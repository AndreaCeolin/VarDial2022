{"id": "2548960", "revid": "1702319", "url": "https://it.wikipedia.org/wiki?curid=2548960", "title": "Chiesa di Santa Margherita (Somadino)", "text": "La chiesa di Santa Margherita \u00e8 collocata su uno sperone roccioso nelle vicinanze del valico di Piazzo, poco fuori dall'abitato di Somadino, a 865\u00a0m. s.l.m., frazione del comune di Casargo in provincia di Lecco.\nStoria.\nSul luogo di fortificazioni alto-medioevali, in una posizione di particolare valenza strategica, l'edificio sacro si trova sul percorso che collegava la val Casargo alla Valtellina. Anzi l'antica strada passava proprio sotto lo stesso portico antistante fino alla costruzione dell'attuale carrozzabile nel 1880. Santa Margherita a differenza di tutte le altre chiese del territorio, che hanno subito molteplici trasformazioni nel corso dei secoli, conserva tuttora gran parte delle antiche forme romaniche, soprattutto nella parte absidale, dove \u00e8 custodito il ciclo di affreschi pi\u00f9 antichi della Valsassina. La sua costruzione, secondo gli studiosi, \u00e8 da collocarsi tra la fine dell'XI ed i primi del XII secolo. Il piccolo oratorio \u00e8 comunque citato nel \"Liber Notitiae Sanctorum Mediolani\" del 1266 di Goffredo da Bussero, in cui viene riportato l'elenco delle chiese presenti all'epoca nell'arcidiocesi di Milano (\"In Vasaxina, loco Somadino, ecclesia sancte Margherite\").\nAncora oggi l'edificio si presenta con forme omogenee se si esclude il portichetto aggiunto in epoca pi\u00f9 tarda ed \u00e8 composta da una piccola navata suddivisa in due campate con volte a vela rivolta ad oriente e da un'abside semicircolare sovrastata dal catino. La facciata, stando sotto il portico, ha un portale di accesso e due finestre munite di grata. Sul lato meridionale c'\u00e8 un'apertura di dimensioni maggiori che illumina l'interno. Intorno all'abside sono visibili gli archetti sotto gronda e le tre monofore. Il tetto a due falde e la conica copertura dell'abside sono rivestite da spesse piode locali. In corrispondenza della facciata svetta un campaniletto a vela senza campana. I muri esterni, per la caduta degli intonaci, mettono in luce, nella zona absidale e nella parete meridionale, una tessitura muraria di pietre a vista.\nLa costruzione originaria, senza portico e con una piccola porta sul lato nord, ha comunque subito nei tempi rimaneggiamenti e aggiunte. Infatti \u00e8 solo tra la met\u00e0 del XIII e il XV secolo che viene aggiunto il portico in dimensioni pi\u00f9 piccole dell'attuale e sostituite le primitive capriate interne del tetto con una duplice volta sorretta da pilastri sporgenti dal muro (lesene). Nel XVII secolo vengono chiuse le monofore e la porticina laterale, su ordine di Carlo Borromeo e ricavata una finestra sul lato meridionale e due gradini nel presbiterio all'epoca di Federico Borromeo. Nel settecento viene ampliato il portico con l'aggiunta di sedili in pietra e aperta una finestra di sinistra nella facciata. L'altra finestra della facciata, la riapertura delle monofore e di una nicchia interna per gli olii santi risalgono all'epoca contemporanea (fine XX secolo).\nAll'interno, a sinistra per chi entra, nella prima campatella della navata \u00e8 presente un affresco che rappresenta la \"Vergine con Bambino\", \"santa Margherita\" alla sua sinistra e un santo martire alla sua destra, che il Borghi identifica con San Giorgio. I sacerdoti Pasetti e Uberti nel 1911, denunciando lo stato di precariet\u00e0 del dipinto, cos\u00ec lo descrivono: \"Le figure sono a circa due terzi della grandezza naturale. A sinistra (per chi osserva n.d.r) \u00e8 ritto un giovane soldato, in clamide verdognola, e gambe rosse. Colla destra regge l'asta di un gonfalone spiegato, recante la croce; la manca \u00e8 poggiato sull'elsa di un enorme spadone con la punta verso terra, Guarda verso la Madonna, che campeggia un po' pi\u00f9 in alto, nel mezzo della scena. La Vergine \u00e8 molto bella, sebbene \"volgaruccia\"; ha tinta rossigna, veste rossa, manto azzurro. Colla destra si tien sul petto un libro legato in verde, colla sinistra tien saldo il \"Bambinello\", in vestina color carne, meno leggiadro della divina sua Madre. Egli \u00e8 in atto di benedire, e nella sinistra regge la palla che rappresenta il mondo. A destra vi \u00e8 santa Margherita, ritta in piedi, con lungo abito tutto di un pezzo; presso il collo spunta una camicia a ricami. Qui il colore \u00e8 pi\u00f9 morbido che nelle altre figure, ricciuti i capelli, gentile l'aspetto e il portamento. Nella destra la Santa stringe una crocetta semplicissima di legno lunga quasi mezza la persona. Vicino ai piedi della Santa c'\u00e8 una specie di vilucchio o roveto, ma coperto in parte da una grossa macchia rossa, sovrapposta. Pu\u00f2 darsi che vi fosse dipinto un diavolo. Qua e l\u00e0, mani irriverenti e rozzissime hanno da secoli segnato date: 1519; 1548, colla parola Hispania 1570;1604; 1654\". I sacerdoti richiamano l'attenzione su un cartiglio a fianco del dipinto che indica la data di esecuzione e che interpretano come \"1470, die 7 augusti\" ma con dubbi nella interpretazione delle cifre perch\u00e9 propongono anche 1420 o 1429. Dubbi giustificati secondo Zastrow (\"Repertorio di arte medioevale in Alta Valsassina\", Noseda Editrice, Como, 1976) perch\u00e9 la seconda cifra deve essere letta come \"5\" e non come \"4\" (le ultime due cifre sono illeggibili). Considerando lo stile compositivo, il dipinto \u00e8 concordemente collocato nell'ambito della produzione rinascimentale (XVI secolo), cio\u00e8 successivamente all'epoca dei lavori di voltatura della navata. C'\u00e8 chi sulla scorta dei collegamenti tra la Valvarrone e Venezia, ipotizza possibili influenze della pittura veneta. \nNei primi anni settanta, \u00e8 stato portato alla luce, sotto lo spesso strato di imbiancature e ridipinture, un ciclo di affreschi nell'abside scandito dalle tre monofore riccamente decorate da motivi fitomorfi. Nel catino absidale, separata da una marcata fascia rossa dal ciclo sottostante, si intravede all'altezza della monofora centrale un piede poggiato su una bassa pedana. Questo dettaglio presumibilmente \u00e8 da identificare con un Cristo Pantocratore, anche se alcuni documenti delle visite pastorali parlano di un Cristo crocefisso. Solo i futuri restauri potranno sciogliere il dubbio e mostrare se ai lati di questa figura siano rappresentati, come \u00e8 stato ipotizzato da Zastrow, i simboli apocalittici degli Evangelisti. \nSul semicilindro absidale, partendo dalla parte sinistra, \u00e8 possibile osservare la rappresentazione di un santo identificato come San Quirico; tra questa e la prima monofora si vedono semplici ornamentazioni vegetali, mentre di seguito trovano posto la raffigurazione della Madonna con Bambino. La postura dei personaggi sacri (il Bambino appoggia dolcemente la tempia sulla guancia della Madre, che abbraccia con affetto) avvicina questa rappresentazione al tipo iconografico della Madonna della Tenerezza, che si caratterizza per una maggiore intensit\u00e0 espressiva e umanit\u00e0. Nell'intervallo tra la seconda e la terza finestrella sono rappresentate due sante: sono Santa Margherita e Santa Brigida. Infatti due chiare iscrizioni hanno permesso di identificarle con certezza. Nell'ultimo spazio sono affiorate le figure aureolate di due santi: le scritte \"Holomeus\" e \"As\", sotto i volti delle figure maschili hanno fatto supporre che riguardino San Bartolomeo e Sant'Andrea.\nL'architetto Suor Paola Dell'Oro, che ha curato il recente restauro conservativo della chiesa, nella sua relazione storica cos\u00ec descrive l'affresco: \"I personaggi realizzati con tinte di terra a tonalit\u00e0 calde comprese tra il rosso e l'ocra, con sottolineature bianche e verdi, emergono sopra uno sfondo blu che comincia all'altezza dei fianchi delle figure. Nella parte inferiore non \u00e8 possibile vedere cosa \u00e8 rappresentato, se non nel caso della Madonna che \u00e8 posta su un trono bianco con inserti rossi...Partendo dal lato nord incontriamo la figura anonima (della santa, n.d.r) ; non \u00e8 visibile nella sua interezza per la mancanza della pellicola pittorica sia per la presenza nella parte inferiore di un grossolano arriccio. \u00c8 visibile essenzialmente il volto, di sembianze femminili aureolato. In posizione quasi centrale, ma non in asse con la chiesa, incontriamo la Madonna con il Bambino che \u00e8 il frammento pi\u00f9 completo e pi\u00f9 raffinatamente realizzato. Sono infatti accuratamente sottolineati i profili delle sopracciglia, curvilinee e continue, del naso stretto e affilato e delle palpebre che definiscono nettamente l'arcata sopraccigliare. Il carattere pi\u00f9 interessante \u00e8 appunto l'uso della terra verde per gli incarnati, ben visibile sulla fronte, riscontrabile anche a Civate, dove per\u00f2 differisce per tratti meno sicuri e pi\u00f9 chiaroscurati. Ancora, il viso \u00e8 sottolineato da un'ombra di colore verde-grigio, la stessa che segna le occhiaie e le guance. Da notare anche gli zigomi definiti inferiormente da una linea che, partendo dall'angolo interno dell'orbita oculare giunge sotto la base dell'orecchio. I due personaggi hanno forme piuttosto affusolate sia nella foggia delle vesti, che del corpo, ma soprattutto per quanto riguarda il volto. I personaggi ritratti alla destra, Santa Margherita e Santa Brigida, come San Bartolomeo e Sant'Andrea ripetono le caratteristiche stilistiche appena denunciate. Santa Margherita rivolta leggermente di tre quarti verso Santa Brigida regge nelle mani degli oggetti non identificabili; Santa Brigida \u00e8 posta simmetricamente, con un braccio piegato...Il campo che contiene San Bartolomeo e Sant'Andrea \u00e8 nella parte inferiore, in parte scialbato e in parte lacunoso anche dell'intonaco; solo il volto di Sant'Andrea \u00e8 chiaramente percepibile: secondo la diffusa iconografia presenta una folta barba e porge il libro in una mano\".\nL'identificazione dei personaggi permette di capire la ragione per cui \u00e8 stato scelto di raffigurare assieme dei santi generalmente non in relazione tra loro: infatti nell'affresco essi rappresentano i santi patroni delle chiese del territorio limitrofo: Santa Brigida identifica Narro, San Bartolomeo Margno, Sant'Andrea Pagnona e naturalmente Santa Margherita Somadino. Del resto tutte queste chiese sono molto antiche e tutte sono citate dal \"Liber Notitiae Sanctorum Mediolani\" del 1266 di Goffredo da Bussero.\nQuesto ciclo pittorico, che risente ancora dei rigidi schematismi della pittura bizantina, \u00e8 datato tra il XII e i primi del XIII secolo e costituisce l'unico affresco romanico conservatosi in Valsassina. Certamente opera di un unico pittore, esso presenta, secondo Zastrow delle particolarit\u00e0 significative rispetto ai diffusi canoni della pittura medioevale coeva. Infatti, sotto l'immagine del Cristo, \u00e8 rara la presenza di un numero cos\u00ec ristretto di santi e ancor pi\u00f9 quella della Vergine con il Bambino. Normalmente, secondo lo studioso, alla base dell'abside \"era pi\u00f9 comune incontrare le figure dei dodici apostoli, eventualmente anche in compagnia della Vergine e di altri Santi\", magari ridotti in dimensioni, come nel non lontano tempietto di San Fedelino sul lago di Mezzola.\nUn'altra anomalia \u00e8 la rappresentazione della Vergine proprio nell'abside, \"quando principalmente la si nota lungo le pareti della navata e per lo pi\u00f9 come affresco votivo\". Del resto \u00e8 inconsueta per l'epoca anche la \"duplicazione della figura di Ges\u00f9\" che torreggia nelle vesti del Pantocratore nel catino dell'abside e nel contempo pi\u00f9 sotto \u00e8 rappresentato nelle braccia della Vergine.\nAnche la stessa struttura della chiesetta presenta aspetti singolari. Per esempio il diametro dell'abside non \u00e8 perpendicolare con l'asse della navata. Le stesse monofore inoltre non si trovano in posizione simmetrica e questo comporta che la figura della Madonna col Bambino, tra la prima e la seconda apertura, non sia al centro del semicilindro dell'abside come ci si aspetterebbe. Questa \"apparente disarmonia\", rilevata anche per la chiesetta di Sant'Ulderico, \u00e8 stata spesso imputata alla \"rozzezza\" degli artefici medioevali che operavano in un'area marginale come quella dell'alta Valsassina. Zastrow invece, considerando i manufatti romanici di questa zona, tra cui anche San Rocco a Narro, e giudicandoli di livello qualitativo considerevole, propende per \"una filtrazione personalizzata dei generali canoni creativi medioevali\".\nUn'altra particolarit\u00e0 di Santa Margherita, messa il luce di recente sempre dallo Zastrow (\"La chiesa matrice di San Bartolomeo a Margno, Lecco, 2001) solleva invece interrogativi sulle originarie funzioni sacre di questo oratorio. Gi\u00e0 in una relazione di una visita fatta nel 1579 da mons. Luigi Sanpietro, delegato dell'arcivescovo, si suppone che la chiesetta fosse in antico l'unica chiesa parrocchiale di tutta l'Alta Valsassina. Nello studio del Mastalli viene riportato quanto si afferma nella relazione e cio\u00e8: \"In essa si vede una buca o lavello de pietra rusticho... che si dice fusse l'anticho fonte battesimal\". Negli atti della seconda visita pastorale di San Carlo Borromeo, nel 1582, descrivendo lo stato di abbandono della chiesetta, si prescrive di togliere il contenitore litico collocato in un angolo dell'edificio. Si tratta dello stesso contenitore di cui si era gi\u00e0 fatto cenno negli atti della visita, nel 1579, dal delegato dell'arcivescovo che aveva indicato il suo utilizzo \"pro baptisterio\". Questa laconica notazione indicherebbe che Santa Margherita, fin dall'epoca medioevale, avrebbe avuto la prerogativa di chiesa battesimale, di norma riservato alla chiesa principale della pieve, nel caso della Valsassina a San Pietro a Primaluna. Secondo lo storico, per spiegare questa anomalia, rara nella diocesi ambrosiana, occorre prendere in considerazione \"la particolare configurazione \"di frontiera\" e di luogo fortificato che ebbe a caratterizzare anticamente l'estremit\u00e0 settentrionale della pieve Valsassina: in particolare la valle di Casargo e l'alta testata della Val Varrone\". Quindi, proprio per le caratteristiche di chiusura di questo territorio e il relativo isolamento rispetto alla sede prepositurale, nell'area \"periferica\" della val Casargo, si sarebbe realizzata una forma di autonomia ecclesiastica gi\u00e0 dall'epoca feudale; l'oratorio di Santa Margherita ne sarebbe stato il principale tempio sacro e proprio per questo dotato di una prerogativa tanto importante. Tutto questo sembrerebbe essere avvenuto prima che si affermasse l'effettiva indipendenza (rispetto a San Pietro di Primaluna) della parrocchia di Margno (prima met\u00e0 del XIV secolo), sotto il cui controllo passeranno in seguito tutte chiese della val Casargo e Sant'Andrea a Pagnona. Alla luce di queste considerazioni, il ciclo di affreschi con i santi delle varie chiese della val Casargo e di Pagnona acquisterebbe un significato coerente: i santi chiamati a raccolta, sotto l'immagine del Cristo, intorno alla fonte battesimale rappresenterebbero le comunit\u00e0 religiose di questa area che riconoscevano in Santa Margherita, forse il pi\u00f9 antico edificio sacro del luogo, il loro centro spirituale e religioso.\nUn'ulteriore conferma della presenza nella chiesetta di un battistero \u00e8 la scoperta, nel corso dei recenti restauri, di una fonte sotto il pavimento del presbiterio nella parte sinistra dell'abside, vicino alla piccola porta fatta chiudere da San Carlo. L'acqua sgorga ancora oggi direttamente da una frattura della roccia, su cui peraltro poggia l'intero edificio. Per il suo deflusso \u00e8 stato necessario approntare una canaletta di scolo per portare all'esterno l'acqua e costruire un piccolo vespaio sotto il pavimento per consentire una maggiore aerazione e diminuire l'umidit\u00e0 sottostante.\nForse la presenza di questa fonte che sgorga dallo sperone roccioso non \u00e8 del tutto estranea alla fondazione, proprio in questo particolare luogo, dell'edificio religioso. E forse era proprio questa l'acqua che serviva per il battesimo dei primi fedeli nell'antica comunit\u00e0 cristiana dell'alta Valsassina."}
{"id": "2548964", "revid": "729019", "url": "https://it.wikipedia.org/wiki?curid=2548964", "title": "Edward Vernon", "text": "Edward era il secondo figlio dell'editore del \"London Gazette\", James Vernon (1646 \u2013 1727), e della di lui consorte Mary Bruck (\u2020 1715). Il padre era stato prima Segretario privato di Giacomo Scott, 1\u00ba duca di Monmouth, e dopo la Gloriosa rivoluzione era divenuto Segretario di Stato (1697\u20131702).\nBiografia.\nGli inizi della carriera.\nEdward frequent\u00f2 dal 1692 al 1700 la \"Westminster School\", ove studi\u00f2 matematica, astronomia e lingue classiche.\nLa sua carriera nella Royal Navy inizi\u00f2 il 10 maggio 1700, quando s'imbarc\u00f2 come volontario (\"King's Letter Boy\") sul \"Shrewsbury\", comandato dal capitano Benjamin Hoskins, sotto la bandiera di Sir George Rookes. Nel gennaio 1706 egli era gi\u00e0 divenuto capitano. Tra il 1708 ed il 1712 comp\u00ec la sua prima missione nei Caraibi e dopo lo scoppio della guerra della Quadruplice Alleanza (1718\u20131720), fu nominato comandante in capo della Jamaica Station (Royal Navy). In questa funzione egli incroci\u00f2 con la sua squadra fra la costa settentrionale di Giamaica e il \"Windward Passage\" per garantire la sicurezza al naviglio mercantile inglese. Nel 1721 egli rientr\u00f2 con le sue navi in Inghilterra.\nParlamentare controverso.\nNel 1722 Vernon si guadagn\u00f2 il seggio parlamentare di Penryn (Cornovaglia).\nL'esatta relazione con Penryn non \u00e8 chiara, tuttavia gi\u00e0 il padre James aveva pi\u00f9 volte occupato tale scranno parlamentare. Negli anni 1726 e 1727 Vernon prese parte, sotto gli ammiragli Sir Charles Wager e Sir John Norris, ad operazioni navali nel Baltico e rientr\u00f2 in patria dopo la morte del re Giorgio I d'Inghilterra, ove riprese la sua posizione in parlamento.\nA causa della critica espressa in toni accesi al ministero della guerra si fece numerosi nemici.\nParticolarmente controversa fu la sua tesi che la morte dell'ammiraglio Francis Hosier e la perdita delle squadre navali delle Indie Occidentali nel 1726 fossero state evitabili. Per le sue affermazioni in un discorso sulle fortificazioni francesi a Dunkerque egli ricevette nel 1732 un rimprovero ufficiale.\nLe nuove imprese nei Caraibi: l'eroe nazionale.\nAncor prima dello scoppio della Guerra anglo-spagnola dal 1739 al 1742 (detta anche \"Guerra dell'orecchio di Jenkins\", iniziata ufficialmente il 9 ottobre 1739) Vernon si candid\u00f2 al comando della spedizione navale britannica nei Caraibi.\nGi\u00e0 poco dopo il suo arrivo a Port Royal, la base navale militare della britannica in Giamaica, Vernon ottenne una sua significativa vittoria. Il 20 novembre 1739 egli riusc\u00ec a distruggere le fortificazioni spagnole di Portobello nella odierna Panama e con questo l'eliminazione di fatto di uno dei punti intermedi di rifornimento della cosiddetta Flotta dell'argento spagnola. Solo poco tempo dopo a Vernon riusc\u00ec un'impresa simile con il porto panamense di Chagres.\nNel gennaio 1741 una flotta di 186 navi con 30.000 uomini di fanteria attraversarono l'Atlantico diretti a Giamaica, ove fu deciso un attacco al porto ammuragliato di Cartagena de Indias (attuale Colombia). Vernon diresse le operazioni della flotta, la fanteria fu posta agli ordini del generale Thomas Wentworth, mentre i difensori spagnoli erano comandati dall'ammiraglio Blas de Lezo. L'assedio di Cartagena da parte inglese inizi\u00f2 il 9 marzo 1741.\nTuttavia la flotta inglese and\u00f2 incontro alla sconfitta. Nel corso dell'azione emerse che gli inglesi non dovevano combattere solo contro le sottovalutate forze nemiche, bens\u00ec anche contro le rilevanti difficolt\u00e0 del mare e dell'istmo, alle quali dovettero infine arrendersi. Dopo rilevanti perdite (non ultime quelle dovute alle malattie tropicali), l'assedio navale fu levato il 9 maggio 1741.\nLe forze combinate inglesi decisero quindi di attaccare il porto di Santiago di Cuba, poich\u00e9 da esso si poteva tenere sotto controllo, dallo strategico \"Windward Passage\", il percorso fra la spagnola Cuba e l'isola francese di Hispaniola. Dato che le ben munite fortificazioni di Santiago e lo stretto accesso al porto parevano rendere impossibile un attacco dal mare, gli inglesi decisero per un attacco da terra, sbarcando le truppe nella Baia di Guant\u00e1namo, ma la spedizione si rivel\u00f2 un insuccesso, anche in questo caso una delle cause importanti fu la decimazione delle truppe inglesi dovuta a malattie tropicali.\nIn gennaio del 1742 l'esercito coloniale inglese, rinforzato da nuove truppe provenienti dall'Europa, decise di attaccare la citt\u00e0 di Panam\u00e1. A questo scopo doveva essere prima riconquistata Portobello, per poter poi avanzare verso sud in direzione di Panam\u00e1. Come nei precedenti attacchi a Cartagena e a Santiago di Cuba, l'impresa si rivel\u00f2 un disastro. A causa di un frettoloso attacco di unit\u00e0 della flotta di Vernon su Portobello (il piano originale prevedeva un attacco da terra), la guarnigione spagnola di Portobello ebbe il tempo di fuggire e rifugiarsi a Panam\u00e1, cosicch\u00e9 la citt\u00e0 fu avvertita in tempo del prossimo attacco inglese. L'impresa, priva di prospettive, dovette essere quindi annullata gi\u00e0 a fine di marzo.\nNonostante questi insuccessi Vernon riusc\u00ec, con un'accorta politica di informazioni, a rafforzare la sua fama di eroe nazionale, creata con la originaria conquista di Portobello e quella successiva di Charges. In suo onore furono coniate appositamente numerose monete e fu dato il nome di Portobello ad una via di Dublino e ad una, ancor oggi rimasta e famosa, di Londra.\nParticolare attenzione meritano in proposito i falliti tentativi di Vernon, dotato di una flotta di 186 navi, comunque pi\u00f9 grande di ben 60 navi rispetto a quella Invincibile Armata spagnola con la quale Filippo II aveva tentato di invadere l'Inghilterra, di conquistare una Cartagena, le cui fortificazioni erano decisamente meno buone di quelle di Portobello.\nNella convinzione che la conquista sarebbe riuscita, Vernon aveva gi\u00e0 in anticipo fatto coniare monete ove era raffigurato l'ammiraglio spagnolo Blas de Lezo inginocchiato di fronte a lui. \nLa sconfitta di Vernon consent\u00ec altri cinquant'anni di predominio spagnolo nei Caraibi.\nFine della carriera militare e morte di Vernon.\nDopo il suo rientro in patria Vernon fu ancora eletto membro del Parlamento, questa volta in rappresentanza del collegio di Ipswich.\nIn numerosi articoli di stampa, lettere e discorsi parlamentari Vernon dibatt\u00e9 svariati aspetti della condotta della guerra sui mari.\nEgli si espresse per migliorare le condizioni di vita sulle navi della flotta militare britannica e per un trattamento pi\u00f9 umano dei marinai. Il suo atteggiamento critico nei confronti dell'ammiragliato pose fine anticipata, nel 1745, al corso della sua carriera. Egli rimase membro del Parlamento fino alla sua morte.\n\"Old Grog\".\nL'usuale razione di rum distribuita all'equipaggio delle navi della marina da guerra inglese ai tempi di Vernon determinava non di rado casi di ubriachezza e di allentamento della disciplina.\nPer questo motivo Vernon faceva distribuire solo rum annacquato. In un secondo tempo egli fece aggiungere alla bevanda zucchero e succo di limetta. A Vernon era stato affibbiato il nomignolo di \"Old Grog\", poich\u00e9 era uso indossare un mantello di \"Grogram\", una ruvida stoffa a base mista di lana e seta. Questo nomignolo fu presto dato anche alla bevanda, che da allora divenne nota come grog. Nella marina inglese il grog rimase parte importante della razione giornaliera dei marinai fino al 1970.\nVernon e Washington.\nDurante la sua permanenza nelle Indie Occidentali Vernon ebbe modo di far conoscenza con Lawrence Washington, fratello del successivamente famoso George Washington. Lawrence prese parte nel 1741, come ufficiale imbarcato sulla nave ammiraglia di Vernon, alla \"Guerra dell'orecchio di Jenkins\". Pi\u00f9 tardi Lawrence Washington diede il nome dell'ammiraglio britannico alla sua propriet\u00e0 (\"Mount Vernon\").\nBibliografia.\nIn inglese:"}
{"id": "2548978", "revid": "228587", "url": "https://it.wikipedia.org/wiki?curid=2548978", "title": "Spim", "text": "Con l'espressione spim o messaging spam si indica l'invio di grandi quantit\u00e0 di messaggi indesiderati, generalmente commerciali, attraverso software di messaggistica in tempo reale (noti anche con la sigla IM cio\u00e8 \"instant messaging\").\nApplicazioni IM.\nSistemi di messaggistica immediata come Yahoo! Messenger, AIM, Windows Live Messenger, Tencent QQ, ICQ, Skype, XMPP e le \"chat rooms\" di Myspace sono . questi sistemi offrono un servizio di \"directory\" mediante il quale si pu\u00f2 accedere all'elenco degli utenti, . Gli \"spammer\" possono raccogliere queste informazioni, accedere al sistema e spedire messaggi non richiesti, inclusi \"scam-ware\", virus e collegamenti a siti truffaldini (\"click fraud\"). \nMicrosoft ha annunciato che la versione 9.0 di Windows Live Messenger avr\u00e0 speciali caratteristiche dedicate alla lotta allo \"spim\". In molti sistemi tuttavia gli utenti gi\u00e0 possono bloccare la maggioranza della messaggistica indesiderata, tramite l'uso di una \"white-list\".\nLo \"spam\" attraverso il servizio Messenger di Windows.\nNel 2002, alcuni \"spammer\" cominciarono ad abusare del servizio Messenger Service, una funzione del sistema operativo Windows (famiglia NT), che consente agli amministratori di rete di spedire avvertimenti e informazioni agli utenti delle \"workstation\" (programma che non \u00e8 da confondere con Windows Messenger o Windows Live Messenger, programmi gratuiti di messaggistica in tempo reale). Lo \"spam\" effettuato mediante Messenger Service appare all'utente finale come una normale finestra di dialogo contenente per\u00f2 un messaggio indesiderato. Tali messaggi sono facilmente bloccabili da firewall configurati per chiudere le porte NetBIOS dal 135 al 139 e la 445 e le porte UDP sopra la 1024 oppure disabilitando il servizio. Nella versione XP di Windows, l'installazione del Service Pack 2 ha, tra gli altri, l'effetto di disabilitare il servizio Messenger."}
{"id": "2548994", "revid": "2166030", "url": "https://it.wikipedia.org/wiki?curid=2548994", "title": "Luigi di Borbone-Cond\u00e9", "text": "Biografia.\nCarriera ecclesiastica.\nFu nominato abate commendatario della Abbazia di Saint-Claude il 7 maggio 1718, quindi abate di Marmoutier, Cercamps, di Chaalis nel 1736 e di Bec.\nA Chaalis egli intraprese enormi lavori sotto la direzione di Jean Aubert, che rovinarono l'Abbazia ed i monaci dovettero di conseguenza abbandonarla. Egli si dimise da Saint-Claude quando ricevette dal re Luigi XV l'Abbazia di Saint-Germain-des-Pr\u00e9s (15 agosto 1737), prendendone possesso ai primi di settembre dalle mani del R.P. dom Ren\u00e9 Laneau, superiore generale della congregazione di San Mauro.\nCarriera militare.\nNonostante gli ordini presi, egli ottenne da Papa Clemente XII nel 1733 l'autorizzazione a portare le armi. Luogotenente generale nel 1735, partecip\u00f2 alla campagna nei Paesi Bassi. Posto al comando dell'armata di Boemia, fu sconfitto a Krefeld (23 giugno 1758) da Ferdinando di Brunswick-Wolfenb\u00fcttel. Dopo le sconfitte subite dalla Francia da parte di Federico II di Prussia nella guerra dei sette anni, egli predispose piani per rimettere in sesto l'esercito francese.\nFu anche governatore della Champagne.\nVita civile.\nIl 24 giugno del 1724 fu nominato cavaliere dellOrdine dello Spirito Santo.\nNel 1729 fond\u00f2 l\"'Acad\u00e9mie du Petit-Luxembourg\", nel palazzo del Petit Luxembourg ove si riunivano scienziati ed artisti come gli architetti Jean Aubert, Germain Boffrand, Jean-Michel Chevotet e Pierre Vign\u00e9 de Vigny.\nNel 1743 successe al duca d'Antin alla testa della Massoneria francese e fu Gran Maestro della Gran Loggia di Francia fino al 1771.\nMolto colto, egli protesse scienziati ed artisti e divenne membro dell'Acad\u00e9mie fran\u00e7aise nel 1753. Di lui disse Sainte-Beuve:\nEgli fu l'amico di Madame de Pompadour, della quale portava la coccarda.\nViveva con Madmoiselle Elisabeth-Claire Leduc, danzatrice dell'Op\u00e9ra, nel castello di Berny a Fresnes, residenza di campagna degli abati di Saint-Germain-des-Pr\u00e9s.\nNel 1765 la spos\u00f2 con un matrimonio segreto ed ebbe da lei due figli naturali: l'abate Leduc (1766 \u2013 1800), che port\u00f2 il titolo di abate di Vend\u00f4me, e una figlia (nata nel 1768).\nDopo la sua morte, secondo i suoi desideri, la sua salma fu inumata, ad Enghien e il suo cuore posto nella Chiesa di Saint-Paul-Saint-Louis, in \"rue Saint-Antoine\" a Parigi."}
{"id": "2548998", "revid": "1543377", "url": "https://it.wikipedia.org/wiki?curid=2548998", "title": "Pesca alla tratta", "text": "La tratta, talvolta nota anche con il nome di pesca alla sciabica per via del tipo di rete utilizzata, \u00e8 un antico metodo di pesca conosciuta fin dall'antichit\u00e0."}
{"id": "2549002", "revid": "1702319", "url": "https://it.wikipedia.org/wiki?curid=2549002", "title": "Chiesa di San Giovanni Battista (Macchie)", "text": "La chiesa di San Giovanni Battista si trova a Macchie, in Provincia di Macerata, nel comune di Castelsantangelo sul Nera.\nL'edificio si trova nella parte estrema del paese.\nStoria.\nLa chiesa risale al XV secolo, infatti \u00e8 successiva alla vicina chiesa di Sant\u2019Antonio. Nel corso del XX secolo \u00e8 stata pi\u00f9 volte vittima di furti, infatti molte opere in essa presenti sono delle copie donate dalla popolazione.\nDescrizione.\nLa chiesa presenta un campanile a torre romanico, che appoggia in corrispondenza della parte presbiteriale. Sullo stesso lato si aprono due portali: uno rettangolare e uno ad arco strombato. L'affresco che occupa la parete di fondo rappresenta la \"Crocifissione di Ges\u00f9\", affresco risalente al XV secolo. Intorno alla croce ci sono la Madonna, San Giovanni Evangelista, Maria Maddalena e due angeli che raccolgono il sangue di Ges\u00f9. Nella chiesa l'altare \u00e8 caratterizzato da un paliotto del 1742."}
{"id": "2549003", "revid": "486946", "url": "https://it.wikipedia.org/wiki?curid=2549003", "title": "Hans Werner Saalfeld", "text": ""}
{"id": "2549006", "revid": "110157", "url": "https://it.wikipedia.org/wiki?curid=2549006", "title": "Vehicles and Animals", "text": "Vehicles and Animals \u00e8 l'album di debutto della rock band britannica Athlete, pubblicato il 7 aprile 2003. Nello stesso anno venne candidato al Mercury Music Prize.\nLa raccolta \u00e8 stata distribuita sotto il sistema Copy Control in alcune regioni del Regno Unito. Dall'album vennero inoltre estratti quattro singoli: \"You Got the Style\", \"Beautiful\", \"El Salvador\" e \"Westside\". \"You Got the Style\", pubblicato il 10 giugno 2002, venne nuovamente divulgato come singolo il 22 settembre dell'anno successivo.\nTutti i brani sono stati scritti dai membri della band."}
{"id": "2549007", "revid": "132266", "url": "https://it.wikipedia.org/wiki?curid=2549007", "title": "Pesca alla sciabica", "text": ""}
{"id": "2549011", "revid": "409435", "url": "https://it.wikipedia.org/wiki?curid=2549011", "title": "Johnny Risko", "text": "Pugile di grande mestiere che combatt\u00e9 con risultati alterni negli Anni '20 e '30 affrontando parecchi campioni delle categorie dei pesi mediomassimi e dei pesi massimi.\nL'incontro in cui fu sconfitto per KO al 9\u00ba round da Max Schmeling venne nominato Ring Magazine fight of the year per il 1929.\nGli inizi.\nProfessionista dal 1923.\nLa carriera.\nQuesti i migliori pugili affrontati da Risko.\nNel 1925 Young Stribling, Jack Sharkey, Gene Tunney.\nNel 1926 Jack Delaney, Paul Berlenbach, Young Stribling, Mike McTigue, Tommy Loughran.\nNel 1927 Tommy Loughran, Jack Delaney, Tom Heeney, Paulino Uzcudun.\nNel 1928 Jack Sharkey, Ernie Schaaf.\nNel 1929 Max Schmeling, Ernie Schaaf.\nNel 1930 Paolino Uzcudun, Mickey Walker.\nNel 1931 Mickey Walker, Tom Heeney, Max Baer, Tommy Loughran, Max Baer.\nNel 1932 Mickey Walker.\nNel 1933 Tommy Loughran\nNel 1934 Tommy Loughran.\nPur non riuscendo a primeggiare, sconfisse i campioni mondiali Berlenbach, Delaney, Sharkey, Walker, Baer e pugili ai vertici delle proprie categorie quali Heeney, Uzcudun e Schaaf.\nPerse solo 3 incontri per KO su 141 registrati.\nNel pugilato di quell'epoca, sicuramente una presenza di cui tenere conto."}
{"id": "2549012", "revid": "767487", "url": "https://it.wikipedia.org/wiki?curid=2549012", "title": "Il circo a tre piste", "text": "Il circo a tre piste \u00e8 un film comico con protagonisti Dean Martin e Jerry Lewis. Il film venne girato tra il 17 febbraio e il 31 marzo 1954 e distribuito negli Stati Uniti il 25 dicembre dello stesso anno dalla Paramount Pictures.\nTrama.\nPete Nelson e Jerry Hotchkiss sono appena stati congedati dal servizio militare. Hotchkiss decide di usare la liquidazione ricevuta dall'esercito per diventare un domatore di leoni. Trova impiego presso il \"Clyde Brent Circus\" (in realt\u00e0 il \"Clyde Beatty Circus\"), la cui proprietaria, Jill Brent si trova in cattive situazioni finanziarie, e Nelson si aggiunge alla compagnia.\nHotchkiss, mentre impara l'arte del domatore di belve feroci, si occupa anche di fare altri lavoretti ingrati nel circo, compreso il farsi sparare da un cannone come un proiettile umano. Per\u00f2, capisce che il suo vero sogno segreto \u00e8 quello di diventare un clown.\nNelson, intanto, si invaghisce di Saadia, la \"Regina del Trapezio\", e presto trova lavoro come suo assistente. Brent, anche lei interessata a Nelson, diventa gelosa. Hotchkiss, dopo aver trovato Puffo il Clown ubriaco fradicio, realizza finalmente il suo sogno e lo sostituisce nello spettacolo. Inizia a farsi chiamare \"Jerrico il Clown Meraviglia\" e diventa la nuova \"star\" del circo. Alla fine, Nelson e Brent finiscono insieme, e il circo si risolleva dai suoi problemi monetari grazie alla sua nuova stella.\nVersioni alternative.\nUna versione rimontata del film venne distribuita dalla Paramount nel 1978 reintitolata \"Jerrico The Wonder Clown\" e proiettata nei cinema durante gli spettacoli mattutini riservati ai bambini."}
{"id": "2549013", "revid": "640277", "url": "https://it.wikipedia.org/wiki?curid=2549013", "title": "Astrovia (Locarno)", "text": "L'astrovia di Locarno \u00e8 un percorso realizzato dalla Societ\u00e0 astronomica ticinese nel 2001. Esso riproduce il sistema solare in scala 1: 1\u00a0000\u00a0000\u00a0000 (ogni millimetro dell'astrovia corrisponde a 1000\u00a0km nella realt\u00e0). Si snoda da Locarno a Tegna lungo le rive della Maggia. La lunghezza di 6\u00a0km \u00e8 percorribile a piedi in circa due ore (in bicicletta 45 minuti). Il ritorno \u00e8 possibile anche con i mezzi pubblici. Il punto di partenza (dove \u00e8 collocato il Sole) si trova presso la foce della Maggia. Ogni pianeta \u00e8 fornito di un pannello con informazioni quali le proporzioni, le dimensioni e le distanze dei corpi celesti. I modellini dei pianeti sono realizzati in plexiglas, marmo e acciaio.\nPer via della sua lontananza dal Sole, Plutone non \u00e8 realmente allineato agli altri come nella realt\u00e0 del sistema solare.\nDal 2013 l'astrovia \u00e8 in stato di abbandono."}
{"id": "2549021", "revid": "1543377", "url": "https://it.wikipedia.org/wiki?curid=2549021", "title": "San Esteban (Honduras)", "text": "San Esteban \u00e8 un comune dell'Honduras facente parte del dipartimento di Olancho."}
{"id": "2549022", "revid": "52953", "url": "https://it.wikipedia.org/wiki?curid=2549022", "title": "Braccio di mare", "text": "Con l'espressione braccio di mare si pu\u00f2 intendere:"}
{"id": "2549027", "revid": "26353696", "url": "https://it.wikipedia.org/wiki?curid=2549027", "title": "Ricardo Izecson Dos Santos Leite Dig\u00e3o", "text": ""}
{"id": "2549029", "revid": "110157", "url": "https://it.wikipedia.org/wiki?curid=2549029", "title": "San Francisco de Becerra", "text": "San Francisco de Becerra \u00e8 un comune dell'Honduras facente parte del dipartimento di Olancho.\nIl comune venne istituito nel 1917 con parte del territorio del comune di Juticalpa."}
{"id": "2549032", "revid": "287204", "url": "https://it.wikipedia.org/wiki?curid=2549032", "title": "Alberto Bot\u00eda", "text": "Carriera.\nClub.\nInizia la sua carriera nel 2003 tra le file del Real Murcia, venendo acquistato poco tempo dopo dal Barcellona, dove viene aggregato alla squadra B. Dopo una fugace apparizione nella Primera Division durante la stagione 2008-2009, viene ceduto in prestito allo Sporting de Gij\u00f3n, dove totalizza 26 presenze; la prima apparizione con la sua nuova squadra avviene proprio contro il Barcellona, che riuscir\u00e0 a vincere per 3-0.\nNel luglio 2010 viene acquistato a titolo definitivo. Nella stagione 2010-2011 totalizza 28 presenze segnando anche una rete nella partita casalinga contro l'RCD Mallorca, terminato 2-0. Dopo aver giocato2 stagioni tra Siviglia ed Elche passa\nil 31 luglio 2014 all'Olympiakos ceduto dal Siviglia.\nNazionale.\nViene convocato per il campionato europeo di calcio Under-21 2011 dove gioca 5 partite tutte da titolare.\nStatistiche.\nPresenze e reti nei club.\n\"Statistiche aggiornate al 19 marzo 2017.\""}
{"id": "2549038", "revid": "44627", "url": "https://it.wikipedia.org/wiki?curid=2549038", "title": "Dimensione box-counting", "text": ""}
{"id": "2549039", "revid": "44627", "url": "https://it.wikipedia.org/wiki?curid=2549039", "title": "Dimensione box counting", "text": ""}
{"id": "2549040", "revid": "44627", "url": "https://it.wikipedia.org/wiki?curid=2549040", "title": "Dimensione di conteggio delle celle", "text": ""}
{"id": "2549041", "revid": "1543377", "url": "https://it.wikipedia.org/wiki?curid=2549041", "title": "San Francisco de La Paz", "text": "San Francisco de La Paz \u00e8 un comune dell'Honduras facente parte del dipartimento di Olancho.\nOriginariamente chiamato \"San Francisco Zapata\", ll comune risultava come entit\u00e0 autonoma gi\u00e0 nella divisione amministrativa del 1889."}
{"id": "2549042", "revid": "1543377", "url": "https://it.wikipedia.org/wiki?curid=2549042", "title": "Chia (Soriano nel Cimino)", "text": "Chia \u00e8 una frazione di Soriano nel Cimino nella provincia di Viterbo: un borgo di circa 400 persone posto a circa 300 metri di altezza sul livello del mare che si erge in posizione panoramica sulla valle del Tevere.\nCaratteristiche.\nL'antico nucleo risalente circa al 1100, anche se attualmente in avanzato stato di degrado, conserva ancora la sua pianta originale ed ha notevole interesse storico. I boschi sono disseminati di antiche tombe rupestri, e furono abitati fin dal periodo pre-etrusco (case ipogee, tombe a grotta, pozzi, ecc.). Non lontana \u00e8 la zona archeologica di Santa Cecilia, nel comune di Bomarzo.\nIl centro abitato.\nIl vetusto borgo di Chia, posto su un colle tufaceo sulla destra del fosso Castello, \u00e8 un notevole esempio di urbanistica di piccolo centro medievale fortificato. Anche se le antiche cronache indichino Chia con l'appellativo di castello, dovr\u00e0 trattarsi, fin dai secoli XIII e XIV pi\u00f9 che di un castello vero e proprio di un complesso di minuscoli palazzi e di case. Talune con basse torri e bastioni disposti secondo un preciso schema difensivo. Nella parte pi\u00f9 alta del colle vi \u00e8 una piazzetta irregolare, Piazza Giordano Bruno, attualmente in stato di abbandono o addirittura di rudere. Sulla faccia inferiore dell'architrave di un portale, curiosamente arabescato, compare l'iscrizione:\nTra le suddette case risultano pure incastonate le rovine della pi\u00f9 antica chiesa parrocchiale del borgo modificata nel rinascimento intitolata a San Giovenale, andata completamente distrutta. Sull'architrave del suo portale vi \u00e8 la seguente iscrizione, le cui ultime cinque lettere appaiono incerte:\nDa un sottopassaggio arcuato, ricavato da una casa torre, trae inizio una stradina, che mediante una rampa a gradoni, scende ad un livello pi\u00f9 basso, ove \u00e8 fiancheggiata, almeno in parte, verso l'esterno, da due schiere di case (tuttora abitate) separate tra loro da stretti vicoli. Da qui, un secondo sottopassaggio, pure arcuato, immette all'esterno del pi\u00f9 antico nucleo abitativo, sulla odierna piazza del paese. Su quest'ultima figurano costruzioni e modifiche di edifici precedenti eseguite nel tardo rinascimento e nelle epoche successive.\nDenominazione.\n\u00c8 arduo individuare l'origine della denominazione del borgo di Chia. Una nota leggenda vorrebbe che Chia prendesse nome da una nobile longobarda stabilitasi qui con il suo seguito, forse al tempo delle scorrerie dei Longobardi stessi nel Lazio. Tuttavia, il vocabolo sembra di origine etrusca. Riferimenti pi\u00f9 precise compaiono dal 1260 in poi.\nStoria.\nNel borgo fortificato di Chia, come riferisce Edoardo Martinori, nel 1260, un feudatario di nome Cappello, signore anche del vicino castello di Colle Casale, venne processato per eresia dai viterbesi, e il papa Alessandro IV gli confisc\u00f2 tutti i beni che andarono a beneficio della Camera apostolica, la quale nel 1298 invest\u00ec del feudo il vescovo di Orte.\nNel 1301, Chia ritorn\u00f2 alla Camera apostolica, la quale nello stesso anno, per volont\u00e0 di Bonifacio VIII, ne cedette l'investitura a Guastapane dei Porcari per compensarlo della perdita della rocca di Soriano. Nel 1321 Napoleone Orsini, figlio di Orso, acquist\u00f2 Chia dai Guastapane, con il permesso della Santa Sede.\nNel 1369, Urbano IV dette il borgo in feudo a Simeotto Orsini; ma Martino V lo tolse a quella famiglia per passarlo alla sua. Successivamente Chia pass\u00f2 nel 1427 ad Antonio Colonna, nel 1431 nuovamente agli Orsini; e in epoche pi\u00f9 recenti appartenne al Lante Della Rovere che lo vendettero ai Borghese nel 1836.\nFino al 1942 era frazione del comune di Bomarzo; in tale data pass\u00f2 a Soriano nel Cimino.\nLa lapide ai caduti della I e II Guerra Mondiale.\nI caduti della Prima Guerra Mondiale (1915-1918).\nCap. Magg. Fioravanti Amedeo\nA.G.F. Vincenti Ettore\nSold. Vincenti Biagio\nSold. Ottaviani Enagoreno\nSold. Ottaviani Bernardino\nSold. Camilli Ferdinando\nSold. Martini Lorenzo\nSold. Tonnicchi Vincenzo\nSold. Monacelli Giulio\nSold. Gorello Ugo\nSold. Parsi Paolo\nSold. Benedetti Augusto\nI caduti della Seconda Guerra Mondiale (1942-1945).\nMag. Eufemio Ottaviani\nSold. Blandino Bologna\nSold. Gismondo Bologna\nSold. Armando Fiorenzo\nSold. Marino Piersanti\nI dintorni.\nLe localit\u00e0 di maggiore interesse prossime al centro abitato sono: \nChia e Pasolini.\nChia era particolarmente amata da Pier Paolo Pasolini, che l'elesse sua seconda dimora restaurandone un antico castello con una torre (la torre di Chia).\nMentre gira le prime sequenze del film \"Il Vangelo secondo Matteo\", Pasolini visita il fortilizio medioevale abbandonato. Se ne innamora. \u00c8 la primavera del 1964. Nel 1966 scrive che vorrebbe andare a vivere dentro quella Torre che non pu\u00f2 comprare, \"nel paesaggio pi\u00f9 bello del mondo, dove l'Ariosto sarebbe impazzito di gioia nel vedersi ricreato con tanta innocenza di querce, colli, acque e botri\".\nL'acquisto della Torre si realizza nell'autunno 1970. Pasolini provveder\u00e0 al restauro, e vi soggiorner\u00e0 spesso negli ultimi anni di vita. Costru\u00ec ai piedi della Torre una casetta con grandi vetrate, un luminoso studio e una cucina. Negli ultimi tre anni della sua vita visse sempre pi\u00f9 spesso a Chia, lavorando ad un romanzo, \"Petrolio\" (Einaudi), rimasto incompiuto. Spedir\u00e0 da l\u00ec non poche delle sue \"Lettere luterane\".\nIl 19 marzo 2011 in occasione del restyling e dell'ampliamento di piazza Garibaldi, il comune di Soriano nel Cimino ha posto un busto in ricordo di Pier Paolo Pasolini che amava questo piccolo angolo del territorio di Soriano nel Cimino. Il busto, realizzato dallo scultore Gianluca Bagliani, \u00e8 stato scoperto da Walter Veltroni giunto per l'occasione, su invito dell'amministrazione comunale, nella nuova piazza di Chia.\nLa festa religiosa.\nIl Santo Patrono di Chia \u00e8 San Giovenale di Narni, la cui festa ricade il 3 maggio, fino agli anni '60 si festeggiava il 3 e 4 maggio, oggi i festeggiamenti iniziano sempre il 3 maggio ma la festa vera e propria avviene il primo fine settimana del mese.\nIl dolce tipico di questa festa \u00e8 il \"Biscotto di San Giovenale.\""}
{"id": "2549043", "revid": "4175", "url": "https://it.wikipedia.org/wiki?curid=2549043", "title": "Nathan Homer Knorr", "text": "Fu il terzo presidente della Societ\u00e0 Torre di Guardia, principale soggetto giuridico utilizzato dai Testimoni di Geova. Assunse la carica il 13 gennaio 1942 succedendo a Joseph Franklin Rutherford.\nBiografia.\nNathan Knorr \u00e8 nato a Bethlehem, Pennsylvania . Cominci\u00f2 a mostrare interesse per la Bibbia e gli studenti internazionali all'et\u00e0 di 16 anni. Nel 1922 lasci\u00f2 la Chiesa riformata e s\u00ec battezz\u00f2 come Studente Biblico il 4 luglio 1923. In quell'occasione conobbe Frederick William Franz, che divenne suo amico intimo.\nKnorr divenne un volontario presso la sede di Brooklyn il 6 settembre 1923, e direttore della stamperia nel settembre 1932. L'11 gennaio 1934, all'et\u00e0 di 28 anni, Knorr divenne direttore della Associazione Pulpito Popoli (oggi Societ\u00e0 Torre di Guardia di Bibbie e Trattati di New York, Inc.), e divenne vicepresidente l'anno successivo.\nNel gennaio 1942, Knorr divenne presidente della International Bible Students Association ora conosciuta come Torre di Guardia di Bibbie e Trattati Society of Pennsylvania, e la Torre di Guardia di Bibbie e Trattati Society di New York. Knorr spos\u00f2 Audrey Mock nel 1953. Mor\u00ec per un tumore cerebrale l'8 giugno 1977 a Wallkill, New York.\nContributi ai Testimoni di Geova.\nKnorr contribu\u00ec in modo significativo ai Testimoni di Geova, con un focus educativo intenso. Entro un mese dal suo insediamento nacque la Scuola di Ministero Teocratico, una scuola tuttora esistente che si propone di aiutare ogni Testimone di Geova a migliorare i suoi metodi di studio e ricerca biblica e a parlare in pubblico.\nIl 24 settembre 1942, Knorr sugger\u00ec che si fondasse un'altra scuola per formare missionari per il servizio all'estero. Il suggerimento, approvato all'unanimit\u00e0 dal consiglio di amministrazione port\u00f2 alla formazione della Scuola Missionaria di Galaad. Il corso della prima classe della Scuola di Galaad inizi\u00f2 1\u00ba febbraio 1943.\nKnorr predispose anche la creazione di nuove filiali in molti paesi. Nel 1942, quando divenne presidente, c'erano 25 filiali in tutto il mondo. Nel 1946, nonostante gli eventi della seconda guerra mondiale, il numero di filiali aumentato a 57. Nei successivi 30 anni, il numero di filiali era aumentato a 97.\nDurante il periodo in cui fu presidente, l'organizzazione spieg\u00f2 che il punto di vista biblico di \"astenersi dal sangue\" di Atti 15:29 comprendeva anche le trasfusioni di sangue."}
{"id": "2549044", "revid": "228446", "url": "https://it.wikipedia.org/wiki?curid=2549044", "title": "Henry Petty-Fitzmaurice, quinto marchese di Lansdowne", "text": ""}
{"id": "2549047", "revid": "196390", "url": "https://it.wikipedia.org/wiki?curid=2549047", "title": "Bolero di Ravel", "text": ""}
{"id": "2549048", "revid": "118072883", "url": "https://it.wikipedia.org/wiki?curid=2549048", "title": "Santa Mar\u00eda del Real", "text": "Santa Mar\u00eda del Real \u00e8 un comune dell'Honduras facente parte del dipartimento di Olancho.\nIl comune venne istituito nel 1895 con parte del territorio del comune di Juticalpa."}
{"id": "2549053", "revid": "17151", "url": "https://it.wikipedia.org/wiki?curid=2549053", "title": "Nathan H. Knorr", "text": ""}
{"id": "2549055", "revid": "110157", "url": "https://it.wikipedia.org/wiki?curid=2549055", "title": "Silca (Honduras)", "text": "Silca \u00e8 un comune dell'Honduras facente parte del dipartimento di Olancho.\nIl comune venne istituito nel 1878."}
{"id": "2549056", "revid": "148107", "url": "https://it.wikipedia.org/wiki?curid=2549056", "title": "Kenneth Kimmins", "text": ""}
{"id": "2549057", "revid": "287204", "url": "https://it.wikipedia.org/wiki?curid=2549057", "title": "International Tennis Championships 1995", "text": "LInternational Tennis Championships 1995 \u00e8 stato un torneo di tennis giocato sul cemento.\n\u00c8 stata la 3\u00aa edizione dell'International Tennis Championships, che fa parte della categoria ATP World Series nell'ambito dell'ATP Tour 1995.\nSi \u00e8 giocato a Coral Springs in Florida, dal 15 maggio al 22 maggio 1995.\nCampioni.\nSingolare.\n Todd Woodbridge ha battuto in finale Greg Rusedski 6-4, 6-2\nDoppio.\n Todd Woodbridge / Mark Woodforde hanno battuto in finale Sergio Casal / Emilio S\u00e1nchez 6-3, 6-1"}
{"id": "2549059", "revid": "287204", "url": "https://it.wikipedia.org/wiki?curid=2549059", "title": "Bud Freeman", "text": "Freeman \u00e8 considerato uno dei sassofonisti jazz pi\u00f9 influenti dell'era delle big band. \nBiografia.\nInizi\u00f2 a suonare il sassofono nel 1922 in un gruppo giovanile di dixieland, la \"Austin High School Gang\", della quale facevano parte anche Jimmy McPartland e Frank Teschemacher. Nel 1925 suonava ormai il sassofono tenore ed era gi\u00e0 un professionista.\nNel 1927 si trasfer\u00ec a New York per suonare con Ben Pollack. Nel 1928, dopo un breve soggiorno a Parigi, cominci\u00f2 a lavorare come \"sessionman\" assieme a musicisti come Red Nichols, Roger Wolfe Kahn, Joe Venuti. Uno dei suoi interventi pi\u00f9 celebri fu un assolo registrato nel 1933 in un brano di Eddie Condon intitolato \"The Eel (l'anguilla)\", che fin\u00ec per diventare il soprannome di Freeman a causa delle sue interminabili, serpeggianti improvvisazioni. \nDal 1936 al 1938 Freeman lavor\u00f2 con l'orchestra di Tommy Dorsey e, per un breve periodo, anche con quella di Benny Goodman, prima di decidere di fondare una sua orchestra, che chiam\u00f2 \"Summa Cum Laude Orchestra\" (1939-1940). Negli anni della seconda guerra mondiale Freeman era al fronte e dirigeva una banda nelle Isole Aleutine.\nDopo la guerra, Freeman torn\u00f2 a New York e, pur continuando a dirigere una propria orchestra, continu\u00f2 a collaborare con Eddie Condon e a suonare in orchestre di stampo pi\u00f9 popolare. Nel 1964, insieme a Leon Pober compone \"Zen Is When\", che il The Dave Brubeck Quartet volle includere nell'album \"Jazz Impressions of Japan\". Nel 1968 fu tra i fondatori della World's Greatest Jazz Band e, a met\u00e0 degli anni settanta si trasfer\u00ec per alcuni anni a Londra dove continu\u00f2 a registrare e a esibirsi dal vivo, dando di s\u00e9 l'immagine di un perfetto \"gentleman\" inglese. Tornato a Chicago nel 1980, rimase attivo con registrazioni e concerti fino alla sua morte, avvenuta nel 1991.\nOltre a una quantit\u00e0 di album musicali che coprono tutti i decenni della sua carriera, Bud Freeman ha lasciato in eredit\u00e0 al suo pubblico due libri autobiografici: \"You Don't Look Like a Musician (t.l. Tu non sembri un musicista)\", pubblicato nel 1974, e \"If You Know of a Better Life, Please Tell Me (t.l. Se vieni a sapere di una vita migliore, dimmelo)\", pubblicato nel 1976 e, nel 1989 un vero e proprio libro di memorie scritto con Robert Wolf e intitolato \"Crazeology\", dal titolo del suo primo pezzo inciso come solista per la Okeh."}
{"id": "2549064", "revid": "287204", "url": "https://it.wikipedia.org/wiki?curid=2549064", "title": "Perch\u00e9de", "text": ""}
{"id": "2549066", "revid": "110157", "url": "https://it.wikipedia.org/wiki?curid=2549066", "title": "Yoc\u00f3n", "text": "Yoc\u00f3n \u00e8 un comune dell'Honduras facente parte del dipartimento di Olancho.\nIl comune venne istituito nel 1821."}
{"id": "2549067", "revid": "287204", "url": "https://it.wikipedia.org/wiki?curid=2549067", "title": "Yocon", "text": ""}
{"id": "2549068", "revid": "287204", "url": "https://it.wikipedia.org/wiki?curid=2549068", "title": "Klaus Wortmann", "text": ""}
{"id": "2549070", "revid": "599013", "url": "https://it.wikipedia.org/wiki?curid=2549070", "title": "Edwig Van Hooydonck", "text": " Passista veloce, professionista dal 1986 al 1996, vinse due edizioni del Giro delle Fiandre, nel 1989 e 1991, e quattro della Freccia del Brabante.\n\u00c8 fratello di Gino, ciclista professionista dal 1986 al 1993\nCarriera.\nSi mise in evidenza nelle categorie giovanili vincendo la prova in linea ai Campionati nazionali Juniores nel 1984 e il Giro delle Fiandre per dilettanti nel 1986.\nPass\u00f2 professionista nel settembre 1986, a soli 20 anni, con la Kwantum Hallen-Yoko di Jan Raas. Gareggi\u00f2 come professionista fino al 1996, correndo sempre per le squadre di Raas, ottenendo una trentina di successi. Particolarmente adatto alle classiche belghe, vinse due edizioni del Giro delle Fiandre, nel 1989 precedendo Herman Frison e nel 1991 in solitaria; si aggiudic\u00f2 anche quattro edizioni, tuttora record assoluto, della Freccia del Brabante, nel 1987, 1991, 1993 e nel 1995, e la Dwars door Belgi\u00eb nel 1990, e i terzi posti al Giro delle Fiandre del 1992 e alla Parigi-Roubaix del 1989 e 1990.\nSi ritir\u00f2 dalle corse nell'aprile del 1996, a soli 30 anni. Alcuni anni dopo dichiar\u00f2 di aver scelto di ritirarsi rifiutandosi di far uso di EPO, sostanza dopante che negli anni Novanta si diffuse nel ciclismo, e quindi non sentendosi pi\u00f9 adeguato a competere con il resto del gruppo. Nella stessa occasione polemizz\u00f2 con Johan Museeuw, affermando che questi si sarebbe dopato per tutta la sua carriera."}
{"id": "2549072", "revid": "767487", "url": "https://it.wikipedia.org/wiki?curid=2549072", "title": "Black Balloon (Goo Goo Dolls)", "text": "Black Balloon \u00e8 un brano musicale del gruppo rock statunitense Goo Goo Dolls, pubblicato dall'etichetta discografica Warner Bros. il 31 agosto 1999 come terzo singolo tratto dall'album \"Dizzy Up the Girl\"."}
{"id": "2549075", "revid": "767487", "url": "https://it.wikipedia.org/wiki?curid=2549075", "title": "Aleksand\u0103r Branekov", "text": "Carriera.\nClub.\nComincia la carriera nelle giovanili del CSKA Sofia, squadra con cui debutta nel 2004. Nel 2007 viene mandato in prestito al Lokomotiv Plovdiv; torner\u00e0 nella squadra della sua citt\u00e0 l'anno successivo.\nNazionale.\nHa ottenuto numerose presenze con la Bulgaria Under-21."}
{"id": "2549079", "revid": "1573940", "url": "https://it.wikipedia.org/wiki?curid=2549079", "title": "Iguana iguana", "text": "L'iguana verde (\"Iguana iguana\" , detta anche iguana dai tubercoli o iguana comune, \u00e8 un sauro arboricolo della famiglia Iguanidae, nativo del Centro e Sud America.\nDescrizione.\n\u00c8 probabilmente la specie pi\u00f9 grande della famiglia \"Iguanidae\", sebbene alcune specie del genere \"Cyclura\" possano eguagliare o superarne il peso; presentano dimorfismo sessuale, e gli adulti tipicamente misurano da 120 a 170 cm di lunghezza dalla testa alla coda, ma alcuni maschi di grandi dimensioni possano superare 8 kg di peso, e raggiungere 2 m di lunghezza.\nNonostante il nome, le iguane verdi presentano diversi colori e livree: nei paesi meridionali del loro areale, come il Per\u00f9, esse presentano un colore bluastro con marcature blu accese, mentre su isole Caraibiche come Bonaire, Cura\u00e7ao, Aruba e Grenada, il colore pu\u00f2 variare dal verde al lavanda al nero, e persino al marrone rossastro; le iguane verdi della regione occidentale della Costa Rica sono di colore rosso acceso, mentre gli animali dei paesi settentrionali, come il Messico, appaiono arancioni; le iguane verdi di El Salvador, da giovani, sono spesso di un blu brillante, ma perdono questo colore quando invecchiano.\nI maschi tendono a mostrare comportamenti pi\u00f9 dominanti, come oscillare la testa e frustare con la coda. Tendono anche a sviluppare una cresta dorsale pi\u00f9 alta rispetto alle femmine, cos\u00ec come squame dorsali (o spine) pi\u00f9 alte. Le guance, grandi rotonde e molto pronunciate, sono generalmente una caratteristica maschile. Esse si trovano nella mascella e sono protette dalla placca sottotimpanica (una grande squama di forma circolare).\nBiologia.\nAlimentazione.\nLe iguane verdi sono principalmente erbivore, e in cattivit\u00e0 si nutrono principalmente di foglie come rapa, senape e tarassaco, ma anche di frutta, fiori e germogli di oltre 100 specie diverse di piante. Occasionalmente possono nutrirsi anche di insetti e altri artropodi. \nRiproduzione.\nSono ovipare, con femmine che depongono dalle 20 alle 70 uova una volta all'anno, durante il periodo di nidificazione sincronizzato; dopo la deposizione delle uova, la femmina non fornisce alcuna cura parentale. \nI piccoli emergono dal nido dopo 10-15 settimane di incubazione. Appena schiuse, le giovani iguane sono gi\u00e0 molto simili agli adulti; assomigliano per\u00f2 pi\u00f9 alle femmine adulte che ai maschi e sono prive della cresta di squame dorsali. I giovani rimangono in gruppi familiari per tutto il primo anno di vita.\nDistribuzione e habitat.\nPossiede un areale molto ampio, tanto da poter essere rinvenuta dal Messico al nord dell'Argentina, dal Brasile al Paraguay, ed anche nelle isole dei Caraibi.\nPredilige le zone ricche di vegetazione, in particolare abita gli alberi che sorgono nelle vicinanze di corsi d'acqua.\nTassonomia.\nSottospecie.\nSono state distinte due sottospecie:\nSinonimi.\nSono stati riportati i seguenti sinonimi:"}
{"id": "2549082", "revid": "767487", "url": "https://it.wikipedia.org/wiki?curid=2549082", "title": "Santa B\u00e1rbara (Honduras)", "text": "Santa B\u00e1rbara \u00e8 una citt\u00e0 dell'Honduras, capoluogo del dipartimento omonimo.\nIl comune risulta come entit\u00e0 autonoma gi\u00e0 nel censimento del 1791 ed ottenne lo \"status\" di citt\u00e0 il 22 settembre 1818."}
{"id": "2549092", "revid": "26354568", "url": "https://it.wikipedia.org/wiki?curid=2549092", "title": "Marshmallow Man", "text": ""}
{"id": "2549093", "revid": "287204", "url": "https://it.wikipedia.org/wiki?curid=2549093", "title": "San Antonio Spurs 1985-1986", "text": "La stagione 1985-86 dei San Antonio Spurs fu la 10\u00aa nella NBA per la franchigia.\nI San Antonio Spurs arrivarono sesti nella \"Midwest Division\" della \"Western Conference\" con un record di 35-47. Nei play-off persero al primo turno con i Los Angeles Lakers (3-0)."}
{"id": "2549095", "revid": "125638765", "url": "https://it.wikipedia.org/wiki?curid=2549095", "title": "Ferrovia Pontassieve-Borgo San Lorenzo", "text": "La ferrovia Pontassieve-Borgo San Lorenzo \u00e8 una linea ferroviaria italiana di propriet\u00e0 statale che percorre la Val di Sieve, in Toscana. Unisce la ferrovia Faentina alla linea lenta Roma-Firenze, tra Borgo San Lorenzo e Pontassieve.\nLa gestione dell'infrastruttura e degli impianti ferroviari \u00e8 affidata a RFI SpA, societ\u00e0 del gruppo Ferrovie dello Stato, che qualifica la linea come complementare.\nStoria.\nNonostante i primi progetti per la linea transappenninica Firenze \u2013 Faenza prevedessero il passaggio per la Val di Sieve, la linea fu poi costruita percorrendo la via di Vaglia, pi\u00f9 accidentata ma pi\u00f9 diretta.\nSi torn\u00f2 a parlare della ferrovia della Val di Sieve agli inizi del XX secolo, per integrare la ferrovia Faentina con una bretella che permettesse ai treni merci di valicare l'Appennino e dirigersi verso Roma evitando il nodo di Firenze.\nLa linea fu costruita dalla Societ\u00e0 Nazionale Ferrovie e Tramvie (SNFT) per conto delle Ferrovie dello Stato. Fu aperta al traffico il 30 giugno 1913; tuttavia gli innesti sulle linee Faentina e Firenze \u2013 Roma, nelle stazioni rispettivamente di Borgo San Lorenzo e Pontassieve, furono stranamente costruiti verso Firenze, rendendo necessario per i treni in transito un doppio regresso, e relegando la linea ad un ruolo prettamente locale.\nLa linea acquist\u00f2 importanza dopo la seconda guerra mondiale, quando si decise di non ricostruire il tratto Firenze \u2013 Borgo San Lorenzo (via Vaglia) della ferrovia Faentina, gravemente danneggiato. I treni Firenze-Faenza furono cos\u00ec deviati via Pontassieve, rendendo necessario il regresso a Borgo San Lorenzo.\nCon la riattivazione della Firenze-Borgo San Lorenzo (1999) la linea via Pontassieve ha perso l'importanza acquisita, tornando ad occupare un ruolo secondario.\nAd ottobre 2019 fonti qualificate di Trenitalia fanno riferimento alla futura introduzione sulla linea di treni bimodali elettro-diesel, convogli passeggeri in grado di circolare sia alimentati dal generatore elettrico azionato da motore diesel di bordo, sia dall'energia elettrica captata dalla linea aerea di contatto.Alla data, gli unici convogli passeggeri bimodali in servizio sul territorio italiano sono i treni bimodali Stadler BTR 813, attivati in Val d'Aosta-Piemonte nei giorni precedenti.\nAl momento (2021) il servizio in tale linea \u00e8 espletato con relazioni orarie tra Firenze SMN-Pontassieve-Borgo S.L. (minuto 55 di ogni ora da SMN e 43 da Borgo S.L.), con D445+MDVC/MDVE, Aln663, Aln668 e Minuetto.\nCaratteristiche.\nLa linea \u00e8 una ferrovia a binario semplice non elettrificato. Lo scartamento adottato \u00e8 quello ordinario da 1435 mm. Al 2021 per tale linea non \u00e8 stato presentato alcun piano per l'elettrificazione, poich\u00e8 RFI punta nel breve termine all'introduzione dei nuovi treni Blues con tripla alimentazione (Elettrica, Diesel e Idrogeno) nelle relazioni Firenze-Borgo San Lorenzo. La linea presenta ancora 6 passaggi a livello principali (SS67 al km 25+930, SP556 a Contea, SS67 al km 17+685, Dicomano al km 14+952, SP41 tra Dicomano e Vicchio, e SP551 al km 6+656) e numerosi passaggi a livello secondari in tutto il suo percorso, tuttavia RFI ha attivato un piano per la rimozione e la sostituzione con sottopassi dei PL che creano particolari disagi alla popolazione e alla viabilit\u00e0 locale (al momento \u00e8 stata progettata e finanziata la sostituzione dei PL di Rufina e di Contea Londa)."}
{"id": "2549098", "revid": "226458", "url": "https://it.wikipedia.org/wiki?curid=2549098", "title": "Arada", "text": "Arada \u00e8 un comune dell'Honduras facente parte del dipartimento di Santa B\u00e1rbara.\nIl comune venne istituito il 22 giugno 1900 con parte del territorio del comune di Santa B\u00e1rbara."}
{"id": "2549099", "revid": "89688", "url": "https://it.wikipedia.org/wiki?curid=2549099", "title": "Bergamo alta", "text": ""}
{"id": "2549100", "revid": "1543377", "url": "https://it.wikipedia.org/wiki?curid=2549100", "title": "VEB Robotron", "text": "La VEB Kombinat Robotron \u00e8 stata la pi\u00f9 grande azienda dell'industria elettronica nella Repubblica Democratica Tedesca, produttrice di elettronica di consumo e professionale. Aveva il suo quartier generale a Dresda ed impiegava 68.000 persone al 1989.\nStoria.\nVenne fondata il 1\u00b0 aprile 1969 a Dresda dal Ministerium f\u00fcr Elektrotechnik und Elektronik.\nProdotti.\nProduceva televisori, radio, personal computer, minicomputer SM EVM, mainframe ESER e varie periferiche per computer.\nStruttura.\nLa \"Robotron\" era costituita da diverse divisioni:\nDivisioni dopo la liquidazione.\nIl 30 giugno 1990 la \"Kombinat Robotron\" fu liquidata e le sue divisioni furono convertite in aziende separate. Negli anni novanta alcune delle compagnie cessarono di esistere mentre altre furono acquistate (ad esempio dalla Siemens Nixdorf) con joint venture o management buyout.\nRobotron:\nIBM Deutschland:\nSAP e Siemens-Nixdorf:\nMBO:\nDei 68.000 dipendenti della combinata vennero reimpiegati solo meno del 5% nelle:\nMuseo.\nIl 1\u00b0 aprile 2019, 50\u00b0 anniversario dalla fondazione, viene aperto il museo \"Robotron Datenbank-Software GmbH\"."}
{"id": "2549105", "revid": "76963", "url": "https://it.wikipedia.org/wiki?curid=2549105", "title": "B'eirth", "text": ""}
{"id": "2549108", "revid": "149727", "url": "https://it.wikipedia.org/wiki?curid=2549108", "title": "Ferrovia Firenze-Pontassieve-Borgo San Lorenzo", "text": ""}
{"id": "2549109", "revid": "767487", "url": "https://it.wikipedia.org/wiki?curid=2549109", "title": "Flea on the Honey", "text": "I Flea on the Honey, noti anche come Flea o Etna, sono stati un gruppo progressive italiano della prima met\u00e0 degli anni settanta.\nStoria.\nInizialmente cantavano in inglese, dedicandosi ad un \"progressive\" duro e vicino all'hard rock, che pi\u00f9 avanti negli anni (secondo e terzo disco) sono riusciti a raffinare.\nIl gruppo pubblic\u00f2 nel 1971 un disco omonimo a nome \"Flea on the Honey\", cantato in inglese con i nomi dei musicisti in inglese.\nL'anno dopo, accorciato il nome del gruppo in \"Flea\", lanciarono \"Topi o uomini\", un disco pi\u00f9 maturo del precedente, cantato in italiano, composto da una lunga \"suite\" che d\u00e0 il nome al disco e da altri brani di minore lunghezza.\nDopo tre anni di lavoro esce il loro terzo ed ultimo disco con il gruppo che cambi\u00f2 ancora una volta il nome in \"Etna\". \u00c8 un disco di ispirazione jazz, interamente strumentale."}
{"id": "2549113", "revid": "121653864", "url": "https://it.wikipedia.org/wiki?curid=2549113", "title": "Storie proprio cos\u00ec", "text": "Storie proprio cos\u00ec (\"Just So Stories for Little Children\") \u00e8 una raccolta di racconti per l'infanzia dello scrittore inglese Rudyard Kipling. L'opera raccoglie fantasiosi miti inglesi delle origini.\nDescrizione.\nLe \"Storie\", pubblicate per la prima volta nel 1902, sono racconti fantastici sul \"perch\u00e9\" vari fenomeni si siano generati. Un predecessore di questi racconti pu\u00f2 essere considerato \"Come nacque la paura\" (\"How Fear Came\") nel \"Secondo libro della giungla\" (1895), nel quale Mowgli ascolta la storia di come la tigre ottenne le sue strisce.\nLe \"Storie proprio cos\u00ec\" hanno come tema tipico un particolare animale modificato dalla sua forma originale per intervento umano, o di un elemento magico. Ad esempio la balena ha la gola stretta per opera di un marinaio che aveva inghiottito e che costru\u00ec una grata nella sua trachea, il cammello ha la sua gobba per punizione di aver rifiutato di lavorare, il leopardo le sue macchie per opera di un etiope (che, a sua volta, aveva dipinto la sua pelle di nero), il canguro ottenne le sue zampe posteriori lunghe e flessibili dopo aver corso tutto il giorno per sfuggire a dingo, che era stato inviato da un dio minore dopo che il canguro gli aveva chiesto di renderlo diverso da ogni altro animale.\nL'edizione originale delle \"Just So Stories\" era illustrata dall'autore.\nLista completa delle \"Storie proprio cos\u00ec\".\nBench\u00e9 apparse in una collezione, le storie sono spesso apparse individualmente in altre edizioni. Ne esiste anche una edizione video su VHS, comprendente tre cassette con quattro episodi ognuna."}
{"id": "2549116", "revid": "38120", "url": "https://it.wikipedia.org/wiki?curid=2549116", "title": "Il Mucchio Selvaggio", "text": ""}
{"id": "2549119", "revid": "1310927", "url": "https://it.wikipedia.org/wiki?curid=2549119", "title": "Atanas Zehirov", "text": "Carriera.\nZehirov nasce nel piccolo paese di Ko\u010dan in Bulgaria. Entra a far parte delle giovanili del CSKA Sofia, squadra con cui segna il suo primo goal ufficiale il 13 giugno 2009, contro il Lokomotiv Mezdra.\nHa giocato varie partite con l'Under-19 e con l'Under-21 bulgara.\nHa debuttato poi con la nazionale maggiore nel 2017."}
{"id": "2549128", "revid": "287204", "url": "https://it.wikipedia.org/wiki?curid=2549128", "title": "Campeonato Brasileiro S\u00e9rie A 1992", "text": "Il Campeonato Brasileiro S\u00e9rie A 1992 (in italiano Campionato Brasiliano Serie A 1992) \u00e8 stato la 22\u00aa edizione del massimo campionato brasiliano di calcio.\nFormula.\nPrimo turno: ciascuna delle 20 squadre affronta una volta tutti gli altri club. Si qualificano al secondo turno le prime 8 classificate.\nNon sono previste retrocessioni in quanto l'anno successivo la CBF ha deciso di organizzare un unico torneo nazionale con 32 partecipanti.\nSecondo turno: 8 squadre divise in 2 gruppi di 4 club ciascuno. Ciascuna squadra affronta in partite di andata e ritorno tutte le componenti del proprio girone. Si qualificano alla finale i vincitori dei due gironi.\nFinale: gara in partita di andata e ritorno. In caso di parit\u00e0 \u00e8 considerata vincitrice la squadra che ha ottenuto il miglior risultato nei turni precedenti."}
{"id": "2549130", "revid": "88740", "url": "https://it.wikipedia.org/wiki?curid=2549130", "title": "Somadino", "text": "Somadino (\"Sumad\u00ecn\" in dialetto valsassinese) \u00e8 una frazione del comune di Casargo in provincia di Lecco.\nMonumenti e luoghi d'interesse.\nArchitetture religiose.\nLa frazione \u00e8 nota per la chiesetta di Santa Margherita che \u00e8 ubicata su uno sperone roccioso nelle vicinanze del valico di Piazzo, poco fuori dall'abitato di Somadino a 865 m. s.l.m..\nSi tratta di un edificio tardo-medioevale dalle linee romaniche contenente una serie di affreschi di notevole fattura."}
{"id": "2549131", "revid": "1086846", "url": "https://it.wikipedia.org/wiki?curid=2549131", "title": "Torino Calcio 1999-2000", "text": "Questa voce raccoglie le informazioni riguardanti il Torino Calcio nelle competizioni ufficiali della stagione 1999-2000.\nMaglie e Sponsor.\nNel 1999-2000, il Torino ebbe come sponsor tecnico Kelme, mentre lo sponsor principale fu SDA.\nSociet\u00e0.\nArea direttiva\nArea organizzativa\nArea comunicazione\nArea tecnica"}
{"id": "2549133", "revid": "339392", "url": "https://it.wikipedia.org/wiki?curid=2549133", "title": "Universit\u00e0 dell'Illinois all'Urbana-Champaign", "text": ""}
{"id": "2549148", "revid": "767487", "url": "https://it.wikipedia.org/wiki?curid=2549148", "title": "DFB-Pokal 1977-1978", "text": "La DFB-Pokal 1977\u201378 fu la 35\u00aa edizione della competizione. 128 squadre si sfidarono in sette turni. In finale FC K\u00f6ln sconfisse il Fortuna D\u00fcsseldorf 2\u20130, difendendo il titolo dell'edizione precedente."}
{"id": "2549152", "revid": "287204", "url": "https://it.wikipedia.org/wiki?curid=2549152", "title": "Torino Calcio 1998-1999", "text": "Questa voce raccoglie le informazioni riguardanti il Torino Calcio nelle competizioni ufficiali della stagione 1998-1999.\nMaglie e sponsor.\nNel 1998-1999, il Torino ebbe come sponsor tecnico Kelme, mentre lo sponsor principale fu SDA."}
{"id": "2549156", "revid": "98077", "url": "https://it.wikipedia.org/wiki?curid=2549156", "title": "Electa una via, non datur recursus ad alteram", "text": "Electa una via, non datur recursus ad alteram \u00e8 una locuzione latina la cui traduzione letterale \u00e8: \"scelta una via non \u00e8 consentito fare ricorso all'altra\". \nQuesta massima introduce la regola secondo la quale, quando il legislatore concede due differenti rimedi a tutela di un interesse soggettivo, una volta operata la scelta di uno di essi non \u00e8 pi\u00f9 consentito il ritorno all'altro. Tale regola \u00e8 passata nel diritto italiano e ha ispirato la formulazione dell'art. 1492 c.c. che col 2\u00b0 comma disciplina i casi in cui il compratore pu\u00f2 domandare a sua scelta la risoluzione del contratto ovvero la riduzione del prezzo: la scelta \u00e8 irrevocabile quando \u00e8 fatta con la domanda giudiziale. \nPrincipio cardine nell'ambito del diritto amministrativo nel quale, per la tutela dell'interesse legittimo, si sceglie o la via ordinaria o quella del ricorso straordinario al Presidente della Repubblica.\nNell'uso comune l'espressione si pu\u00f2 intendere anche nel senso che una volta presa una decisione \u00e8 opportuno seguirla fino in fondo."}
{"id": "2549159", "revid": "1543377", "url": "https://it.wikipedia.org/wiki?curid=2549159", "title": "Classe Type 45", "text": "La classe di cacciatorpediniere Type 45, conosciuta anche come classe D o Daring \u00e8 la pi\u00f9 moderna ad essere stata costruita per la Royal Navy con il compito di sostituire gradualmente le unit\u00e0 Type 42 e sarebbe dovuta essere una delle pi\u00f9 avanzate al mondo per quanto riguarda la difesa antiaerea.\nLa prima nave della classe, la \"Daring\", \u00e8 stata varata il 1\u00ba febbraio 2006 ed \u00e8 entrata in servizio il 23 luglio 2009. La costruzione \u00e8 attualmente affidata alla BAE Systems Surface Ships mentre le prime tre navi della classe sono state costruite dalla BAE Systems Surface Fleet Solutions con blocchi \"prefabbricati\" costruiti dalla stessa BAE e dal VT Group.\nInizialmente la Gran Bretagna prevedeva di acquisire nella flotta navi attrezzate per la difesa antiaerea come parte del programma NFR-90 partecipato da 8 nazioni e in seguito con lo sviluppo della classe Orizzonte insieme a Francia e Italia. Le Type 45 utilizzano alcune soluzioni progettuali della classe Orizzonte utilizzando un sistema radar SAMPSON, in grado di localizzare un obiettivo distante fino a 400\u00a0km e di un sistema missilistico PAAMS.\nIn un ipotetico attacco simultaneo una singola unit\u00e0 della classe potrebbe individuare, agganciare e distruggere pi\u00f9 bersagli di 5 unit\u00e0 Type 42. Le navi di questa classe sono per la Royal Navy le pi\u00f9 grandi unit\u00e0 di scorta mai costruite.\nIl 1\u00ba luglio 2008, la BAE e la VT Shipbuilding, partner nello sviluppo di questa classe di navi, si sono fuse per formare la \"BVT Surface Fleet\".\nNavi.\nSono state ordinate in tutto sei unit\u00e0 della classe; il trasferimento della prima alla Royal Navy \u00e8 avvenuto con una cerimonia il 10 dicembre 2008.\nI piani iniziali del Ministero della Difesa prevedevano l'acquisto di dodici unit\u00e0, ridotte a otto nel libro bianco sulla difesa del 2003, intitolato \"Delivering Security in a Changing World\". Nel dicembre 2006 venne annunciato il possibile taglio di due ulteriori unit\u00e0. Nel luglio 2007 portavoce del Ministero affermarono che era ancora prevista la costruzione di otto navi della classe e che le ultime due erano quindi ancora incluse nei piani di spesa. La cancellazione ufficiale delle ultime due unit\u00e0 avvenne quindi il 19 giugno 2008 quando il Ministro per le Forze Armate, Bob Ainsworth, annunci\u00f2 in parlamento che le opzioni per il settimo e l'ottavo cacciatorpediniere non avrebbero avuto seguito. La continua riduzione di scala della nuova classe \u00e8 stata criticata da pi\u00f9 parti in quanto lascerebbe la marina militare britannica priva delle navi necessarie per assicurare una piena operativit\u00e0."}
{"id": "2549167", "revid": "123717884", "url": "https://it.wikipedia.org/wiki?curid=2549167", "title": "Provincia di Svay Rieng", "text": "Svay Rieng (in lingua khmer: \u1781\u17c1\u178f\u17d2\u178f\u179f\u17d2\u179c\u17b6\u1799\u179a\u17c0\u1784) \u00e8 una provincia nella parte sud-orientale della Cambogia. Il capoluogo \u00e8 la cittadina omonima di Svay Rieng, dove passa la Strada Nazionale N.1 (NH1), che collega il posto di confine internazionale di Bavet alla capitale Phnom Penh.\nLa provincia \u00e8 suddivisa amministrativamente in 7 distretti.\nI 7 distretti a loro volta sono suddivisi in 80 comuni (\"khum\") e 690 villaggi (\"phum\").\nGeografia e storia.\nUna porzione rilevante della provincia protrude in territorio vietnamita, per la sua forma caratteristica \u00e8 chiamata \"becco di pappagallo\" (in vietnamita: \"M\u1ecf V\u1eb9t\").\nDalla primavera del 1969 fu uno degli obiettivi dei bombardamenti segreti americani autorizzati dal presidente Richard Nixon (ed ammessi dal Pentagono nel 1973) contro i cosiddetti \"santuari comunisti\", che causarono molte vittime tra la popolazione civile. In effetti i Viet Cong e l'esercito regolare del Nord Vietnam utilizzavano da tempo parte della Cambogia come zona di appoggio logistica per gli attacchi verso il Vietnam del Sud oltre che per il trasporto di materiale bellico proveniente da Sihanoukville, malgrado il Nord Vietnam avesse sottoscritto ufficialmente la neutralit\u00e0 cambogiana, approfittando della debole resistenza offerta dal governo del principe Norodom Sihanouk. Dopo il colpo di Stato di Lon Nol nel marzo 1970, gli Stati Uniti intervennero ufficialmente, appoggiando una serie di azioni terrestri condotte in congiunzione alle forze sudvietnamite in territorio cambogiano.\nDalla fine del 1975 fu teatro di combattimenti tra i Khmer rossi e le forze armate vietnamite che, oltre a rispondere alle sanguinose incursioni dei primi in territorio vietnamita, miravano a costringere il regime a negoziati con un impegno limitato che non provocasse l'intervento cinese."}
{"id": "2549175", "revid": "264902", "url": "https://it.wikipedia.org/wiki?curid=2549175", "title": "Lazar di Serbia", "text": ""}
{"id": "2549178", "revid": "33528", "url": "https://it.wikipedia.org/wiki?curid=2549178", "title": "Stefan III Lazarevi\u0107", "text": ""}
{"id": "2549179", "revid": "264902", "url": "https://it.wikipedia.org/wiki?curid=2549179", "title": "Lazar I Hrebljanovi\u0107", "text": ""}
{"id": "2549182", "revid": "119135431", "url": "https://it.wikipedia.org/wiki?curid=2549182", "title": "Cyber City Oedo 808", "text": " \u00e8 una miniserie OAV di genere cyberpunk, realizzata dalla Madhouse e diretta tra il 1990 ed il 1991 da Yoshiaki Kawajiri. La serie si compone di tre episodi, ambientati nella citt\u00e0 futuristica di Oedo (ex Tokyo) nel 2808.\nProduzione e distribuzione.\nOriginariamente distribuita dalla Japan Home Video, \u00e8 stata poi adattata e pubblicata in lingua inglese dalla Britannica Manga Video. In Italia \u00e8 stata pubblicata in videocassetta dapprima dalla Granata Press, poi dalla Polygram; infine, in DVD dalla Dynit. Essendo i diritti appartenuti alla Polygram video, anche l'edizione Dynit ha conservato, oltre al doppiaggio, lo stesso adattamento forzatamente scurrile tipico della prima licenziataria dell'opera. Inoltre, come gi\u00e0 la stessa Dynit afferma nel DVD, a causa della mancanza di una traccia audio separata dal parlato, non \u00e8 stato possibile inserire la colonna sonora giapponese. Di conseguenza, sono rimaste le musiche dell'edizione inglese.\nTrama.\nNel 2808 tre cyber criminali, Sengoku, Benten e Gogol, sono condannati a scontare da 295 a 375 anni di carcere in un penitenziario orbitale per essere entrati in sistemi informatici segreti, appartenenti ai militari e al governo, e per aver compiuto assassinii nella citt\u00e0 di Oedo. La vita in carcere \u00e8 noiosa e monotona quindi, quando il responsabile della polizia cibernetica Hasegawa propone loro, in cambio di uno sconto di pena ad ogni missione svolta con successo, di far parte del corpo di polizia, nell'ambito di un programma volto ad utilizzare carcerati con esperienze di furto di dati informatici e omicidi per dare la caccia a criminali che la polizia regolamentare si rifiuta di catturare, a causa della pericolosit\u00e0 delle missioni, i tre criminali accettano. \nSengoku, Benten e Gogol entrano al servizio di Hasegawa, che li controlla attraverso dei collari allacciati attorno al loro collo, collegati ad un accendino con incorporato un detonatore. Per ogni missione, gli agenti ricevono un tempo determinato e, se la missione fallisce o non la portano a termine nella durata stabilita, i loro collari esplodono, uccidendoli. Per ogni missione portata a successo, i tre ricevono uno sconto della pena carceraria: pi\u00f9 la missione \u00e8 difficile e pericolosa, pi\u00f9 anni vengono tolti alla pena detentiva.\nEpisodi.\nI tre episodi hanno lo scopo di evidenziare qualit\u00e0 e difetti dei tre cyber agenti. Ognuno dei tre episodi \u00e8 dedicato ad uno di loro in particolare, diverso per episodio, con gli altri due che lo aiutano nella missione.\nAltri media.\nDalla serie \"Cyber City Oedo 808\" \u00e8 stato tratto anche un videogioco per PC Engine su CD-ROM intitolato dove si rivivono nei panni di uno dei tre agenti le missioni degli episodi."}
{"id": "2549185", "revid": "256896", "url": "https://it.wikipedia.org/wiki?curid=2549185", "title": "SIOPE", "text": ""}
{"id": "2549193", "revid": "484362", "url": "https://it.wikipedia.org/wiki?curid=2549193", "title": "Tirolo Meridionale", "text": ""}
{"id": "2549195", "revid": "913245", "url": "https://it.wikipedia.org/wiki?curid=2549195", "title": "Karin Melis Mey", "text": "Nel 2004 ha vinto i campionati nazionali del Sudafrica nella specialit\u00e0 del salto in lungo ed ha rappresentato il suo paese natale alle Universiadi 2005.\nIl 30 giugno 2008 ha ottenuto la cittadinanza turca ed ha aggiunto Melis al suo precedente nome."}
{"id": "2549196", "revid": "308752", "url": "https://it.wikipedia.org/wiki?curid=2549196", "title": "Associazione Internazionale degli Automobile Club Riconosciuti", "text": ""}
{"id": "2549200", "revid": "640389", "url": "https://it.wikipedia.org/wiki?curid=2549200", "title": "Qays Shayesteh", "text": ""}
{"id": "2549205", "revid": "2036644", "url": "https://it.wikipedia.org/wiki?curid=2549205", "title": "Marko Vejinovi\u0107", "text": "Caratteristiche tecniche.\nGioca come centrocampista centrale.\nCarriera.\nClub.\nGli inizi e l'approdo all'AZ.\nMarko Vejinovi\u0107 nasce ad Amsterdam da una famiglia di origini serbo-bosniache. Inizia a giocare a calcio all'et\u00e0 di sette anni, iscrivendosi ad una piccola societ\u00e0 della capitale olandese, il Zeeburgia. Notato da alcuni osservatori dell'Ajax, viene ingaggiato dalle giovanili dei \"Lancieri\". Dopo un'esperienza all'Utrecht, nel 2007 si trasferisce all'AZ Alkmaar, con cui il 22 marzo 2009 debutta in Eredivisie. A fine stagione conquista il suo primo trofeo in carriera, il Campionato olandese 2008-09, e il 25 luglio 2009 si aggiudica anche la Supercoppa dei Paesi Bassi 2009 contro l'Heerenveen.\nHeracles Almelo.\nNell'agosto 2009 viene ingaggiato dall'Heracles Almelo, con cui firma un contratto triennale con l'opzione per i successivi quattro anni. Con la squadra raggiunge la prestigiosa finale della Coppa d'Olanda 2011-2012, persa 0-3 contro il Feyenoord. Con l'Heracles Almelo totalizza complessivamente 102 presenze e 11 gol.\nVitesse.\nil 28 giugno 2013 si accorda per le successive quattro stagioni col Vitesse. Il 1\u00ba agosto debutta con la nuova maglia nel match di Europa League 2013-14 in casa del Petrolul Ploie\u0219ti. All'inizio della stagione 2014-15 mette a segno sei reti in dieci partite, tra cui la tripletta del 3 ottobre 2014 nella sfida vinta 6-1 contro l'Ado L'Aia.\nFeyenoord.\nNel giugno 2015 viene ufficializzato il suo passaggio al Feyenoord, che lo acquista per una cifra vicina ai quattro milioni di euro. L'8 agosto 2015 gioca la sua prima partita con la nuova squadra contro l'Utrecht. Alla vigilia del match del 31 gennaio 2016 contro l'Ado L'Aia (perso 0-2) subisce delle minacce di morte da ignoti nella sua casa di Rotterdam. Alla fine la polizia olandese arresta sette uomini, rivelatisi tifosi del Feyenoord esageratamente contrariati dalle prestazioni negative della squadra e del giocatore in particolare. Il 24 aprile 2016 conquista il suo secondo trofeo personale, la Coppa d'Olanda 2015-16, battendo in finale l'Utrecht (vittoria per 2-1). Il 26 ottobre 2016 segna il suo primo gol ufficiale col Feyenoord nel match di coppa vinto 4-0 contro i concittadini dell'Excelsior. A fine stagione vince l'Eredivisie 2016-17.\nIl breve ritorno all'AZ e Arka Gdynia.\nNel luglio 2017 ritorna dopo otto anni all'AZ Alkmaar, con cui si accorda per un prestito annuale. Il 1\u00ba ottobre 2017 contro il Feyenoord si infortuna seriamente al ginocchio ed \u00e8 costretto a saltare tutta la restante stagione. Il giocatore svolge tutta l'attivit\u00e0 di recupero all'AZ che lo ingaggia a titolo definitivo nell'estate 2018.\nIl 28 febbraio 2019 viene prestato all'Arka Gdynia, squadra militante in Ekstraklasa. Il 28 agosto 2019 il club polacco paga il riscatto del giocatore, acquistandolo a titolo definitivo. "}
{"id": "2549209", "revid": "486946", "url": "https://it.wikipedia.org/wiki?curid=2549209", "title": "Patriarca greco di Gerusalemme", "text": ""}
{"id": "2549214", "revid": "3115", "url": "https://it.wikipedia.org/wiki?curid=2549214", "title": "Gremi di Sassari estinti o accorpati", "text": "Agli undici gremi che prendono parte alla Faradda di li candareri, ai due che ne sono esclusi e ai quattro che erano di candeliere ed oggi sono estinti va aggiunto un altro numero di gremi che partecipavano alla vita di Sassari con le loro feste, bandiere, cappelle dedicate e che oggi sono estinti oppure si sono nel tempo uniti ad altri gremi.\nLa citt\u00e0 di Sassari, secondo gli scritti di Salvatore Pittalis, era la citt\u00e0 che aveva il numero maggiore di Gremi. Egli fa una suddivisione per categorie e indica la precedenza nelle processioni a cui tutte le associazioni sassaresi partecipavano.\nMolti degli statuti di questi gremi sono andati distrutti e per questo le informazioni che li riguardano risultano frammentarie.\nIl Pittalis, nella sua descrizione, suddivide i gremi tra Rustici e Cittadini. Questa suddivisione comprendeva ovviamente gremi che oggi sono \u201cestinti\u201d o \u201caccorpati\u201d.\nSuddivisione del Gremio degli agricoltori.\nSecondo il Pittalis questo \u00e8 il gremio pi\u00f9 antico di Sassari, il gremio non \u00e8 pi\u00f9 presente con questo nome ma oltre a Gremio dei massai (oggi il pi\u00f9 importante), Gremio dei contadini e Gremio degli ortolani; comprendeva altre maestranze che non si sono dissociate e che sono state assorbite dai gremi oggi esistenti.\nQuesti sono:\nLabradores: coloro che coltivavano le terre affittate dai massai.\nNarbonai: Coloro che dissodavano e coltivavano terre incolte.\nNon vengono specificate n\u00e9 chiesa di cappella n\u00e9 santi protettori specifici per questi gremi. Il Pittalis segnala solo San Giovanni della Neula come patrono di tutta l'associazione. Oggi \u00e8 il patrono dei soli contadini.\nSuddivisioni dei lavoratori dei metalli.\nIl discorso relativo alla suddivisione dei lavoratori dei metalli, \u00e8 similare a quella degli agricoltori. Tutti i gremi menzionati dal Pittalis avevano come patrono S.Eligio, la festa era, ed \u00e8 tuttora, il 2 dicembre nella cappella sita nel duomo di Sassari. Delle corporazioni facenti parte del gremio, oggi sopravvivono i soli Fabbri partecipanti alla festa dei candelieri dal 2007 e dotati in epoca recente di candeliere proprio. Gli altri gremi facenti parte della maestranza erano:\nArgentai: coloro che appunto lavoravano l'argento (Il Costa li nomina come Argentari e Orafi).\nCalderai: coloro che si occupavano di costruire e riparare pentole e casseruole.\nArmajuoli: coloro che si occupavano delle armi.\nSuddivisioni del grande gremio dei muratori.\nOltre i tre gremi oggi esistenti che si possono ricondurre al grande gremio dei muratori (ossia muratori, falegnami e piccapietre) e riconoscibili dalla bandiera azzurra, erano presenti numerose maestranze minori riconducibili a questa categoria.\nIl gremio dei falegnami, dopo la scissione dal gremio dei muratori comprendeva anche: Bastai, Bottai e Sellai. Secondo l'opera Sassari di Enrico Costa, comprendeva anche gli spadai.\nMaestranze affini al gremio dei macellai.\nIl gremio dei macellai, attualmente esistente, \u00e8 un gremio attivo a Sassari e possedente un proprio candeliere che dal 2016 e stato ammesso alla discesa con gli altri ceri.\nA prescindere dal collegamento che rivendicano con lo scomparso gremio dei mercanti essi collaboravano con un altri gremi. Uno \u00e8 quello degli scortichini o conciatori (coloro che scorticavano le bestie per lavorarne le pelli), il cui patrono San Bartolomeo \u00e8 oggi compatrono degli stessi macellai dopo l'unione tra i due gremi. L'altro \u00e8 quello dei trubbadori cio\u00e8 coloro che trasportavano le bestie prima dell'avvento dei camion. Rispetto al rapporto macellai-scortichini il Pittalis li segnala in processione con la bandiera celeste. Gli attuali gremianti dei macellai additano questa dicitura come un errore in quanto le bandiere pi\u00f9 vecchie del gremio, risalenti al XIX secolo, erano di colore rosso come le attuali.\nAltri gremi estinti o accorpati.\nOltre le situazioni precedentemente citate, Pittalis cita altre maestranze presenti a Sassari.\nMedici e speziali.\nNon ricordati dal Pittalis, avevano sede nella cappella dei Santi Cosma e Damiano nel Duomo, eretta sotto il patronato della famiglia Deliperi alla fine del 500. Nella cappella erano raffigurati anche altri santi medici di cui si \u00e8 ritrovato dopo un recente restauro solo un Sant'Antioco. Non si conosce la sorte del Gremio n\u00e9 statuti o altre informazioni. \nCarrolanti.\nDa non confondersi con i carradori, erano associati ai viandanti e non si hanno grandi notizie su di loro.\nCalzettai.\nErano uniti al gremio dei sarti. Prima della scissione, le due associazioni avevano un patrono comune, la Beata Vergine Addolorata, la festeggiavano il 15 settembre e la loro chiesa era quella dei Servi di Maria.\nAssociazione della B.V. de La Salette.\nQuesta associazione devota alla Vergine Piangente, con sede nella chiesa del Carmelo e con festa la terza domenica di settembre, viene indicata da Pittalis come \"\u201cunione di vari cetti cittadini\u201d\", senza specificare quali. Di contro, nei suoi stessi appunti, in precedenza nominava i braccianti che non compaiono invece nell'elenco delle precedenze professionali. Nell'opera a cura di C.A. Sanna, in una tabella riassuntiva dei gremi, agli stessi braccianti viene associata la Vergine de La Salette come patrona. Pittalis indica per questa associazione la bandiera di colore giallo. Nella chiesa del Carmelo, oggi non si hanno tracce di culto verso la Vergine con questo titolo, la cui apparizione (piuttosto moderna) risale al 1846.\nAl contrario del Pittalis, Bianca Maria Pischedda indica quest'associazione (denominata impropriamente Gremio dei Braccianti) come officiante la propria festa patronale nella chiesa di Santa Maria di Betlem, fino al trasferimento nella chiesa del Sacro Cuore dove annualmente si festeggia la patrona con una solenne processione. Nel 2011 fu restaurata la statua, donando alla comunit\u00e0 parrocchiale una edicola lignea di pregevole fattura dove conservare il simulacro.\nAcquaioli.\nQuesto gremio che raccoglieva i trasportatori di acqua, aveva anch'esso sede secondo il Pittalis nella chiesa del Carmelo. Essi festeggiavano le Anime del Purgatorio e la loro festa cadeva la seconda domenica dopo Pasqua. Lo scrittore associa a questo gremio lo stendardo rosso avana.\nSecondo invece alcuni quotidiani locali ripresi dalla studiosa Bianca Maria Pischedda, il gremio aveva la sua cappella nella Chiesa della Trinit\u00e0, poco distante da quella del Carmelo e attaccata alla Fontana del Rosello, fulcro del lavoro degli acquaioli. Ancora oggi nella prima cappella a destra dell'entrata \u00e8 presente un simulacro della Madonna del Carmine che libera le Anime ma non pu\u00f2 essere associato ad alcun gremio o culto particolare. Un altare dedicato alle Anime del Purgatorio posto simbolicamente presso l'ingresso della chiesa, \u00e8 infatti comunissimo in moltissimi templi della cattolicit\u00e0. Nella sola Sassari si ritrova in quasi tutte le chiese.\nPittori.\nDa intendersi anche come stuccatori e imbianchini, festeggiavano il loro patrono San Luca nella chiesa di Sant'Agostino, l'8 ottobre se di domenica oppure la domenica successiva. Avevano la bandiera rossa. Nella chiesa di Sant'Agostino oggi non vi sono cappelle o simulacri dedicati a San Luca. \nCalcinai.\nIl Pittalis non dirime il dubbio su questo mestiere, e il colore giallo della bandiera non aiuta. Il termine calcinazione infatti pu\u00f2 riferirsi sia al procedimento di lavorazione della calce che ad un processo relativo alla concia. Entrambi i mestieri erano ben radicati a Sassari e chi aveva a che fare con pelli e tessuti (sarti e conciatori per esempio) avevano una bandiera gialla.\nAncora il Pittalis tuttavia ci riporta che costoro festeggiavano la Vergine della Misericordia, la cui festivit\u00e0 ricorre la seconda domenica di agosto nella chiesa di San Donato. \nMiniatori di pelli.\nRicordati dal Costa, essi erano uniti al gremio dei conciatori, non vi sono su di loro altre notizie attualmente.\nPellicciai.\nI lavoratori delle pellicce avevano anch'essi la bandiera di colore giallo, avevano la cappella nel Duomo di San Nicola e il loro patrono era San Bartolomeo, lo stesso degli scortichini e oggi compatrono dei macellai.\nAltri mestieri.\nEnrico Costa, nell'opera \u201cSassari\u201d, riporta altri mestieri presenti nella citt\u00e0 turritana e regolati da uno statuto senza per\u00f2 inserirli in alcuna corporazione o associazione questi sono:\nPescatori: per lo pi\u00f9 non sassaresi. Non si ha accenno di gremi legati a questo mestiere; a livello di congetture sarebbero potuti essere parte del gremio dei mercanti. Erano presenti come gremio a Cagliari e Alghero. A Cagliari, il Pittalis li nomina come Barcajuoli (Un'accezione pi\u00f9 corretta vorrebbe i Barcajuoli come coloro che scaricavano le merci dalle navi e non come pescatori). In entrambi i casi il patrono era Sant'Elmo.\nCorallari: mestiere che a Sassari and\u00f2 a decadere per la concorrenza con Alghero e Bosa, era a stretto contatto con i mercanti che davano le direttive ai corallari sul corallo che occorreva. Avevano una regolamentazione piuttosto severa.\nAltri mestieri di relativa importanza comunque praticati a Sassari erano quello dei: tessitori, arrotini, mastri di molini, tornitori, ottonai, stagnari, candelari e orologiai. Pur non avendone indicazione \u00e8 possibile che ottonai e stagnari facessero parte della mestranza dei lavoratori dei metalli."}
{"id": "2549217", "revid": "125759153", "url": "https://it.wikipedia.org/wiki?curid=2549217", "title": "Commedia drammatica", "text": "La commedia drammatica, o drammedia, \u00e8 un tipo di commedia in cui ad una trama di argomento drammatico sono mescolati elementi propri del genere comico.\nEsempi di questo sottogenere sono: \"Voglia di tenerezza\" (1983), \"Parenti, amici e tanti guai\" (1989), \"Train de vie\" (1998), \"Chiedimi se sono felice\" (2000), \"I Tenenbaum\" (2001), \"Solo per amore\" (2015).\nLe origini del genere sono da ricercarsi nella tragicommedia teatrale molto in voga presso gli antichi greci.\nIn campo teatrale o letterario le opere seriocomiche traggono le radici nel XIX secolo nei testi degli autori Anton Chekhov, George Bernard Shaw e Henrik Ibsen, primi scrittori a mescolare commedia e dramma."}
{"id": "2549222", "revid": "3082", "url": "https://it.wikipedia.org/wiki?curid=2549222", "title": "Constantine Tischendorf", "text": ""}
{"id": "2549226", "revid": "74801", "url": "https://it.wikipedia.org/wiki?curid=2549226", "title": "Motherwell", "text": "Motherwell (gaelico scozzese: \"Tobar na M\u00e0thar\"; Scots: \"Mitherwill\") \u00e8 una citt\u00e0 del Regno Unito.\nSi trova in Scozia, a sud-est di Glasgow e nel censimento del 2001 contava abitanti.\nEra rinomata per la sua produzione d'acciaio, tanto da venire soprannominata Steelopolis (\"citt\u00e0 dell'acciaio\").\nStoria.\nL'arrivo della ferrovia nel 1848 e la creazione di industrie di lavorazione dell'acciaio portarono ad un impressionante incremento degli abitanti: a met\u00e0 degli anni '70, l'industria dell'acciaio di Motherwell impiegava circa addetti per una produzione di circa 3 milioni di tonnellate annue.\nLa crisi dell'acciaio degli anni '80 port\u00f2 ad un drammatico collasso culminato nel 1993 con la chiusura dell'industria siderurgica locale che ha causato una seria disoccupazione. All'inizio del nuovo millennio, la citt\u00e0 si \u00e8 convertita al terziario riuscendo cos\u00ec a ricreare posti di lavoro.\nSport.\nCalcio.\nLa citt\u00e0 \u00e8 sede del Motherwell Football Club, militante in Scottish Premier League."}
{"id": "2549240", "revid": "767487", "url": "https://it.wikipedia.org/wiki?curid=2549240", "title": "Ho ucciso Jess il bandito", "text": "Ho ucciso Jess il bandito (\"I Shot Jesse James\") \u00e8 un film del 1949 diretto da Samuel Fuller e interpretato da Reed Hadley (Jesse James) e John Ireland (Robert Ford).\nTrama.\nL'uccisione del bandito Jesse James da parte di Robert Ford e la vita di quest'ultimo dopo il carcere.\nProduzione.\nConsiderato il primo western a tematica omosessuale, \u00e8 anche il primo film di Samuel Fuller."}
{"id": "2549247", "revid": "26357580", "url": "https://it.wikipedia.org/wiki?curid=2549247", "title": "Giusnaturalista", "text": ""}
{"id": "2549253", "revid": "1013865", "url": "https://it.wikipedia.org/wiki?curid=2549253", "title": "Provincia di Koh Kong", "text": " \nKoh Kong (Kh\u00e9tt Ka\u00f4h K\u014fng) \u00e8 una provincia della Cambogia. Il suo nome significa \"Provincia dell'Isola di K\u014fng\". La sua capitale \u00e8 Koh Kong.\nLa provincia \u00e8 suddivisa in 8 distretti (\"sr\u014fk\"):"}
{"id": "2549268", "revid": "767487", "url": "https://it.wikipedia.org/wiki?curid=2549268", "title": "Asfalto che scotta", "text": "Asfalto che scotta (\"Classe tous risques\") \u00e8 un film del 1960 diretto da Claude Sautet, tratto da un romanzo di Jos\u00e9 Giovanni, interpretato da Lino Ventura e Jean-Paul Belmondo.\nTrama.\nAbel Davos, un gangster condannato a morte in contumacia e ricercato dalla polizia, si rifugia in Italia con la sua donna e i suoi due figli piccoli. Dopo un colpo col suo amico Raymond, sul punto di essere ritrovato, Abel deve rientrare clandestinamente in Francia. Therese, insieme ai suoi due bambini, viene raggiunta da Abel in una cittadina italiana alla frontiera. Di notte, con un motoscafo insieme a Raymond, partendo da Sanremo raggiungono la costa francese a Mentone. Sembra fatta, ma due guardie francesi li scorgono. Ne nasce una sparatoria. Muoiono i doganieri, Therese e Raymond. Abel fugge con i due figli a Nizza. Da qui chiede aiuto per telefono a un suo amico a Parigi, Riton \"La Porte\", proprietario di un caff\u00e8. Questi ne parla ad altri due suoi compari: Raoul Fargier, ex scassinatore ora proprietario d'albergo, e Jeannot, un uomo senza fortuna e sotto sorveglianza, che si organizzano per acquistare un'ambulanza e tramite un certo Nevada trovare un autista al posto loro, Eric Stark.\nAbel intanto, dopo aver trovato rifugio presso un suo amico affittacamere, un certo Benazet, deve lasciare l'abitazione coi bambini. Eric accetta l'incarico e raggiunge l'ufficio postale di Grimaldi dove grazie a una foto riconosce Abel. Presi i bambini in attesa sulla spiaggia, di notte si mettono in viaggio. Lungo la strada Eric scorge una ragazza, Liliane, mentre viene picchiata dal suo agente teatrale. Eric scende, chiede spiegazioni e mette l'aggressore fuori gioco. Fa montare in macchina la ragazza che doveva recarsi a Parigi e le racconta una storia per giustificare la presenza di Abel e dei bambini, quindi le fa indossare un camice da infermiera per non dare nell'occhio. Liliane per\u00f2 scorge il mitragliatore di Abel e s'insospettisce. A due ore di macchina da Parigi Eric fa benzina. Liliane vorrebbe telefonare a qualcuno ma ci ripensa. Ripartono, ma al mattino vengono fermati a un posto di blocco. Eric mostra i suoi documenti. La guardia trova anche Liliane, chiede cos'abbia il malato, si convince e li fa passare.\nA Parigi Eric ringrazia la ragazza e le chiede il suo indirizzo, lei glielo fornisce ma triste gli augura anche tanta fortuna. Abel finalmente incontra gli amici: Riton, la cui moglie non gradisce la visita, Jeannot, che gli fornisce il suo numero di telefono senza poterlo aiutare, e Fargier, che dice di potergli offrire l'aiuto di un cugino in Bretagna. Abel, contrariato perch\u00e9 in passato era stato solidale con loro, capisce di essere rimasto solo. Con Eric Abel si reca al museo della Marina dove ha lavorato il padre e affida i suoi bambini a un guardiano suo amico. Eric, peraltro conosciuto da poco, si mostra invece molto amichevole ospitando Abel in casa propria.\nBenazet, intanto, riceve la visita della polizia che lo arresta per aver ospitato Abel senza registrarlo. Liliane, mentre fa le prove a teatro, riceve la visita di Eric al quale chiede informazioni su Abel, i bambini, la moglie e... la mitraglietta dimostrando di aver capito che la storia raccontatale era falsa. Eric per farsi perdonare la porta a cena e le spiega di essere un malvivente, tuttavia lei \u00e8 innamorata. Il giorno dopo Eric procura ad Abel un passaporto e gli propone di lavorare assieme. Abel, grato ma memore della morte di Raymond, rifiuta. Intanto Fargier riceve la visita di un ispettore alla ricerca di Abel. Abel spiega a Eric che ha un piano perch\u00e9 ha bisogno di soldi. Cos\u00ec fa visita a un ricettatore suo conoscente, Gibelin, arricchitosi coi suoi colpi, e gli sottrae 5 milioni di franchi.\nQualche tempo dopo un agente di polizia privata che sa che Abel \u00e8 ospite di Eric, viene da questi scoperto. Abel per questo si reca nell'agenzia d'investigazione e costringe il capo a far venire da lui chi lo pagava per cercarlo. \u00c8 Gibelin che volendo riottenere i suoi soldi aveva saputo di Eric da Fargier che aveva venduto Abel alla polizia. Abel uccide allora prima Gibelin poi Fargier. Intanto la polizia convince Riton a collaborare. Si reca quindi da Eric che scappando per le scale e venendo ferito alle gambe d\u00e0 modo ad Abel di fuggire. In ospedale Liliane fa visita ad Eric, felice della conferma dell'amore di lei. Ad Abel non rimane che Jeannot che per\u00f2, privo di mezzi, non pu\u00f2 far nulla per lui.\nOrmai ai margini della societ\u00e0 e senza i suoi figli Abel braccato viene presto arrestato, condannato e giustiziato.\nCritica.\nPer il \"Dizionario Mereghetti\" il film \u00e8 \u00abtra i migliori noir francesi di sempre\u00bb, \u00abin perfetto equilibrio tra noir, azione e analisi psicologica\u00bb. Per il \"Dizionario Morandini\" \u00absa conciliare nervosamente la tensione dell'azione con l'approfondimento psicologico\u00bb."}
{"id": "2549269", "revid": "767487", "url": "https://it.wikipedia.org/wiki?curid=2549269", "title": "Il commissario Pelissier", "text": "Il commissario Pelissier (\"Max et les Ferrailleurs\") \u00e8 un film del 1971 diretto da Claude Sautet, tratto da un romanzo di Claude N\u00e9ron, interpretato da Michel Piccoli e Romy Schneider.\nTrama.\nNanterre. Max Pelissier, ex giudice divenuto poliziotto, incontra casualmente dopo tanti anni Abel, ex legionario, ora malavitoso di basso cabotaggio, che guida una banda sgangherata dedita a piccoli crimini che passano quasi inosservati. Abel e i suoi amici trascorrono le loro giornate in maniera abbastanza innocua, giocando a carte e gestendo un minuscolo giro di prostituzione. Ossessionato dalla lotta all'illegalit\u00e0, Max induce l'ingenuo Abel a tentare un colpo ad una Banca, riuscendo quindi ad assicurarlo alla giustizia. Max aveva teso la trappola ai rapinatori servendosi di Lily, la donna di Abel, ma capisce troppo tardi di essersi innamorato di lei. L'irreprensibile Rosinsky vuole arrestare anche chi ha avuto un ruolo marginale nella rapina, quindi anche Lily. Pelissier si trova spiazzato e in un momento di follia uccide, sotto gli occhi dei presenti, Rosinsky nel suo commissariato.\nCritica.\nPer il \"Dizionario Mereghetti\" il film \u00e8 \u00abun intrigante ritratto di un caso di paranoia [...] straordinariamente affascinante anche nella descrizione minuta della vita di un gruppo di marginali, su cui emerge una magnifica Schneider\u00bb. Per il \"Dizionario Morandini\" \u00e8 un \u00abpoliziesco anomalo, raccontato con vivace immediatezza e grande eleganza\u00bb."}
{"id": "2549271", "revid": "135491", "url": "https://it.wikipedia.org/wiki?curid=2549271", "title": "Classe tous risques", "text": ""}
{"id": "2549272", "revid": "135491", "url": "https://it.wikipedia.org/wiki?curid=2549272", "title": "Max et les ferrailleurs", "text": ""}
{"id": "2549273", "revid": "767487", "url": "https://it.wikipedia.org/wiki?curid=2549273", "title": "\u00c8 simpatico, ma gli romperei il muso", "text": "\u00c8 simpatico, ma gli romperei il muso (\"C\u00e9sar et Rosalie\") \u00e8 un film del 1972 diretto da Claude Sautet, interpretato da Yves Montand, Romy Schneider e Sami Frey.\nTrama.\nRosalie \u00e8 divorziata e vive con C\u00e9sar, ricco, sicuro di s\u00e9 e talvolta anche troppo estroverso, ma profondamente generoso e affezionato alla compagna. All'improvviso, nella vita dei due, ricompare David, un artista del quale Rosalie era innamorata in giovent\u00f9. Temendo di perdere l'amata, C\u00e9sar chiede a David di trasferirsi con loro nella casa sull'Isola di Noirmoutier, e nel giro di breve tempo tra i due uomini si instaura un'amicizia profonda. Sentendosi esclusa, Rosalie, sempre mossa da un forte bovarismo verso il tentativo di fuga dalla monotonia quotidiana, abbandona C\u00e9sar e David, salvo poi tornare dal compagno.\nCritica.\nPer il \"Dizionario Morandini\" \u00e8 un film \u00abdivertente e commovente\u00bb, con \u00abinterpreti meravigliosi per naturalezza e precisione\u00bb. Anche per il \"Dizionario Mereghetti\" \u00abi tre protagonisti sono davvero superbi\u00bb."}
{"id": "2549274", "revid": "135491", "url": "https://it.wikipedia.org/wiki?curid=2549274", "title": "C\u00e9sar et Rosalie", "text": ""}
{"id": "2549277", "revid": "767487", "url": "https://it.wikipedia.org/wiki?curid=2549277", "title": "Tre amici, le mogli e (affettuosamente) le altre", "text": "Tre amici, le mogli e (affettuosamente) le altre (\"Vincent, Fran\u00e7ois, Paul... et les autres\") \u00e8 un film del 1974 diretto da Claude Sautet, tratto dal romanzo \"La Grande Marrade\" di Claude N\u00e9ron.\nTrama.\nVincent \u00e8 un piccolo imprenditore, esuberante e separato dalla moglie Catherine: ha una storia con Marie, bruna venticinquenne introversa e molto pi\u00f9 giovane. Fran\u00e7ois invece \u00e8 un medico affermato, \u00e8 sposato con Lucie e hanno due bambini: lui per\u00f2 la trascura e lei si concede avventure con molti uomini e non ne fa alcun mistero. C'\u00e8 poi Paul, giornalista e scrittore con un romanzo iniziato da tempo che non riesce a portare avanti: \u00e8 sposato con Julia e vive in una casa di campagna.\nI tre amici sono sulla cinquantina e hanno l'abitudine di passare i weekend a casa di Paul. Con loro c'\u00e8 sempre Jean, pi\u00f9 giovane, operaio da Vincent e pugile dilettante. Fanno parte della compagnia anche Clovis, proprietario di un ristorante, e Jacques, un tecnico tornato a Parigi dopo due anni, entrambi con le loro compagne. Durante i weekend c'\u00e8 sempre allegria; pu\u00f2 capitare che una discussione prenda dei toni aspri, ma al termine il gruppo si d\u00e0 sempre appuntamento per la settimana successiva.\nCritica.\nIl \"Dizionario Mereghetti\" giudica il film un'\u00abopera corale e delicata\u00bb e definisce \u00abstraordinaria la direzione e l'interpretazione degli attori\u00bb. Per il \"Dizionario Morandini\" \u00e8 \u00abun quadro tenero e intimista della Nouvelle Vague giscardiana degli anni '70\u00bb e \u00abgli interpreti sono straordinariamente efficaci e credibili\u00bb."}
{"id": "2549278", "revid": "135491", "url": "https://it.wikipedia.org/wiki?curid=2549278", "title": "Vincent, Fran\u00e7ois, Paul... et les autres", "text": ""}
{"id": "2549280", "revid": "1305772", "url": "https://it.wikipedia.org/wiki?curid=2549280", "title": "Luftwaffe", "text": "Luftwaffe, termine tedesco che significa \"aeronautica militare\", pu\u00f2 riferirsi a:"}
{"id": "2549284", "revid": "149732", "url": "https://it.wikipedia.org/wiki?curid=2549284", "title": "Costrittore faringeo superiore", "text": ""}
{"id": "2549285", "revid": "149732", "url": "https://it.wikipedia.org/wiki?curid=2549285", "title": "Costrittore faringeo inferiore", "text": ""}
{"id": "2549286", "revid": "149732", "url": "https://it.wikipedia.org/wiki?curid=2549286", "title": "Costrittore faringeo medio", "text": ""}
{"id": "2549289", "revid": "149732", "url": "https://it.wikipedia.org/wiki?curid=2549289", "title": "Depressore del sopracciglio", "text": ""}
{"id": "2549292", "revid": "154893", "url": "https://it.wikipedia.org/wiki?curid=2549292", "title": "N\u00b7m", "text": ""}
{"id": "2549294", "revid": "98077", "url": "https://it.wikipedia.org/wiki?curid=2549294", "title": "CO-RE-COM", "text": ""}
{"id": "2549295", "revid": "98077", "url": "https://it.wikipedia.org/wiki?curid=2549295", "title": "Comitato regionale per le comunicazioni", "text": ""}
{"id": "2549306", "revid": "92723", "url": "https://it.wikipedia.org/wiki?curid=2549306", "title": "Vicepresidenti delle Filippine", "text": "I Vicepresidenti delle Filippine dal 1897 ad oggi sono i seguenti."}
{"id": "2549310", "revid": "119702937", "url": "https://it.wikipedia.org/wiki?curid=2549310", "title": "Heroin (Velvet Underground)", "text": "Heroin \u00e8 un brano musicale del gruppo statunitense Velvet Underground contenuta nell'album \"The Velvet Underground &amp; Nico\" del 1967. Il brano venne scritto da Lou Reed nel 1964.\nIl brano.\nContenuti.\nIl testo \u00e8 incentrato sui pensieri e sulle emozioni provate da un tossicodipendente, il suo rapporto nei confronti dell'eroina e i relativi benefici che trae da essa. La sua \u00e8 una relazione senza possibilit\u00e0 di salvezza, in quanto nella parte finale della canzone il tossico arriva a chiedere la morte da quella che \u00e8 diventata sua \"moglie\" e sua \"vita\", ringraziando Dio perch\u00e9 ormai estraniato dalla vita sociale, dalla citt\u00e0, dai \"politici e dai loro discorsi\".\nRegistrazione.\n\"Heroin\" \u00e8 una delle prime tre canzoni che furono registrate ai T.T.G. Studios di Hollywood, California, per essere incluse nel disco \"The Velvet Underground &amp; Nico\" (insieme a \"I'm Waiting for the Man\" e \"Venus in Furs\"). Con i suoi 7 minuti e 12 secondi di durata \u00e8 la seconda canzone pi\u00f9 lunga sull'album, dopo \"European Son\" che dura solo 30 secondi in pi\u00f9.\n\"Heroin\" inizia lenta con un arpeggio chitarristico di Lou Reed, e con il rintocco ipnotico della batteria di Maureen Tucker, subito dopo si aggiungono la viola elettrica suonata da John Cale e la chitarra ritmica di Sterling Morrison. Il ritmo del brano cresce sempre di pi\u00f9, mimando gli effetti della droga sul narratore, fino ad un crescendo selvaggio contrappuntato dallo stridio della viola di Cale e dalle chitarre di Reed e Morrison. Le percussioni della Tucker diventano sempre pi\u00f9 veloci e pesanti. Alla fine la canzone rallenta di nuovo, ripetendo lo stesso schema prima di finire.\nCome in \"Sister Ray\", non \u00e8 presente il suono del basso; Reed e Morrison usano le corde e l'arpeggio per creare il caratteristico sound della canzone.\nCaratteristica curiosa \u00e8 il taglio netto e improvviso delle percussioni a 6 minuti e 20 secondi da parte della Tucker, che ricomincia solo dopo pochi secondi riprendendo il tempo. Lei spiega questo \"inconveniente\" cos\u00ec: \u00abAppena abbiamo iniziato ad essere veloci e rumorosi non sentivo pi\u00f9 nulla. Non riuscivo pi\u00f9 a sentire nulla quindi mi sono fermata. Comunque mi videro anche loro e dissero (ridendo): \u00abCosa c'\u00e8, Moe?\u00bb ma nessuno si ferm\u00f2. E cos\u00ec, sai, ho poi ripreso il tempo\u00bb.\nI Velvet Underground e le droghe.\n\"Heroin\", (insieme a brani come \"I'm Waiting for the Man\", \"Sister Ray\" e \"White Light/White Heat\"), viene additata come la ragione per la quale i Velvet Underground sono spesso associati all'uso di droghe dai media. Certi critici dichiararono che la band glorificava l'uso di stupefacenti. Invece, i membri della band (Lou Reed, in particolare) hanno frequentemente respinto ogni accusa circa il fatto che la canzone magnificasse l'uso d'eroina; infatti, \u00e8 piuttosto il contrario. Il testo di Lou Reed, come la maggior parte di quelli presenti su \"The Velvet Underground &amp; Nico\", tendono a descrivere delle situazioni oggettive senza esprimere un punto di vista negativo o positivo. I critici non furono gli unici a fraintendere il brano; anche i fan spesso approcciavano i membri del gruppo dopo i concerti e raccontavano loro di avere iniziato a \"bucarsi\" a causa di \"Heroin\", cosa che turb\u00f2 profondamente Reed. Come risultato, Reed era restio a suonare la canzone nell'ultimo periodo passato con il gruppo prima di lasciarlo. Rimane comunque noto il fatto che sia Reed che Cale siano stati eroinomani (Reed smise di usare eroina nel 1969, per iniziare una duratura tossicodipendenza da metanfetamina). A quanto pare, secondo una recente intervista rilasciata da Cale, fu proprio Lou Reed a praticare la prima iniezione di eroina al gallese, durante una festa all'interno della Factory di Andy Warhol, nel 1966."}
{"id": "2549311", "revid": "1728", "url": "https://it.wikipedia.org/wiki?curid=2549311", "title": "Isola di Komsomolec", "text": ""}
{"id": "2549313", "revid": "28592", "url": "https://it.wikipedia.org/wiki?curid=2549313", "title": "Cimitero di Nowodewichi", "text": ""}
{"id": "2549316", "revid": "1442080", "url": "https://it.wikipedia.org/wiki?curid=2549316", "title": "International Tennis Championships 1995 - Singolare", "text": "Il singolare dell'International Tennis Championships 1995 \u00e8 stato un torneo di tennis facente parte dell'ATP Tour.\nLuiz Mattar era il detentore del titolo, ma quest'anno non hanno partecipato.\nTodd Woodbridge ha battuto in finale Greg Rusedski 6-4, 6-2."}
{"id": "2549320", "revid": "125976864", "url": "https://it.wikipedia.org/wiki?curid=2549320", "title": "Juan Luna", "text": "\u00c8 noto per aver partecipato alla rivoluzione filippina. Era il fratello maggiore di Antonio Luna. Fu uno dei primi artisti filippini ad essere riconosciuto anche all'estero.\nLa sua vittoria della medaglia d'oro all'Esposizione delle belle arti di Madrid del 1884, insieme alla medaglia d'argento vinta dal collega pittore filippino F\u00e9lix Resurrecci\u00f3n Hidalgo, promosse una celebrazione che fu un momento culminante nelle memorie dei membri del Movimento Propaganda, con i colleghi \"Ilustrados\" che brindarono alla salute dei due pittori e alla fratellanza tra la Spagna e le Filippine.\nStimato per l'opera eseguita alla maniera delle accademie spagnola, italiana e francese del suo tempo, Luna dipinse scene letterarie e storiche, alcune con una sottolineatura di commento politico. Le sue opere allegoriche erano ispirate all'equilibrio classico, e spesso mostravano le figure in pose teatrali.\nBiografia.\nGiovinezza.\nNato nella citt\u00e0 di Badoc nelle Filippine settentrionali, Juan N. Luna era il terzo dei sette figli di Joaqu\u00edn Posadas Luna e Laureana Ancheta Novicio-Luna. Nel 1861, la famiglia Luna si trasfer\u00ec a Manila ed egli and\u00f2 all'Ateneo Municipal de Manila dove ottenne la sua laurea di Bachelor of Arts. Eccelleva nella pittura e nel disegno, e fu influenzato da suo fratello, Manuel N. Luna, che, secondo il, patriota filippino Jos\u00e9 Rizal, era un pittore migliore di Juan stesso.\nLuna si iscrisse all'Escuela Nautica de Manila (ora Accademia della Marina Mercantile delle Filippine) e divenne un marinaio. Prese lezioni di disegno sotto l'illustre insegnante di pittura \nLorenzo Guerrero di Ermita. Si iscrisse anche all'Accademia di Belle Arti (Academia de Dibujo y Pintura) di Manila dove fu influenzato e istruito nel disegno dall'artista spagnolo Agustin Saez. Tuttavia, le vigorose pennellate di Luna non piacevano al suo insegnante e Luna fu congedato dall'accademia. Ciononostante, Guerrero fu impressionato dalla sua abilit\u00e0 ed esort\u00f2 Luna a fare un viaggio a Cubao per proseguire ulteriormente il suo lavoro.\nViaggio all'estero.\nNel 1877 Manuel e Juan Luna fecero un viaggio in Europa, dove Manuel studi\u00f2 musica e Juan pittura. Juan entr\u00f2 all'Escuela de Bellas Artes de San Fernando, dove fece amicizia con il pittore Don Alejo Vera. Luna era scontento dello stile dell'insegnamento a scuola e decise che sarebbe stato molto meglio lavorare con Vera.\nVera lo port\u00f2 a Roma per alcune delle sue commesse, e Luna fu esposto all'arte dei pittori del Rinascimento. Fu nel 1878 che i suoi talenti artistici si affermarono con l'apertura della prima esposizione d'arte a Madrid, che fu chiamata \"Exposici\u00f3n Nacional de Bellas Artes\" (Esposizione Nazionale di Belle Arti). Da allora in poi, Luna fu assorbito dalla pittura e produsse una collezione di dipinti che mostr\u00f2 nell'Esposizione del 1881.\nNel 1881, la sua \"La Muerte de Cleopatra\" (\"La morte di Cleopatra\") gli fece vincere una medaglia d'argento e arriv\u00f2 al secondo posto. La reputazione crescente di Luna come artista port\u00f2 a una borsa di studio con un \"pensionado\" (pensione) di 600 pesos annui attraverso l'Ayuntamiento di Manila. La condizione era che si obbligava ad eseguire un quadro che catturasse l'essenza della storia delle Filippine e che sarebbe poi diventato di propriet\u00e0 dell'Ayuntamiento.\nCarriera artistica.\nNel 1883 Luna inizi\u00f2 il quadro richiestogli dall'Ayuntamiento. Nel maggio 1884, sped\u00ec la grande tela dello \"Spoliarium\" a Madrid per l'Exposici\u00f3n Nacional de Bellas Artes di quell'anno. Fu il primo vincitore delle tre medaglie d'oro assegnate nella mostra e Luna ottenne il riconoscimento tra i conoscitori e i critici d'arte presenti. Il 25 giugno 1884, i nobili filippini e spagnoli organizzarono un evento che celebrava la vittoria di Luna alla mostra. Quella sera, Rizal prepar\u00f2 un discorso per il suo amico, soffermandosi sui due aspetti significativi della sua opera d'arte, che includevano la glorificazione del genio e la grandiosit\u00e0 delle sue abilit\u00e0 artistiche.\nLuna strinse un rapporto amichevole con il Re di Spagna e fu poi incaricato dal Senato spagnolo di dipingere una grande tela che fu chiamata \"La Batalla de Lepanto (La battaglia di Lepanto)\". Si trasfer\u00ec a Parigi nel 1885 dove apr\u00ec il suo studio e strinse amicizia con Hidalgo. Un anno dopo, fin\u00ec l'opera \"El Pacto de Sangre (Il patto di sangue)\" in conformit\u00e0 all'accordo preso con l'Ayuntamiento di Manila. Raffigurata in quest'opera era la cerimonia del patto di sangue tra il Datu Sikatuna, uno dei signori dell'Isola di Bohol, e il conquistador spagnolo Miguel L\u00f3pez de Legazpi. \u00c8 ora esposto nel Palazzo di Malaca\u00f1an. Invi\u00f2 anche altri due quadri in aggiunta a quello ricjiesto; la seconda tela inviata a Manila era un ritratto di L\u00f3pez de Legazpi ricostruito da Luna dal suo ricordo di un ritratto simile che aveva visto nella sala del Cabildo, e il terzo era del governatore generale Ram\u00f3n Blanco y Erenas.\nA Parigi fu iniziato in Massoneria con altri Filippini, come F\u00e9lix Pardo de Tavera e Osmundo Evangelista, in un triangolo fondato dalla loggia La Solidaridad, n.\u00ba 53, appartenente al Gran Oriente Espa\u00f1ol. \nNel 1887, Luna fece di nuovo un viaggio in Spagna per far entrare nell'Esposizione di quell'anno due opere, \"La Batalla de Lepanto\" e \"Rendici\u00f3n de Granada (Resa di Granada)\", che vinsero entrambe nella mostra. Celebr\u00f2 il suo trionfo a Madrid con Graciano L\u00f3pez-Jaena, che fece un discorso di congratulazioni a Luna. I quadri di Luna sono descritti generalmente come vigorosi e drammatici. Con i suoi elementi di Romanticismo, il suo stile mostra l'influenza di Delacroix, Rembrandt e Daumier.\nIl capolavoro di Juan Luna \"\u00bfA Do...Va la Nave?\" fu venduto per 46,8 milioni di pesos all'asta di Makati.\nMatrimonio.\nIl 4 dicembre 1886, Luna spos\u00f2 Maria de la Paz Pardo de Tavera, una sorella del suo\namico Felix e di Trinidad Pardo de Tavera. La coppia fece un viaggio a Venezia e a Roma e si stabil\u00ec a Parigi. Ebbero un figlio, che chiamarono Andr\u00e9s, e una figlia, Maria de la Paz, detta Bibi, che mor\u00ec nell'infanzia. Luna amava sua moglie. Tuttavia, era molto geloso e accus\u00f2 frequentemente Paz di avere una storia con un certo Monsieur Dussaq. Alla fine in un attacco di gelosia uccise sua moglie e sua suocera e fer\u00ec suo cognato, F\u00e9lix, il 22 settembre 1892. Fu quindi arrestato e gli furono contestate le accuse di omicidio.\nLuna fu prosciolto dalle accuse l'8 febbraio 1893, con la motivazione del crimine passionale e della temporanea infermit\u00e0 di mente. La \"legge non scritta\" del tempo infatti tendeva a perdonare gli uomini per aver ucciso le mogli infedeli. Gli fu ordinato di pagare ai Pardo de Taveras una somma di milleseicentocinquantuno franchi e ottantr\u00e8 centesimi, e venticinque franchi in pi\u00f9 per le spese postali, oltre a un franco di interessi per danni (\"dommages-int\u00e9r\u00eats\"). Cinque giorni dopo, Luna and\u00f2 a Madrid con suo fratello, Antonio Luna, e suo figlio, Andr\u00e9s.\nMurcia.\nAlcuni anni dopo, nell'ottobre 1889, l'artista fece un viaggio nella sudorientale, a Murcia: come contenuto nel comunicato stampa dell'epoca, si install\u00f2 provvisoriamente a Moratalla dove fece un ritratto della figlia di Juan Tamayo, un uomo eminente di questa citt\u00e0. Passando per Murcia don\u00f2 due ritratti della Regina Reggente che aveva fatto rispettivamente al Consiglio Provinciale e Municipale, e uno di questi fu acquistato dall'organo provinciale per cinquecentosettantacinque pesetas e installato in cima alla Sala delle sedute del Palazzo provinciale, per poi andare nell'ufficio presidenziale nell'aprile 1932, un anno dopo la proclamazione della Seconda Repubblica Spagnola. Entr\u00f2 infine come deposito nel Museo di Murcia insieme a vari ritratti ufficiali di icinigrafia reale, venendo inclusi nei diversi inventari e cataloghi senza sufficienti dati o riferimenti, solo un terso \"DJ.LUNA\" come attribuzione artistica.\nUltimi anni.\nNel 1894 Luna si ritrasfer\u00ec nelle Filippine e fece un viaggio in Giappone nel 1896, ritornando durante la Rivoluzione filippina del Grido di Balintawak. Il 16 settembre 1896, lui e suo fratello Antonio Luna furono arrestati dalle autorit\u00e0 spagnole per essere coinvolti con l'esercito ribelle Katipunan. Malgrado la sua incarcerazione, Luna riusc\u00ec ancora in grado di produrre un'opera d'arte che diede a un prete in visita. Gli fu concessa la grazia dai tribunali spagnoli il 27 maggio 1897; fu rilasciato dal carcere e fece il viaggio di ritorno in Spagna in luglio.:394 Ritorn\u00f2 a Manila nel novembre 1898.:394 Nel 1898, fu nominato nel comitato esecutivo del governo rivoluzionario delle Filippine come membro della delegazione di Parigi che stava lavorando per il riconoscimento diplomatico della \"Rep\u00fablica Filipina (Repubblica filippina)\". Nel 1899, all'atto della firma del Trattato di Parigi (1898), Luna fu nominato membro della delegazione a Washington, D.C. per fare pressioni per il riconoscimento del governo filippino.\nFece il viaggio di ritorno nelle Filippine nel dicembre 1899 appena seppe dell'omicidio di suo fratello Antonio da parte del battaglione Kawit a Cabanatuan. Fece il viaggio fino ad Hong Kong e mor\u00ec l\u00e0 il 7 dicembre 1899 di attacco cardiaco. I suoi resti furono sepolti ad Hong Kong e nel 1920 furono esumati e conservati nella casa di Andr\u00e9s Luna, per essere poi trasferiti in una nicchia della chiesa di San Agust\u00edn nelle Filippine. Cinque anni dopo, Juan sarebbe stato reintegrato come artista di fama mondiale e \"Peuple et Rois\", la sua ultima grande opera, fu acclamata come la migliore opera in gara nella Fiera mondiale di Saint Louis a St. Louis. Alcuni dei suoi quadri furono distrutti dal fuoco nella Seconda guerra mondiale."}
{"id": "2549324", "revid": "1957733", "url": "https://it.wikipedia.org/wiki?curid=2549324", "title": "Teledipendenza", "text": "La teledipendenza \u00e8 una forma di dipendenza psicologica in cui si rileva una compulsione del soggetto nel guardare la televisione: la compulsione pu\u00f2 essere estremamente difficile da controllare e pu\u00f2 sfociare in situazioni di disordine psicosomatico, con sintomi sia di tipo psicocognitivo, che fisiologico e comportamentale.\nPrincipali segnali della teledipendenza:"}
{"id": "2549327", "revid": "379766", "url": "https://it.wikipedia.org/wiki?curid=2549327", "title": "Teledipendente", "text": ""}
{"id": "2549336", "revid": "767487", "url": "https://it.wikipedia.org/wiki?curid=2549336", "title": "Il mistero della pietra magica", "text": "Il mistero della pietra magica (\"Shorts\") \u00e8 un film del 2009 diretto da Robert Rodriguez.\n\u00c8 uscito nelle sale cinematografiche internazionali il 21 agosto 2009.\nTrama.\nNell'immaginaria cittadina di Black Falls l'intera popolazione lavora per conto dell'azienda \"Black Box Industries\", produttrice degli omonimi prodotti in grado di risolvere qualsiasi problema delle persone. A capo di questa azienda c'\u00e8 un bieco individuo di nome Mr. Black e tra tutti i suoi dipendenti ci sono anche i genitori di Toby Toe Thompson.\nToby \u00e8 un bambino di undici anni alle prese con dei problemi adolescenziali: \u00e8 timido e introverso e fa fatica a relazionarsi con gli altri, e per questo viene preso di mira da alcuni bulli locali. Proprio uno di questi bulli gli tira addosso per caso una pietra dotata di particolari poteri magici che consentono a chi la possiede di poter esaudire i propri desideri.\nSfortunatamente Toby non \u00e8 l'unico a conoscenza dell'esistenza di questa magica pietra e molti cercheranno di sottrargliela.\nAccoglienza.\nIncassi.\nA fronte di un budget di 20 milioni di dollari, il film ne ha incassati 49.9, di cui 20.9 milioni provenienti dalle sale cinematografiche statunitensi. In Italia la pellicola ha incassato 174.000 euro di cui 78.500 nel primo fine settimana di programmazione.\nAccoglienza.\nIl film ha ricevuto recensioni miste da parte della critica: su Rotten Tomatoes il film ha un punteggio del 47 per cento con un voto medio di 5.30 su 10. Il consenso della critica recita \"\"Il mistero della pietra magica\" ha immaginazione ed energia, ma la maggior parte degli spettatori oltre la scuola elementare probabilmente si stancher\u00e0 dell'umorismo infantile e del sovraccarico sensoriale\"."}
{"id": "2549343", "revid": "599013", "url": "https://it.wikipedia.org/wiki?curid=2549343", "title": "Jordan Todorov", "text": "Carriera.\nClub.\nDebutta con il Marica. Nel 2000 passa al Cernomorec Burgas, con cui giocher\u00e0 tre anni, per poi trasferirsi al CSKA Sofia, squadra di cui ha fatto parte fino all'estate 2010 quando \u00e8 passato alla Steaua Bucarest dopo una breve parentesi al Lokomotiv Plovdiv.\nNazionale.\nEsordisce con la Nazionale bulgara nel 2006."}
{"id": "2549344", "revid": "1149807", "url": "https://it.wikipedia.org/wiki?curid=2549344", "title": "FIFA 97", "text": "FIFA 97 (conosciuto anche come FIFA Soccer 97) \u00e8 un videogioco di calcio sviluppato da EA Canada e pubblicato da EA Sports il 31 ottobre 1996. \u00c8 il quarto capitolo della serie FIFA. In questo gioco si possono selezionare 2 tipi di campo: all'aperto (cio\u00e8 classica partita 11 contro 11) oppure al coperto (calcetto, 6 contro 6).\nTestimonial sulle copertine.\nI testimonial del gioco sono:\nCampionati.\nIn \"FIFA 97\" sono presenti 11 campionati. Essi sono:"}
{"id": "2549346", "revid": "767487", "url": "https://it.wikipedia.org/wiki?curid=2549346", "title": "Miguel Malvar", "text": "Assunse il comando delle forze rivoluzionarie filippine durante l'ultima parte del conflitto, dopo la cattura di Emilio Aguinaldo nel 1901. Fu uno degli ultimi generali filippini ad arrendersi al dominio statunitense.\nBiografia.\nMalvar nacque il 27 settembre 1865 a Santo Tomas da Maximo Malvar e Tiburcia Carpio. Maximo era un coltivatore di canna da zucchero e riso, e il suo successo nell'agricoltura permise a Miguel e i suoi fratelli di acquisire un'istruzione. Con questa educazione Miguel prosper\u00f2 nella coltivazione di arance, sulla quale aveva lavorato sodo. Si spos\u00f2 nel 1891 con Paula Maloles, e mise su famiglia; la coppia ebbe tredici figli. Malvar aveva stretti legami di amicizia con Jos\u00e9 Rizal, il cognato di quest'ultimo era un suo parente, e ben presto divent\u00f2 membro del movimento rivoluzionario \"Katipunan\". Dopo lo scoppio della Rivoluzione contro la Spagna nel 1899, Malvar fu capitano di una milizia di una settantina di uomini. Nel febbraio 1897, dopo la morte del suo superiore, Malvar fu promosso al ruolo di generale.\nDopo la convenzione di Tejeros, vinta da Emilio Aguinaldo, Malvar parteggi\u00f2 per il \"Supremo\" Andr\u00e9s Bonifacio. Nel dicembre del 1897 era contrario alla firma del Patto di Biak-na-Bato, tuttavia ricevette l'ordine da Aguinaldo di porre fine alla guerra contro gli spagnoli.\nCon lo scoppio della guerra filippino-americana Malvar divenne vice del generale Mariano Tr\u00edas, comandante delle forze filippine nel Luzon meridionale. Nei primi mesi di conflitto Malvar e le sue truppe furono impegnate in battaglie nelle vicinanze di Manila. Verso la fine del 1899 tent\u00f2, senza successo, di riconquistare la citt\u00e0 di Calamba. Dopo la cattura di Aguinaldo e la resa di Tr\u00edas, nel marzo 1901 Malvar divenne presidente della Prima Repubblica filippina. Ricercato dagli americani, che ormai battevano le Filippine palmo a palmo, e con le truppe filippine ridotte ai minimi termini, Malvar si arrese il 13 aprile 1902 al generale James Franklin Bell.\nDopo la conclusione della guerra Malvar rifiut\u00f2 gli incarichi proposti dal governo coloniale. Mor\u00ec il 13 ottobre 1911 a seguito di un'insufficienza epatica. Fu sepolto a Santo Tomas, sua citt\u00e0 natale."}
{"id": "2549353", "revid": "1610933", "url": "https://it.wikipedia.org/wiki?curid=2549353", "title": "Hiro", "text": ""}
{"id": "2549354", "revid": "729019", "url": "https://it.wikipedia.org/wiki?curid=2549354", "title": "Gran Premio motociclistico di Indianapolis 2009", "text": "Il Gran Premio motociclistico di Indianapolis 2009 corso il 30 agosto, \u00e8 stato il dodicesimo Gran Premio della stagione 2009 e la seconda edizione del Gran Premio svoltasi sul tracciato stradale del circuito di Indianapolis.\nLe gare hanno visto vincere: Jorge Lorenzo in MotoGP, Marco Simoncelli nella classe 250 e Pol Espargar\u00f3 nella classe 125.\nMotoGP.\nLa gara.\nLa gara della MotoGP ha registrato la caduta, nelle fasi iniziali della gara, di due dei tre piloti partiti in prima fila, Daniel Pedrosa e Valentino Rossi; il primo dei due ha ripreso la pista e terminato la gara in decima posizione, il secondo si \u00e8 invece ritirato ammettendo il giorno successivo che la caduta era stata causata da un suo errore.\nAssieme al vincitore Jorge Lorenzo, salgono sul podio il sammarinese Alex De Angelis che raggiunge il suo miglior risultato nella classe regina e Nicky Hayden che conquista a sua volta il miglior risultato nella stagione di debutto a bordo della Ducati.\nClasse 250.\nLa classe 250 corre per la prima volta, e contemporaneamente l'ultima, sul circuito di Indianapolis, in occasione della prima edizione del GP la gara non si era svolta a causa delle avverse condizioni atmosferiche e dall'edizione del 2010 la classe 250 viene sostituita dalla Moto2.\nLa gara viene vinta da Marco Simoncelli su Gilera davanti a Hiroshi Aoyama su Honda e \u00c1lvaro Bautista su Aprilia."}
{"id": "2549358", "revid": "1243", "url": "https://it.wikipedia.org/wiki?curid=2549358", "title": "Ferrovia della val Brembana", "text": ""}
{"id": "2549359", "revid": "115233", "url": "https://it.wikipedia.org/wiki?curid=2549359", "title": "Pranoterapeuta", "text": ""}
{"id": "2549365", "revid": "28592", "url": "https://it.wikipedia.org/wiki?curid=2549365", "title": "Vittoria di Marengo", "text": ""}
{"id": "2549366", "revid": "767487", "url": "https://it.wikipedia.org/wiki?curid=2549366", "title": "Il mattatore di Hollywood", "text": "Il mattatore di Hollywood (\"The Errand Boy\") \u00e8 un film comico diretto e interpretato da Jerry Lewis. Le riprese ebbero luogo dal 24 luglio al 24 settembre 1961, e il film venne distribuito negli Stati Uniti il 28 novembre 1961 dalla Paramount Pictures.\nTrama.\nI dirigenti della Paramutual Pictures decidono di servirsi di una spia infiltrata nei loro studi, per venire a conoscenza degli inutili sprechi di denaro e delle ruberie che avvengono nell'ambiente. Morty Tashman \u00e8 un attacchino che sta casualmente lavorando proprio sul muro del palazzo di fronte alle loro finestre. Ben presto la dirigenza lo considera l'uomo giusto per il lavoro di infiltrato, essendo una faccia sconosciuta nel giro e, soprattutto, un completo idiota che non accamper\u00e0 richieste di denaro. Assunto dagli studios in qualit\u00e0 di fattorino, passer\u00e0 di disastro in disastro, creando involontariamente confusione e scompiglio ovunque vada.\nAlla fine il suo ultimo pasticcio, dove innaffia di champagne un'importante attrice e tutto il suo seguito, viene fortunosamente filmato e Morty diventa una star del cinema comico.\nCuriosit\u00e0.\nIl cast della serie TV \"Bonanza\" fa una breve comparsata nel film."}
{"id": "2549368", "revid": "2210401", "url": "https://it.wikipedia.org/wiki?curid=2549368", "title": "Chun Doo-hwan", "text": "A seguito della sua autorizzazione ai massacri ordinati per sedare la rivolta scoppiata a Gwangju contro la sua presidenza, fu condannato a morte nel 1996 ma ricevette l'amnistia per conto dell'allora Presidente in carica Kim Young-sam.\nOrigini e carriera militare.\nNato in una famiglia di contadini nel Kyongsang meridionale (una remota regione montagnosa), fu il secondogenito di dieci fratelli. In tenera et\u00e0 studi\u00f2 il cinese classico come autodidatta ma inizi\u00f2 la sua formazione istituzionale piuttosto tardi. Nel 1940, all'et\u00e0 di nove anni, la sua famiglia si trasfer\u00ec in Manciuria nella provincia di Jilin. Dopo solamente un anno la famiglia fece ritorno in Corea e si stabil\u00ec nella citt\u00e0 di Taegu, il terzo centro cittadino pi\u00f9 importante della Corea del Sud, e dopo un periodo di studi irregolari, fu finalmente ammesso alle scuole superiori, ma interruppe i suoi studi allo scoppio della guerra di Corea nel 1950.\nDopo aver superato gli esami di ammissione per il corso all'Accademia militare coreana nel 1951, dal 1952 al 1955 prest\u00f2 servizio come cadetto durante il conflitto in Corea. Durante questo periodo si dedic\u00f2 alla creazione di un gruppo semi-clandestino denominato Hanahoe, coinvolgendo diversi dei suoi commilitoni di corso, come Roh Tae-woo e Kim Bok-dong, i quali avrebbero avuto ruoli importanti nel sostegno al suo colpo di Stato. L'Hananoe (\"societ\u00e0 della mente unica\") era un gruppo di militari di ispirazione politica ultra-conservatrice che aveva chiare intenzioni di opporsi al corso considerato eccessivamente \"liberale\" dell'allora politica coreana.\nNel dicembre del 1958 Chun spos\u00f2 Lee Soon Ja, figlia del generale coreano in pensione Lee Kyudong, amico personale del presidente e dittatore Park Chung-hee; contemporaneamente Chung fu assegnato al campo di addestramento di Gimpo, a poca distanza da Seul, nel corpo delle forze speciali coreane. Nel 1959 Chun fu inviato negli Stati Uniti d'America per un periodo di addestramento di cinque mesi in guerra psicologica presso il campo militare di Fort Black in Carolina del Nord.\nAllo scoppio della Rivoluzione d'aprile il 19 aprile 1960, Chun era presente ad Okinawa mentre partecipava come membro delle forze speciali alle grandi manovre congiunte tra Stati Uniti d'America e Corea. Quando il 16 maggio 1961 il generale Park Chung Hee rovesci\u00f2 il governo, Chun diede il suo appoggio collaborando al colpo di Stato, e guidando i cadetti dell'accademia militare in marcia su Seul per affiancare la rivolta.\nDa questo momento in poi l'ascesa al potere di Chun divenne molto pi\u00f9 rapida, nel 1963, con il ripristino della normalit\u00e0 Chun divenne responsabile dei servizi di intelligence coreani, e nel 1966 vice comandante delle forze speciali paracadutisti. Nel novembre 1969 venne nominato colonnello e assegnato al Quartier Generale dell'Esercito coreano e nel 1970 fu inviato come volontario in qualit\u00e0 di comandante del 29\u00ba Reggimento dell'esercito coreano durante la guerra del Vietnam.\nNominato nell'aprile 1980 a capo dei servizi segreti sudcoreani (KCIA), il 17 maggio 1980 dichiar\u00f2 la legge marziale in tutto il paese. Partecip\u00f2 alla repressione della rivolta di Gwangju che segu\u00ec e che protestava contro l'estensione della legge marziale . Migliaia di manifestanti, studenti e sindacalisti sono stati uccisi durante i nove giorni di repressione organizzati dal regime sudcoreano. \nIl 20 maggio 1980, ha sciolto l'Assemblea Nazionale schierandovi l'esercito. Poi ha costretto il presidente Choi Kyu-ha a dimettersi il 16 agosto 1980. Si sbarazz\u00f2 dei suoi potenziali rivali all'interno del regime militare, ordinando l'arresto del capo di stato maggiore, con l'accusa spuria di complicit\u00e0 nell'assassinio di Park, e di una ventina di politici. \nIl regime militare del generale Chun Doo-hwan fu caratterizzato dalla continuazione del \"miracolo economico\" sudcoreano, caratterizzato da alti tassi di crescita economica ma anche da un alto debito e dalla repressione dei movimenti sindacali. Il suo regno fu anche segnato dall'uso diffuso della tortura contro i dissidenti e dalla repressione della libert\u00e0 di parola."}
{"id": "2549369", "revid": "28592", "url": "https://it.wikipedia.org/wiki?curid=2549369", "title": "Truppe napoleoniche", "text": ""}
{"id": "2549371", "revid": "1243", "url": "https://it.wikipedia.org/wiki?curid=2549371", "title": "Ferrovia Bergamo-Piazza Brembana", "text": ""}
{"id": "2549372", "revid": "28592", "url": "https://it.wikipedia.org/wiki?curid=2549372", "title": "Flotta francese", "text": ""}
{"id": "2549374", "revid": "767487", "url": "https://it.wikipedia.org/wiki?curid=2549374", "title": "Ordina Open 1995", "text": "L'Ordina Open 1995 \u00e8 stato un torneo di tennis giocato sull'erba. \n\u00c8 stata la 6\u00aa edizione del torneo, che fa parte della categoria World Series\nnell'ambito dell'ATP Tour 1995.\nIl torneo si \u00e8 giocato a Rosmalen, vicino 's-Hertogenbosch nei Paesi Bassi,dal 12 al 19 giugno 1995.\nCampioni.\nSingolare.\n Karol Ku\u010dera ha battuto in finale Anders J\u00e4rryd, 7\u20136(7), 7\u20136(4)\nDoppio.\n Richard Krajicek / Jan Siemerink hanno battuto in finale Hendrik Jan Davids / Andrej Ol'chovskij, 7\u20135, 6\u20133"}
{"id": "2549376", "revid": "28592", "url": "https://it.wikipedia.org/wiki?curid=2549376", "title": "Campagna di Italia", "text": ""}
{"id": "2549377", "revid": "486946", "url": "https://it.wikipedia.org/wiki?curid=2549377", "title": "Associazione Sportiva Giovanile Nocerina Dilettanti", "text": ""}
{"id": "2549379", "revid": "400694", "url": "https://it.wikipedia.org/wiki?curid=2549379", "title": "RealD", "text": ""}
{"id": "2549385", "revid": "1305772", "url": "https://it.wikipedia.org/wiki?curid=2549385", "title": "Hash Pipe", "text": "Hash Pipe \u00e8 il primo singolo estratto dal terzo album dei Weezer, l'omonimo meglio conosciuto come \"The Green Album\". La canzone \u00e8 stata ispirata da un prostituto travestito noto per il fatto di inseguire la gente a Santa Monica..\nL'io narrante della canzone lamenta il fatto di non riuscire a fare il suo lavoro (a cui il testo fa riferimento in modo piuttosto crudo: \"You've got your problems / I've got my ass wide\") senza l'utilizzo di droghe, che lo aiutano a sopportarlo.\nVideo.\nIl video \u00e8 stato diretto da Marcos Siega e riprende gli Weezer suonare in una stanza di combattimento dei lottatori di Sumo. Fu uno dei tanti video che riportarono gli Weezer al grande successo.\nSecondo il libretto che accompagnia il DVD \"\", a Siega fu chiesto di evitare riferimenti diretti alle parole della canzone per il video, a causa dei suoi temi controversi: la prostituzione maschile e l'abuso di droga.\nClassifiche.\n\"Hash Pipe\" raggiunse la posizione #2 nella classifica Billboard Modern Rock Tracks e quella #24 sulla Billboard Mainstream Rock Tracks. Fu nominato, nel 2001, come Miglior Video Rock agli MTV Video Music Awards.\nCensura.\n\"Hash Pipe\" fu bandito nel Regno Unito dai gestori di Radio One, per via della canzone che si riferiva alla droga. Il titolo venne cambiato in Half Pipe.\nInizialmente, a causa di contenuti piuttosto forti nella canzone, la Geffen Records rifiut\u00f2 di scegliere \"Hash Pipe\" come primo singolo, puntando invece sulla opener dell'album, \"Don't Let Go\"."}
{"id": "2549388", "revid": "751106", "url": "https://it.wikipedia.org/wiki?curid=2549388", "title": "Mimus polyglottos", "text": "Il mimo settentrionale (Mimus polyglottos ()) \u00e8 un uccello passeriforme della famiglia dei Mimidi, diffuso in America Settentrionale e Centrale. Il nomignolo di tordo beffeggiatore deriva dalle notevolissime capacit\u00e0 vocali del maschio che gli permettono di imitare sia canti di altri uccelli, sia versi di altri animali, sia molti dei suoni che sente. Le imitazioni non sono perfette, ma sono ben riconoscibili. Oltre ci\u00f2 emette sempre nuovi versi originali, come funzione di richiamo sessuale, anche se continua ad imitare molti dei suoni che sente anche quando \u00e8 accoppiato, perch\u00e9 la femmina non smette di valutare, ascoltando il canto, sia lo stato di salute e di capacit\u00e0 del maschio sia il di esso territorio. Se infatti \u00e8 un uccello tendenzialmente monogamo, sono possibili sia il divorzio, sia la poligamia.\nDistribuzione e habitat.\nSi trova nel Canada sud-orientale, negli Stati Uniti, in Messico settentrionale, nelle Bahamas, nelle Isole Cayman e nelle Grandi Antille. Occasionale nei Paesi Bassi e nel Regno Unito."}
{"id": "2549390", "revid": "486946", "url": "https://it.wikipedia.org/wiki?curid=2549390", "title": "Amir Khosrow", "text": ""}
{"id": "2549391", "revid": "392623", "url": "https://it.wikipedia.org/wiki?curid=2549391", "title": "Esposizione internazionale di arti decorative e industriali moderne", "text": "L'esposizione internazionale di arti decorative e industriali moderne (nome originale: \"Exposition internationale des arts d\u00e9coratifs et industriels modernes\") \u00e8 stata un'esposizione universale che si \u00e8 tenuta a Parigi, in Francia, nel 1925. Quest'esposizione venne ideata nel 1907 e progettata nel 1913, ma venne rinviata causa lo scoppio della prima guerra mondiale.\nGeneralit\u00e0.\n\u00abAperta a tutti gli industriali i cui prodotti siano artistici nel carattere e mostrino chiaramente una tendenza moderna\u00bb, l'esposizione internazionale di Parigi del 1925 fu inaugurata il 28 aprile e si tenne fino al mese di ottobre dello stesso anno. Fu allestita nella zona de Les Invalides.\nRilevanza culturale ed economica.\nMentre le precedenti esposizioni internazionali di arti decorative furono dominate dal gusto Art Nouveau (Monza nel 1909, Bruxelles nel 1910 e Torino nel 1911), quella di Parigi accoglieva le nuove tendenze del primo dopoguerra caratterizzanti le arti applicate, in particolare il design di oggetti e l'arredamento.\nGi\u00e0 in precedenza La Soci\u00e9t\u00e9 des Artistes-D\u00e9corateurs e la Soci\u00e9t\u00e9 du Salon d'Automne avevano riservato, nelle periodiche mostre allestite negli anni dieci, una posizione di rilievo alle arti applicate. Tuttavia queste esposizioni, per quanto fossero in grado di riscuotere un discreto successo di pubblico, presentavano perlopi\u00f9 prodotti destinati alle classi agiate.\nUn ruolo chiave nella diffusione del \"gusto modernista\" (e relativa merce) a livello pi\u00f9 popolare fu giocato, dopo la Prima guerra mondiale, dai grandi magazzini francesi. Printemps, Galeries Lafayette e altri assunsero un ruolo omologo (sebbene pi\u00f9 \"laico\") rispetto a quello del Werkbund tedesco, istituzione quest'ultima che predicava le virt\u00f9 morali nonch\u00e9 la necessit\u00e0 economica dei beni prodotti a livello industriale, promuovendo le produzioni nazionali che soddisfavano tali requisiti.\nEd \u00e8 proprio per queste ragioni che l'esposizione universale del 1925 riserber\u00e0 una posizione di spicco a grandi magazzini parigini.\nQuindi intento primario dell'esposizione universale del 1925 di Parigi fu quello di presentare ad un vasto pubblico le nuove tendenze nel campo delle arti decorative e industriali, ma con un occhio di riguardo all'auto-promozione della stessa Francia sul mercato internazionale e contemplando come ideale concorrente la Germania, che tra le altre cose neppure fu presente.\nRilevanza politica.\nAltri ruoli rilevanti dell'esposizione universale del 1925 furono a livello politico. \nIn primis perch\u00e9 la mostra di Parigi serv\u00ec in qualche modo per ribadire l'alleanza della Francia con le nazioni che avevano partecipato al suo fianco nella Grande Guerra conclusasi pochi anni prima. Questo \u00e8 uno dei motivi principali per cui, ad esempio, la Germania non fu invitata. Non furono presenti, tuttavia, neppure gli Stati Uniti, che all'epoca ritennero eccessivo un investimento per poter partecipare in modo adeguato. Fu presente invece l'Unione Sovietica, rappresentando questo uno dei primi importanti riconoscimenti a livello internazionale del governo bolscevico insediatosi al potere in seguito alla rivoluzione dell'ottobre del 1917.\nLa nascita ufficiale dell'Art D\u00e9co.\nAll'esposizione universale del 1925 fu presente un gran numero di artisti, artigiani e industriali. Cos\u00ec come fu molto grande la quantit\u00e0 e la variet\u00e0 di oggetti presentati. Arduo \u00e8 quindi parlare di un unico stile ben definito. Pi\u00f9 facile, invece, \u00e8 descrivere alcune tendenze comuni riscontrabili negli oggetti e nell'arredamento. In linea di massima il punto di riferimento, al quale contrapporsi, fu rappresentato dal precedente stile Art Nouveau. \nEcco quindi mobili dalle forme pi\u00f9 semplici, volumi pi\u00f9 solidi e compatti, significativa diminuzione degli elementi che andavano a comporre un arredo. Mancava tuttavia, ancora, una concezione pi\u00f9 razionale (cio\u00e8 pi\u00f9 versatile e funzionale) di tali arredi. E inoltre: impiego di legni scuri, accostamenti tonali ricercati, forme allusive:\nprevaleva in generale un sofisticato geometrismo decorativo che spesso risultava freddo e a volte addirittura tetro.\nTale stile eclettico, o meglio tale tendenza generale, prender\u00e0 il nome di \"Art D\u00e9co\" (agile etichetta ricavata dal prolisso titolo della manifestazione che ne sanc\u00ec, almeno a livello ufficiale, l'inizio: lExposition internationale des Arts D\u00e9co\"'ratifs et industriels modernes\", appunto). L'Art D\u00e9co, o \"Stile 1925\" (in questo secondo caso il nome deriva, ovviamente, dall'anno della manifestazione), contribuir\u00e0 a caratterizzare tutto il decennio successivo, prima di venir definitivamente spazzata via dall'austerit\u00e0 della Seconda guerra mondiale.\nPadiglioni.\nDa un punto di vista prettamente formale la cura nell'allestimento dei padiglioni dell'esposizione non si limit\u00f2 a ci\u00f2 che essi dovevano contenere, ma contempl\u00f2 anche la progettazione dei padiglioni stessi.\nTra i pi\u00f9 importanti, in tal senso, \u00e8 possibile citare il \"Padiglione sovietico\" che, tra le altre cose, venne insignito del Grand Prix per l'architettura. Realizzata a partire dal progetto di Konstantin Mel'nikov ispirato al costruttivismo russo, era una struttura in legno e vetro caratterizzata da piani ortogonali su cui s'innestavano piani obliqui in grado di generare spigoli acuti particolarmente arditi.\nAltre strutture che all'epoca riscossero un notevole successo furono il \"Padiglione del turismo\" di Robert Mallet-Stevens per quanto riguarda l'esterno e il \"Teatro-arena\" di Auguste Perret per quanto riguarda l'interno.\nDa un punto di vista concettuale, tuttavia, \u00e8 da precisare che, se da un lato uno degli intenti dell'esposizione universale del 1925 fu quello di rappresentare lo scenario della vita moderna a livello integrale (con una coerenza gi\u00e0 propria dell'Art Nouveau), dall'altro, in maniera pi\u00f9 modesta, la maggior parte dei padiglioni si limit\u00f2 a presentare singoli ambienti.\nTra i pi\u00f9 ambiziosi, in tal senso, vi fu per\u00f2 il \"Padiglione dell'Esprit Nouveau\" progettato da Le Corbusier. \nRealizzato a partire da uno studio del 1922 che mirava a trovare un punto di equilibrio tra alta densit\u00e0 urbana e qualit\u00e0 degli alloggi (\"l'Immeuble-Villa\"), il padiglione dello \"spirito nuovo\" si proponeva come una unit\u00e0 minima standardizzata di una possibile struttura urbana.\nTale padiglione era costituito da una scatola geometrica bianca, attraversata al centro da un albero e arredata con mobili di produzione industriale. Una struttura adiacente ospitava il \"Plan Voisin\", ossia il progetto di Le Corbusier che prevedeva la demolizione di una parte del centro storico di Parigi per costruirvi dei grattacieli."}
{"id": "2549392", "revid": "373458", "url": "https://it.wikipedia.org/wiki?curid=2549392", "title": "Mimo settentrionale", "text": ""}
{"id": "2549400", "revid": "252548", "url": "https://it.wikipedia.org/wiki?curid=2549400", "title": "Exposition internationale des Arts D\u00e9coratifs et industriels modernes", "text": ""}
{"id": "2549408", "revid": "1543377", "url": "https://it.wikipedia.org/wiki?curid=2549408", "title": "Stella Artois Championships 1995", "text": "Il Queen's Club Championships 1995 (conosciuto pure come \"Artois Championships\" per motivi di sponsorizzazione) \u00e8 stato un torneo di tennis giocato sull'erba. \n\u00c8 stata la 93\u00aa edizione del Queen's Club Championships, \nche fa parte della categoria ATP World Series nell'ambito dell'ATP Tour 1995.\nSi \u00e8 giocato al Queen's Club di Londra in Inghilterra, dal 12 al 19 giugno 1995.\nCampioni.\nSingolare.\n Pete Sampras ha battuto in finale Guy Forget 7\u20136 (7\u20133), 7\u20136 (8\u20136)\nDoppio.\n Todd Martin / Pete Sampras hanno battuto in finale Jan Apell / Jonas Bj\u00f6rkman 6\u20134, 6\u20132"}
{"id": "2549417", "revid": "73843", "url": "https://it.wikipedia.org/wiki?curid=2549417", "title": "El Salvador (Athlete)", "text": " El Salvador \u00e8 un brano musicale del gruppo musicale britannico Athlete.\nFu estratto come terzo singolo dal loro album di debutto, \"Vehicles and Animals\", e pubblicato il 24 marzo 2003.\nIl suo miglior risultato fu il trentunesimo posto della Official Singles Chart.\nIl singolo.\nIl singolo riprende in parte le melodie di \"Complicated\" di Avril Lavigne (nella strofa) e di \"Loser\" di Beck (nel ritornello). Il video musicale \u00e8 ambientato in un ospedale e racconta la vicenda di un paziente affetto da uno strano malore."}
{"id": "2549429", "revid": "1442080", "url": "https://it.wikipedia.org/wiki?curid=2549429", "title": "Stella Artois Championships 1995 - Singolare", "text": "Il singolare del Stella Artois Championships 1995 \u00e8 stato un torneo di tennis facente parte dell'ATP Tour.\nTodd Martin era il detentore del titolo, ma ha perso nel 3\u00ba turno contro Guy Forget.\nPete Sampras ha battuto in finale 7\u20136 (7\u20133), 7\u20136 (8\u20136) Forget.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2549432", "revid": "26361605", "url": "https://it.wikipedia.org/wiki?curid=2549432", "title": "El Pocho", "text": ""}
{"id": "2549434", "revid": "149727", "url": "https://it.wikipedia.org/wiki?curid=2549434", "title": "Val di Sieve", "text": ""}
{"id": "2549442", "revid": "1776051", "url": "https://it.wikipedia.org/wiki?curid=2549442", "title": "Feel the Steel", "text": "Feel the Steel \u00e8 il primo album in studio degli Steel Panther, uscito nel 2009 per l'etichetta discografica Republic Records."}
{"id": "2549444", "revid": "149727", "url": "https://it.wikipedia.org/wiki?curid=2549444", "title": "Ferrovia Firenze-Faenza", "text": ""}
{"id": "2549445", "revid": "66387", "url": "https://it.wikipedia.org/wiki?curid=2549445", "title": "Auxiliary Power Unit", "text": ""}
{"id": "2549448", "revid": "838137", "url": "https://it.wikipedia.org/wiki?curid=2549448", "title": "Stella Artois Championships 1995 - Doppio", "text": "Il doppio del Stella Artois Championships 1995 \u00e8 stato un torneo di tennis facente parte dell'ATP Tour.\nJan Apell e Jonas Bj\u00f6rkman erano i detentori del titolo, ma hanno perso in finale 7\u20136, 6\u20134 contro Todd Martin e Pete Sampras.\nTeste di serie.\nLe prime 4 teste di serie hanno ricevuto un bye per il 2\u00ba turno."}
{"id": "2549449", "revid": "1243", "url": "https://it.wikipedia.org/wiki?curid=2549449", "title": "Ferrovia Bergamo-Clusone", "text": ""}
{"id": "2549457", "revid": "1305772", "url": "https://it.wikipedia.org/wiki?curid=2549457", "title": "Taito Legends", "text": "Taito Legends \u00e8 una raccolta di 29 giochi arcade pubblicato per la PlayStation 2, Xbox e PC nel mese di ottobre 2005. I giochi sono stati originariamente sviluppato da Taito Corporation. La versione europea \u00e8 stata pubblicata da Empire Interactive, che aveva la licenza per il gioco sviluppato da Taito. La versione per il Nord e il Sud America \u00e8 stata pubblicata da SEGA, anche se non \u00e8 menzionata in qualunque parte del CD-ROM. Delle raccolte simili erano state commercializzate in precedenza da Taito in Giappone, sotto i nomi di: , , e ; i primi due erano realizzati nel 2005, mentre gli ultimi due erano invece realizzati nel 2007.\nI giochi in questa raccolta sono emulazioni dei loro rispettivi originali arcade tuttavia, manca il software di supporto per la pistola laser in \"Operation Wolf\", \"Operation Thunderbolt\" e \"Space Gun\".\nLe caratteristiche supplementari includono interviste con alcuni dei game designer e le copie dei volantini pubblicitari originali.\nSono stati commercializzati due seguiti: \"Taito Legends 2\" per PlayStation 2, Xbox e PC e l'esclusiva per PSP \"Taito Legends Power-Up\".\nGiochi.\n\"Taito Legends\" \u00e8 costituito dai seguenti 29 giochi arcade:\nNOTA: I titoli \"Colony 7\", \"Tube It\", \"The Electric Yo-Yo\", \"Zoo Keeper\" e \"Jungle Hunt\" non erano inclusi nelle raccolte di \"Taito Memories\". Erano un'esclusiva per il mercato occidentale."}
{"id": "2549466", "revid": "149587", "url": "https://it.wikipedia.org/wiki?curid=2549466", "title": "1. SNL 2004-2005", "text": ""}
{"id": "2549467", "revid": "149587", "url": "https://it.wikipedia.org/wiki?curid=2549467", "title": "1. SNL 2005-2006", "text": ""}
{"id": "2549469", "revid": "149587", "url": "https://it.wikipedia.org/wiki?curid=2549469", "title": "1. SNL 2006-2007", "text": ""}
{"id": "2549470", "revid": "599013", "url": "https://it.wikipedia.org/wiki?curid=2549470", "title": "Chinedu Ede", "text": "Carriera.\n\u00c8 stato tra i giocatori della Nazionale tedesca Under-21 che nel 2009 in Svezia ha vinto il Campionato europeo di categoria."}
{"id": "2549471", "revid": "149587", "url": "https://it.wikipedia.org/wiki?curid=2549471", "title": "1. SNL 2007-2008", "text": ""}
{"id": "2549472", "revid": "617483", "url": "https://it.wikipedia.org/wiki?curid=2549472", "title": "Verbi incoativi", "text": "Nella lingua italiana, vengono detti verbi incoativi - impropriamente, per analogia col latino - quei verbi della terza coniugazione (\"-ire\") che ampliano, o che possono ampliare, il paradigma desinenziale ordinario con l'interfisso -\"isc\"- tra radice e desinenza, alla 1\u00aa, 2\u00aa, 3\u00aa e 6\u00aa persona dell'indicativo presente, del congiuntivo presente e dell'imperativo. Si tratta di un fenomeno caratteristico solo della terza coniugazione, e presente nella stragrande maggioranza dei suoi verbi.\nLa denominazione, affermatasi nella grammatica tradizionale, \u00e8 per\u00f2 impropria perch\u00e9 in italiano l'interfisso -\"isc\"- non \u00e8 portatore di alcun significato proprio, in grado di conferire all'azione espressa dal verbo un aspetto incoativo (cio\u00e8 di inizio dell'azione). Si tratta di una funzione che in latino aveva l'interfisso -\"sc\"-, di cui -\"isc\"- \u00e8 erede e da cui s\u00ec trae tale denominazione, ma che in italiano non conserva valore semantico proprio: infatti, non vi \u00e8 alcuna differenza tra \"nutro\" e \"nutrisco\". Esistono soltanto, in rarissimi casi, alcune sfumature di significato che la tradizione letteraria ha assegnato in via preferenziale al paradigma in -\"isc\"- piuttosto che a quello ordinario, nei verbi che li ammettono entrambi, ma si tratta comunque di variazioni che non conferiscono all'interfisso un valore semantico proprio.\nMorfologia e origine.\nL'interfisso -\"isc\"- compare esclusivamente nella 1\u00aa, 2\u00aa, 3\u00aa e 6\u00aa persona del presente indicativo e del presente congiuntivo, oltre che all'imperativo. A causa della sua posizione (subito dopo la radice e senza altri interfissi), \u00e8 sempre portatore di accento primario e ciascuna di queste voci \u00e8 rizoatona (cio\u00e8 senza accento sulla radice). Le prime tre persone hanno cadenza piana e la sesta sdrucciola, peraltro in analogia alle corrispettive voci dei verbi non incoativi (finisco; servo; finiscono; servono).\nInoltre l'interfisso adegua la sua resa fonetica a seconda della vocale iniziale della desinenza assumendo ora suono \"duro\" della C (), se seguita da -\"a\" o -\"o\", ora, invece, il suono \"dolce\" del digramma SC () se seguito da -\"e\" o -\"i\". \nAll'origine dell'affisso \"-isc-\", che ha creato un sistema desinenziale parallelo a quello standard gi\u00e0 presente nella terza coniugazione, dev'esserci stato un uso imitativo del suffisso latino \"-sco\" in verbi che gi\u00e0 avevano implicito un valore incoativo nel solo significato - che \u00e8 ovviamente da rintracciare nella radice e non nella desinenza - come \"fiorire, guarire, marcire\" che indicano tutti un processo progressivo. Tale valore \u00e8 anche possibile rintracciarlo in numerosi altri casi di verbi parasintetici, appartenenti alla stessa coniugazione, come \"indurire\", \"arrossire\", dove il valore incoativo pu\u00f2 essere percepito in maniera ancora pi\u00f9 marcata che nei precedenti.\nCol tempo, poi, il legame iniziale col suffisso \"-sco\" deve essere venuto meno, sino a far diventare tale sistema desinenziale accessorio, una particolarit\u00e0 della terza coniugazione, favorendone cos\u00ec la diffusione in altri verbi che nulla avevano a che fare con un concetto di inizio o di principio, ma anche pi\u00f9 genericamente di progressione. Secondo numerosi studiosi la sua diffusione darebbe da addebitarsi a una generale \"tendenza livellatrice\" dell'accento su tutto il paradigma verbale che infatti presenta una netta prevalenza delle forme rizoatone; non a caso l'interfisso \"-isc-\" \u00e8 presente soltanto in quei modi e in quei tempi e in quelle voci, che altrimenti avrebbero accento primario sulla radice del verbo.\nVi \u00e8 inoltre da aggiungere che spesso parallelamente alle forme in -\"ire\", si sono sviluppati dei verbi partendo dalla medesima radice con la desinenza -\"are\". Queste coppie di verbi corradicali, possono essere sinonimi perfetti equamente distribuiti, oppure rappresentare una la variante meno comune dell'altro, magari d'uso solo letterale o antiquato; talvolta invece i verbi condividono soltanto alcune sfumature dei loro significati, mentre altre volte sono quasi contigui come significati ma fondamentalmente diversi; altre volte invece per processi storici hanno significati completamente slegali seppure uniti nell'etimo. L'aspetto fondamentale di queste coppie \u00e8 che le prime due voci dell'indicativo presente possono confondersi se non si sa che il verbo in \"-ire\" ha l'estensione in \"-isco\" e \"-isci\".\nLista dei verbi incoativi.\nUna lista dei verbi incoativi \u00e8 presente sulla \"Grammatica italiana\" di Moretti-Orvieto con 482 verbi segnalati. La seguente lista, per\u00f2, \u00e8 stata ricavata dal \"Vocabolario della lingua italiana\" Devoto-Oli contenente circa 740 verbi fra cui antiquati e anche semplici varianti di verbi non presenti nella lista perch\u00e9 appartenente ad altre coniugazioni.\nPer ragioni di maggiore fruibilit\u00e0, sono stati omessi quei prefissi da cui \u00e8 facile risalire alla forma base, della quale seguono la coniugazione; sono stati mantenuti, invece, quei verbi con forte indipendenza semantica dal verbo base e tutti quelli generalmente marcati come \"non comuni\" dai dizionari per ragioni di completezza.\nCasi particolari.\nErrori frequenti.\nRappresentando la maggior parte dei verbi della terza coniugazione, capita che anche verbi coniugabili solo col paradigma tradizionale, vengano, per errore, coniugati con quello incoativo; casi frequenti sono \"bollire\", \"cucire\", \"empire\", \"riempire\".\nL'errore opposto capita invece frequentemente, col verbo \"adire\" (\"agire in giudizio\"), erroneamente scambiato come composto del verbo \"dire\" - forse per l'influenza, anche, di \"addire\"/\"addirsi\" - e quindi coniugato come questo. Si tratta invece di un verbo di origine latina '\"ad ire\"', usato nelle giurisprudenza nel senso figurato di 'andare verso', e quindi coniugato, secondo tradizione, come un normale verbo incoativo."}
{"id": "2549473", "revid": "149587", "url": "https://it.wikipedia.org/wiki?curid=2549473", "title": "1. SNL 2008-2009", "text": ""}
{"id": "2549474", "revid": "478814", "url": "https://it.wikipedia.org/wiki?curid=2549474", "title": "Hypo Group Tennis International 1995", "text": "L'Hypo Group Tennis International 1995 \u00e8 stato un torneo di tennis giocato sulla terra rossa. \n\u00c8 stata la 15\u00aa edizione dell'Hypo Group Tennis International, \nche fa parte della categoria World Series nell'ambito dell'ATP Tour 1995. \nSi \u00e8 giocato a Sankt P\u00f6lten in Austria, dal 19 al 26 giugno 1995.\nCampioni.\nSingolare.\n Thomas Muster ha battuto in finale Bohdan Ulihrach, 6-3, 3-6, 6-1\nDoppio.\n Bill Behrens / Matt Lucena hanno battuto in finale Libor Pimek / Byron Talbot, 7-5, 6-4"}
{"id": "2549475", "revid": "686936", "url": "https://it.wikipedia.org/wiki?curid=2549475", "title": "Whitmire", "text": "Whitmire \u00e8 una citt\u00e0 degli Stati Uniti d'America, nello Stato della Carolina del Sud."}
{"id": "2549479", "revid": "767487", "url": "https://it.wikipedia.org/wiki?curid=2549479", "title": "Island in the Sun (Weezer)", "text": "Island in the Sun \u00e8 il secondo singolo estratto dal terzo album dei Weezer, \"Weezer (The Green Album)\"\nInizialmente non era prevista la presenza della canzone nell'album, di cui il produttore fu Rick Ocasek. Nonostante ci\u00f2 il singolo figur\u00f2 sul prodotto finale e divenne una delle pi\u00f9 grandi hit degli Weezer al di fuori degli Stati Uniti, raggiungendo la Top 40 nel Regno Unito (# 31), nella Top 20 in Francia (# 17) e Triple J Hottest 100 (# 7) in Australia.\nVideo musicali.\nEsistono due video per questa canzone dei Weezer.\nVersione 1: Matrimonio spagnolo.\nIl video, diretto da Marcos Siega, \u00e8 ambientato durante un matrimonio spagnolo. I membri della band suonano nel bel mezzo di una festa colorata dove aleggia un clima di felicit\u00e0 e allegria. Questa versione \u00e8 la meno conosciuta delle due, tuttavia rimane comunque scaricabile da iTunes.\nVersione 2: Animali.\nIl video segna il ritorno di Spike Jonze a sette anni di distanza dal videoclip di successo \"Buddy Holly.\" Nel video sono presenti solo Rivers Cuomo, Brian Bell e Patrick Wilson a causa del ricovero ospedaliero dell'allora bassista Mikey Welsh.\nIl video vede gli Weezer giocare con animali selvatici, tra cui scimmie (scimpanz\u00e9), orsi bruni, cuccioli di leone, gatti, scoiattoli, cani, farfalle (Danaus plexippus: monarca), pantere nere, giraffe, ecc.\nGirato a breve distanza da Los Angeles, il video d\u00e0 l'impressione di essere ambientato in una savana o in luogo comunque molto remoto. \u00c8 la versione che ha ricevuto pi\u00f9 consensi, diventando video standard di \"Island in the Sun\" ed una delle pi\u00f9 belle canzoni degli Weezer grazie alla sua leggera melodia di chitarra."}
{"id": "2549480", "revid": "4711", "url": "https://it.wikipedia.org/wiki?curid=2549480", "title": "KK Cedevita Zagabria", "text": ""}
{"id": "2549481", "revid": "4711", "url": "https://it.wikipedia.org/wiki?curid=2549481", "title": "KK Spalato", "text": ""}
{"id": "2549482", "revid": "4711", "url": "https://it.wikipedia.org/wiki?curid=2549482", "title": "KK Zrinjevac Zagabria", "text": ""}
{"id": "2549484", "revid": "479654", "url": "https://it.wikipedia.org/wiki?curid=2549484", "title": "Antonino Calabretta", "text": "Antonino Calabretta fu un ingegnere del Genio navale che viene ricordato principalmente per avere progettato i primi due traghetti per lo Stretto di Messina.\nBiografia.\nL'ingegnere appront\u00f2 il suo primo progetto di nave traghetto, da lui denominato \"piropontone a ruote\", nel 1881 . Non era un progetto del tutto originale dato che nel Mar del Nord esistevano servizi di traghettamento ferroviario (ferry boat); Il traghettamento di carri ferroviari tra le due sponde dello Stretto di Messina tuttavia doveva risolvere i problemi di manovrabilit\u00e0 e di potenza motrice dovuti alla presenza di forti correnti. Il suo progetto e i successivi accesero un acceso scontro parlamentare prima di essere approvati. Solo il 23 novembre 1893 la Societ\u00e0 per le Strade Ferrate della Sicilia, con Regio Decreto, ottenne la concessione per il traghettamento di carri ferroviari.\nIl primo \"piropontone\" giunto a Messina fu lo \"Scilla\", il 2 agosto 1896, raggiunto il 1\u00ba novembre 1899 dal secondo, il \"Cariddi\" .\nNel 1934 l'ingegner Calabretta, ormai tenente generale del genio militare navale, present\u00f2 un progetto di ponte sullo Stretto di Messina tra Punta Faro e Punta Pezzo .\nPubblic\u00f2 anche un libro sul traghettamento: \"Sul servizio di ferribotti in Italia e sul basso Adriatico\", Messina, Tip. La Sicilia, 1927"}
{"id": "2549487", "revid": "174925", "url": "https://it.wikipedia.org/wiki?curid=2549487", "title": "Stefan Dusan", "text": ""}
{"id": "2549490", "revid": "432882", "url": "https://it.wikipedia.org/wiki?curid=2549490", "title": "Keb' Mo'", "text": "Ha fatto parte del progetto Playing for Change.\nNel 1996 con il suo album Just Like You ha vinto il Grammy Award for Best Contemporary Blues Album come miglior album blues dell'anno."}
{"id": "2549491", "revid": "194702", "url": "https://it.wikipedia.org/wiki?curid=2549491", "title": "Francesco Orsini di Rosemberg", "text": ""}
{"id": "2549492", "revid": "1372005", "url": "https://it.wikipedia.org/wiki?curid=2549492", "title": "Albert Hague", "text": "Biografia.\nFiglio di uno psichiatra e di una campionessa di scacchi di origine ebraica, Poco prima di essere introdotto nella giovent\u00f9 di Hitler, lui e sua madre fuggirono prima a Roma, poi in America nel 1939 dopo che sua sorella, che viveva in Ohio, gli fece ottenere una borsa di studio musicale all'Universit\u00e0 di Cincinnati. Tuttavia, poich\u00e9 non aveva uno status di immigrazione legale per essere nel paese, fu adottato da un chirurgo oculista associato all'universit\u00e0. Dopo la laurea nel 1942, prest\u00f2 servizio nella banda di servizio speciale dell'esercito degli Stati Uniti durante la seconda guerra mondiale. Nel 1951 si spos\u00f2 con l'attrice e cantante Renee Orinda cui ebbe due figli. \u00c8 morto a 81 anni di cancro all'ospedale di Marina del Rey in California nel novembre 2001.\nI musical di Hague a Broadway includono Plain and Fancy (1955), Redhead (1959), Cafe Crown (1964), e The Fig Leaves Are Falling (1969, con testi di Allan Sherman). Canzoni famose che ha scritto includono \"Young and Foolish\", \"Look Who's in Love\" e \"Did I Ever Really Live?\" Era il compositore del cartone animato musicale TV, How the Grinch Stole Christmas e alcune canzoni nella versione musicale del 2000."}
{"id": "2549495", "revid": "194702", "url": "https://it.wikipedia.org/wiki?curid=2549495", "title": "Francesco Orsini di Rosenberg", "text": ""}
{"id": "2549496", "revid": "767487", "url": "https://it.wikipedia.org/wiki?curid=2549496", "title": "Gerry Weber Open 1995", "text": "Il Gerry Weber Open 1995 \u00e8 stato un torneo di tennis giocato sull'erba.\n\u00c8 stata la 3\u00aa edizione del Gerry Weber Open, che fa parte della categoria ATP World Series nell'ambito dell'ATP Tour 1995.\nSi \u00e8 giocato al Gerry Weber Stadion di Halle in Germania, dal 19 al 26 giugno 1995.\nCampioni.\nSingolare.\n Marc Rosset ha battuto in finale Michael Stich 3\u20136, 7\u20136(11), 7\u20136(8)\nDoppio.\n Jacco Eltingh / Paul Haarhuis hanno battuto in finale Evgenij Kafel'nikov / Andrej Ol'chovskij 6\u20132, 3\u20136, 6\u20133"}
{"id": "2549502", "revid": "36426", "url": "https://it.wikipedia.org/wiki?curid=2549502", "title": "San Pietro che risana con l'ombra", "text": ""}
{"id": "2549510", "revid": "767487", "url": "https://it.wikipedia.org/wiki?curid=2549510", "title": "Photograph (Weezer)", "text": "Photograph \u00e8 il terzo singolo estratto dal terzo album della band statunitense Weezer, \"Weezer.\"\nIn Giappone il singolo usc\u00ec come primo estratto, anticipando l'uscita di Hash Pipe.\nVideo.\nIl video di \"Photograph\" \u00e8 noto per essere stato diretto e montato dal webmaster e amico della band, Karl Koch. \nLe scene, girate durante un tour in Giappone dei Weezer, vedono protagonisti i membri della band in diverse azioni, come giocare a calcio o andare sullo skateboard, o, ancora, suonare. Nonostante nelle canzoni la voce dei cori appartenga al vecchio bassista Mikey Welsh, nel video i versi sono cantati dal suo nuovo sostituto Scott Shriner.\nIn molti spettacoli dei Weezer del 2005, \"Photograph\" \u00e8 stata cantata dal batterista Patrick Wilson mentre alla batteria si esibiva, sostituendolo, il leader Rivers Cuomo."}
{"id": "2549515", "revid": "767487", "url": "https://it.wikipedia.org/wiki?curid=2549515", "title": "Latinxua Sin Wenz", "text": "Latinxua Sin Wenz (cinese: ; conosciuto anche come Sin Wenz, Latinxua Sinwenz, Zhongguo Latinxua Sin Wenz, Beifangxua Latinxua Sin Wenz o Latinxua) \u00e8 un sistema, poco utilizzato, volto alla romanizzazione del cinese. Di solito i toni non erano inclusi, in quanto gi\u00e0 compresi nel testo.\nLa romanizzazione del cinese, \u00e8 stato originariamente sviluppato dall'Unione Sovietica e utilizzato dagli immigrati cinesi, finch\u00e9 la maggior parte di loro hanno lasciato il paese. Successivamente, \u00e8 stato ripreso per qualche tempo nel nord della Cina, dove \u00e8 stato utilizzato in oltre 300 pubblicazioni, con la nascita della Repubblica Popolare Cinese non venne pi\u00f9 usato.\nDescrizione.\nGran parte del Sin Wenz \u00e8 simile al Pinyin nella sua ortografia. Altre differenze includono l'utilizzo di \"x\" per entrambi i suoni [h] e [\u0255], cos\u00ec i caratteri\u753b(pinyin: Hua) e\u4e0b(pinyin: Xia) sono scritte come \"XUA\" e \"xia\".\nIniziali.\nSin Wenz espone alcuni intercambiabilit\u00e0 tra alveolo-palatale g, k, x (j, q, x in pinyin) con Z, C, S. Ad esempio,\u65b0(pinyin: Xin; \"nuovo\") pu\u00f2 essere scritta come \"xin\" o \"sin\" in Sin Wenz."}
{"id": "2549528", "revid": "599013", "url": "https://it.wikipedia.org/wiki?curid=2549528", "title": "Mielografia", "text": "La mielografia \u00e8 un tipo di esame radiologico del midollo spinale e dei suoi involucri meningei che utilizza un mezzo di contrasto radiopaco per rilevare patologie a carico del midollo spinale, compresa la localizzazione di un eventuale trauma del midollo spinale, cisti e tumori.\nLa procedura implica una puntura nel tratto cervicale o lombare, con prelievo di una certa quantit\u00e0 di liquor, e successiva iniezione di mezzo di contrasto radiopaco. Immediatamente dopo vengono eseguite numerose proiezioni a raggi X.\nUna mielografia pu\u00f2 tornare utile nell'evidenziare la causa di un dolore quando una risonanza magnetica (RM) od una tomografia computerizzata (TC) hanno dato esito negativo. \u00c8 un esame fondamentale per la diagnosi delle diverse cause di compressione midollare (ad esempio tumori, cisti, ernie discali, stenosi del canale).\nGeneralmente una TC viene eseguita dopo che il mezzo di contrasto radiografico \u00e8 stato posto tramite guida fluoroscopica nel sacco (dura madre) che circonda il midollo spinale ed i nervi.\nAttualmente il mezzo di contrasto utilizzato \u00e8 di tipo acquoso ed ha sostituito in larga misura i fluidi a base d'olio.\nUn mielogramma con TC \u00e8 molto utile per tutti quei pazienti che non possono essere sottoposti a risonanza magnetica (ad esempio i soggetti con pacemaker o impianti cocleari), o per quelli in cui la RM fornisce informazioni limitate (ad esempio pazienti con placche metalliche nella colonna vertebrale).\nStoria.\nL'aria ed altri gas furono fra i primi mezzi di contrasto utilizzati e l'esame veniva chiamato \"mielografia gassosa\". Ben presto si ricorse all'utilizzo di mezzi di contrasto iodati e liposolubili (ad esempio lipiodol e pantopaque). Queste sostanze hanno il vantaggio di una maggiore rapidit\u00e0 e permettono una visualizzazione ottimale.\nNegli anni Settanta come mezzo di contrasto fu utilizzata la metrizamide, idrosolubile ma purtroppo anche molto neurotossica. Solo l'introduzione di altri agenti idrosolubili (amipaque,iohexolo ed iopamidolo) ha reso decisamente superato l'uso dei mezzi di contrasto gassosi e liposolubili. Il ricorso ad accorgimenti quali l'assunzione di diuretici (per facilitare l'escrezione renale) ed il mantenimento per alcune ore di una posizione semiseduta (ad evitare il passaggio intracranico) ne ha ulteriormente aumentato la sicurezza e la maneggevolezza.\nProcedura.\nLa procedura dell'esame e la posizione del paziente variano leggermente a seconda della localizzazione dell'esame.\nIl composto radiopaco che si utilizza \u00e8 idrosolubile e pertanto tende gradualmente a diluirsi nel liquor. Questo fatto causa una inevitabile riduzione del suo potere di risoluzione diagnostico che \u00e8 tanto maggiore quanto pi\u00f9 \u00e8 distante la regione da esaminare rispetto alla zona in cui si pratica l'iniezione. Immediatamente dopo aver pratico l'iniezione lombare vengono eseguite una serie di radiogrammi, alcuni dei quali in posizione eretta ed altri in posizione prona.\nIndicazioni.\nLa \"mielografia lombare\" appare particolarmente adatta per mettere in evidenza lo spazio sub-aracnoideo lombare, dando anche una buona visualizzazione della emergenza delle radici nervose. Pertanto trova indicazione in tutti i casi di sospetta ernia discale lombare, neoplasie, traumi lombari od ernia del nucleo polposo. Anche la stenosi del canale lombare e la presenza di malformazioni viene evidenziata con buona risoluzione.\nLa \"mielografia cervicale\" similmente a quella lombare trova indicazione in tutti i casi di sospetta ernia cervicale, alterazioni posttraumatiche, neoplasie e processi infiammatori. Vi si pu\u00f2 fare ricorso anche in casi selezionati di spondiloartrosi cervicale.\nComplicanze.\nLa complicanza certamente pi\u00f9 frequente dopo una mielografia \u00e8 la cefalea. Per questo motivo ai pazienti vengono date istruzioni sulla necessit\u00e0 di mantenere il capo elevato rispetto al resto del corpo di almeno 30 gradi per alcune ore dopo la procedura. Allo stesso modo i pazienti di solito sono istruiti per evitare attivit\u00e0 fisiche faticose e sollevamento di carichi pesanti.\nSe nel corso della procedura sono fuoriusciti alcuni cc. di liquido cerebrospinale (CSF), la cefalea tende a manifestarsi in modo decisamente pi\u00f9 intenso."}
{"id": "2549530", "revid": "113340131", "url": "https://it.wikipedia.org/wiki?curid=2549530", "title": "Buona la prima! (prima edizione)", "text": "La prima edizione di Buona la prima! \u00e8 stata trasmessa in prima visione in Italia da Italia 1 dal 17 aprile al 22 giugno 2007."}
{"id": "2549531", "revid": "109651", "url": "https://it.wikipedia.org/wiki?curid=2549531", "title": "Buona la prima! (seconda edizione)", "text": "La seconda edizione di Buona la prima! \u00e8 stata trasmessa in prima visione assoluta in Italia da Italia 1 dal 18 marzo al 13 maggio 2008.\nLa stanza del mistero.\nIn questa stagione venne creata \"la stanza del mistero\", dove i protagonisti entravano e si ritrovavano ogni volta in una situazione completamente estranea alla trama dell'episodio (un negozio di tatuaggi, un aeroporto, una classe scolastica, etc...). Gli attori venivano guidati anche qui dai consigli del suggeritore."}
{"id": "2549536", "revid": "26363127", "url": "https://it.wikipedia.org/wiki?curid=2549536", "title": "Neutroni liberi", "text": ""}
{"id": "2549537", "revid": "26363142", "url": "https://it.wikipedia.org/wiki?curid=2549537", "title": "Neutrone libero", "text": ""}
{"id": "2549538", "revid": "198277", "url": "https://it.wikipedia.org/wiki?curid=2549538", "title": "Buona la prima! (terza edizione)", "text": "La terza edizione di Buona la prima! \u00e8 stata trasmessa in prima visione assoluta in Italia da Italia 1 dal 24 febbraio al 4 settembre 2009."}
{"id": "2549550", "revid": "28592", "url": "https://it.wikipedia.org/wiki?curid=2549550", "title": "Nome di battaglia", "text": ""}
{"id": "2549553", "revid": "287204", "url": "https://it.wikipedia.org/wiki?curid=2549553", "title": "Andi Muise", "text": "Carriera.\nDi origini irlandesi, francesi ed indiane, Andie Muise viene scoperta \nall'et\u00e0 di quattordici anni mentre era in un negozio a Barrie in Ontario da Mich\u00e8le Miller, proprietaria di una agenzia di moda internazionale, che aveva lanciato anche Jessica Stam. All'et\u00e0 di diciassette anni quindi Andi Muise si trasferisce a New York e nel 2004 debutta nel mondo della moda, sfilando per Badgley Mischka, James Coviello e Shannon Stokes.\nIn seguito la modella lavorer\u00e0 anche per Emporio Armani, Oscar de la Renta, Lacoste e Dolce &amp; Gabbana, oltre a comparire sulle copertine di \"GQ\", \"Harper's Business\" ed \"Allure\", ed essere testimonial per Bloomingdale's, Intimissimi, Pant\u00e8ne Pro-V, Kenneth Cole, Nike e Urban Outfitters. Nel 2005 ha preso parte al decimo fashion show annuale di Victoria's Secret, per il quale aveva gi\u00e0 sfilato nel 2006 e nel 2007. Nel 2006, Fashion TV ha realizzato un documentario sulla sua vita."}
{"id": "2549561", "revid": "1305772", "url": "https://it.wikipedia.org/wiki?curid=2549561", "title": "Uprising (Muse)", "text": "Uprising \u00e8 un singolo del gruppo musicale britannico Muse, pubblicato il 4 agosto 2009 come primo estratto dal quinto album in studio \"The Resistance\".\nIl brano \u00e8 presente nella lista tracce del videogioco musicale \"\", pubblicato nel 2010.\nDescrizione.\n\"Uprising\" \u00e8 stata citata per la prima volta il 3 luglio 2009 come traccia di apertura del nuovo album dei Muse. In un'intervista precedente alla pubblicazione del singolo della rivista musicale \"Mojo\", Matthew Bellamy descrisse il brano come \u00absimile all'hard rock con influenze dei Goldfrapp\u00bb e aggiunse che il brano \u00e8 stato composto in segno di protesta verso la grande recessione e la situazione delle banche, che contribuiscono ad aggravare la crisi.\nPubblicazione.\nIl brano \u00e8 stato presentato in anteprima radiofonica il 3 agosto 2009 da Zane Lowe su BBC Radio 1, facendo il suo debutto nelle stazioni radiofoniche mondiali poche ore pi\u00f9 tardi e nella giornata del 4 agosto. A partire dal 4 agosto, il singolo \u00e8 stato reso disponibile per il download digitale in alcuni paesi del mondo, per poi venire commercializzato anche nei formati CD e 7\" nel solo Regno Unito.\nVideo musicale.\nNel video musicale il gruppo esegue il brano dal retro di un vecchio pick-up in movimento tra miniature giocattolo di persone realizzate in plastica. Il pick-up procede per le strade di una buia cittadina percorsa da una miccia accesa che continua ad avanzare. Durante il loro passaggio, dal suolo emergono minacciosi orsi di peluche che iniziano ad attaccare e bruciare le persone. Nella scena in cui dalle vetrine si vedono schermi con orsi in vari ruoli, in uno di questi televisori si pu\u00f2 notare un orso nel ruolo di Bernard Madoff in riferimento al famoso video in cui viene spinto da un cameraman per essere ripreso meglio.\nTracce.\nTesti e musiche di Matthew Bellamy, eccetto dove indicato."}
{"id": "2549562", "revid": "729019", "url": "https://it.wikipedia.org/wiki?curid=2549562", "title": "Stazione di Orte", "text": "La stazione di Orte \u00e8 la stazione ferroviaria a servizio dell'omonimo comune nella frazione di Scalo.\nPosta sulla ferrovia Firenze-Roma \u00e8 direttamente raccordata, tramite le interconnessioni \"Orte Nord\" e \"Orte Sud\", alla \"direttissima\" Firenze-Roma. Dalla stazione si dirama inoltre la linea per Ancona.\nStoria.\nLa stazione di Orte risale al 1\u00ba aprile 1865, anno dell'attivazione del tronco Roma-Orte della ferrovia Roma-Firenze linea lenta.\nIl fabbricato viaggiatori originario, distrutto durante la seconda guerra mondiale, venne sostituito da un edificio in stile moderno al termine del conflitto, inaugurato nel 1949.\nEra capolinea della cessata ferrovia Orte-Capranica-Civitavecchia, mentre dal 1961 al 1995 \u00e8 stata capolinea della medesima tratta ma con servizio limitato alla stazione di Capranica.\nStrutture ed impianti.\nLa stazione dispone di un fabbricato viaggiatori che ospita la biglietteria ufficiale Trenitalia (orario di apertura dal luned\u00ec al venerd\u00ec dalle ore 5.55 alle ore 20.37), i servizi igienici, il bar e l'ufficio di Polizia Ferroviaria.\n\u00c8 dotata di sette binari utilizzati per il servizio passeggeri, di cui cinque passanti e due tronchi.\nMovimento.\n\u00c8 capolinea del servizio ferroviario FL1 per Fiumicino Aeroporto e della ferrovia Orte-Viterbo svolte da Trenitalia in accordo con il contratto di servizio stipulato con gli enti locali.\nEffettuano fermata in questa stazione tutti i treni regionali in transito nonch\u00e9 i treni Intercity (per Ancona e Perugia e in transito sulla direttissima Roma-Firenze), svolti anch'essi da Trenitalia.\nServizi.\nLa stazione dispone di:"}
{"id": "2549566", "revid": "28592", "url": "https://it.wikipedia.org/wiki?curid=2549566", "title": "Jenisey", "text": ""}
{"id": "2549569", "revid": "486946", "url": "https://it.wikipedia.org/wiki?curid=2549569", "title": "Rivoluzione ungherese del 1919", "text": ""}
{"id": "2549570", "revid": "28592", "url": "https://it.wikipedia.org/wiki?curid=2549570", "title": "Rivoluzione ungherese del 1918", "text": ""}
{"id": "2549574", "revid": "286850", "url": "https://it.wikipedia.org/wiki?curid=2549574", "title": "Zanza", "text": ""}
{"id": "2549575", "revid": "101014429", "url": "https://it.wikipedia.org/wiki?curid=2549575", "title": "Move Along", "text": "Move Along \u00e8 il secondo album in studio del gruppo musicale statunitense The All-American Rejects, pubblicato il 12 luglio 2005 per l'etichetta discografica Interscope Records."}
{"id": "2549582", "revid": "106376", "url": "https://it.wikipedia.org/wiki?curid=2549582", "title": "Chiesa di Santa Maria del Fiore (Forl\u00ec)", "text": "La chiesa di Santa Maria del Fiore era inizialmente dedicata ai santi martiri Vito e Modesto. \u00c8 presente dal 1160 ed ha subito nel corso dei secoli numerose modifiche e ricostruzioni.\nLa chiesa ed il convento furono affidati ai frati cappuccini nel 1822. Col passare degli anni e con l'aumento del numero dei frati, il convento venne allargato ed ingrandito, destinando una parte di esso come sede di formazione dei giovani frati. Tra il 1856 e il 1865 il pittore forlivese Pompeo Randi lavor\u00f2 all'interno della chiesa, completando gli affreschi di Francesco Menzocchi del secolo XVI. Notevole \u00e8 anche l'affresco \"San Francesco benedice frate Leone\" di Alessandro Guardassoni.\nAll'inizio del Novecento furono fatti diversi restauri, tra cui il completamento della facciata della chiesa con l'attuale portico.\nNel 1932 venne traslata l'antica immagine della Madonna dei Fiori, che diede l'attuale nome alla chiesa.\nIl 2012 \u00e8 l'anno della partenza dei Cappuccini."}
{"id": "2549585", "revid": "339392", "url": "https://it.wikipedia.org/wiki?curid=2549585", "title": "Japan Association of Athletics Federations", "text": ""}
{"id": "2549586", "revid": "729019", "url": "https://it.wikipedia.org/wiki?curid=2549586", "title": "Stazione di Assisi", "text": "La stazione di Assisi \u00e8 una stazione ferroviaria posta sulla linea Foligno - Terontola, a servizio della citt\u00e0 di Assisi ed ubicata nella frazione di Santa Maria degli Angeli a 3 km dal centro storico.\nStoria.\nLa stazione di Assisi fu costruita dalla Societ\u00e0 Ferrovie Romane ed inaugurata il 21 luglio 1866. Il fabbricato viaggiatori fu interessato da interventi di miglioramento strutturale nei primi del Novecento e successivamente nel 1926 furono fatti altri lavori di ampliamento ed abbellimento tra i quali la costruzione della cosiddetta \u201cSaletta Reale\u201d per l\u2019accoglienza dei membri della famiglia reale. La stazione sub\u00ec gravi danni a seguito del terremoto del 1997 e fu quindi ristrutturata e consolidata negli anni successivi.\nStruttura ed impianti.\nLa stazione \u00e8 gestita da Rete Ferroviaria Italiana.\nIl fabbricato viaggiatori si sviluppa su due livelli di cui solo il piano terra \u00e8 fruibile da parte dei viaggiatori mentre il primo piano ospita alcuni uffici di Trenitalia.\nAccanto al fabbricato viaggiatori si presenta un altro fabbricato ad un solo piano anch'esso adibito a uffici.\nDall'altra parte del fabbricato viaggiatori (dove prima risiedeva lo scalo merci) ci sono altri piccoli fabbricati, ad un solo piano, che ospitano gli uffici tecnici di RFI.\nIl piazzale si compone di tre binari: solo il binario 1 \u00e8 di corsa (la linea in cui si trova la stazione \u00e8 a binario unico) gli altri due binari vengono usati per le precedenze fra i treni. Tutti i binari sono serviti da banchina e collegati fra loro da un sottopassaggio. L'originario scalo merci risulta smantellato.\nServizi.\nLa stazione, che RFI classifica nella categoria \"Gold\" e i cui spazi commerciali sono gestiti da Centostazioni, dispone di:\nMovimento.\nLa stazione ha un flusso annuo di circa 800.000 passeggeri ed \u00e8 servita da treni regionali svolti da Trenitalia nell'ambito del contratto di servizio stipulato con la Regione Umbria."}
{"id": "2549587", "revid": "196390", "url": "https://it.wikipedia.org/wiki?curid=2549587", "title": "City bike", "text": ""}
{"id": "2549589", "revid": "31996552", "url": "https://it.wikipedia.org/wiki?curid=2549589", "title": "Cai Han Cen", "text": ""}
{"id": "2549590", "revid": "287204", "url": "https://it.wikipedia.org/wiki?curid=2549590", "title": "Editore di videogiochi", "text": "Un editore di videogiochi o una casa editrice di videogiochi o anche casa videoludica \u00e8 un'azienda che pubblica videogiochi: questi possono essere sviluppati internamente all'azienda stessa, la quale, in questo caso, oltre che essere una casa editrice \u00e8 anche una casa sviluppatrice di videogiochi, oppure da indipendenti. L'eventuale sviluppo esterno pu\u00f2 essere opera di un'altra azienda oppure in passato, quando i videogiochi commerciali erano pi\u00f9 semplici, di singole persone o piccoli gruppi.\nAttivit\u00e0.\nCome succede per gli editori di libri o gli editori di film DVD, gli editori di videogiochi sono responsabili della produzione e commercializzazione dei loro prodotti, compresi aspetti pubblicitari e ricerche di mercato.\nNormalmente, le case editrici di videogiochi finanziano lo sviluppo del videogioco che esse vogliono pubblicare e commercializzare, pagando l'azienda che lo sviluppa (nel caso di sviluppo esterno) e talvolta pagando un personale interno di sviluppatori chiamato \u201cstudio\u201d.\nI maggiori editori di videogiochi si incaricano anche della loro distribuzione, mentre quelli pi\u00f9 piccoli si rivolgono ad apposite aziende di distribuzione (o agli editori maggiori) per distribuire i giochi da essi pubblicati.\nAltri compiti normalmente a carico degli editori di videogiochi comprendono: la decisione se utilizzare o meno delle licenze per il gioco da pubblicare; il pagamento delle licenze che si decidono di utilizzare; la gestione della localizzazione; l'impaginazione, la stampa e l'eventuale stesura del manuale utente; la creazione di elementi grafici come il disegno della confezione.\nGli editori maggiori possono anche cercare di aumentare l'efficienza tra tutti i gruppi di sviluppo interni ed esterni, fornendo servizi come effetti sonori e pacchetti software per le funzionalit\u00e0 pi\u00f9 comuni.\nMaggiori editori di videogiochi.\nDi seguito, si riporta la classifica dei 20 maggiori editori di videogiochi, pubblicata dalla rivista \"Game Developer\" nell'ottobre del 2008 e ordinata in base al punteggio globale derivante da sei indicatori: volume annuo di vendite, numero di rilasci, punteggio medio delle recensioni, qualit\u00e0 dei produttori, affidabilit\u00e0 nei pagamenti, livelli retributivi e benefici accessori. \u00c8 da sottolineare che questa non \u00e8 una classifica degli introiti ma piuttosto della qualit\u00e0 degli editori in base al giudizio del personale e di alcuni sviluppatori di videogiochi.\nLa Codemasters \u00e8 una nuova entrata che ha provocato l'uscita di classifica della Atlus. Questo \u00e8 l'ultimo anno in cui la Activision e la Vivendi Games risultano divise, essendoci stata la loro fusione. La Eidos Interactive \u00e8 stata rilevata da Square Enix e quindi il suo nome sar\u00e0 ritirato in futuro. Infine, la Midway Games ha dichiarato fallimento e la maggior parte dei suoi beni sono stati acquistati dalla Warner Bros.\nEditori di videogiochi storici.\nAlcune di queste case editrici sono uscite dal mercato, altre sono state acquisite o si sono fuse con aziende maggiori, abbandonando il loro nome, altre ancora esistono solo come marchio."}
{"id": "2549591", "revid": "339392", "url": "https://it.wikipedia.org/wiki?curid=2549591", "title": "Tsai Han-tsen", "text": ""}
{"id": "2549594", "revid": "339392", "url": "https://it.wikipedia.org/wiki?curid=2549594", "title": "Han (attrice)", "text": ""}
{"id": "2549597", "revid": "15756", "url": "https://it.wikipedia.org/wiki?curid=2549597", "title": "Caduta dell'Impero romano d'Occidente", "text": "La caduta dell'Impero romano d'Occidente viene fissata formalmente dagli storici il 476 d.C., anno in cui Odoacre depose l'ultimo imperatore romano d'Occidente, Romolo Augusto. Ci\u00f2 fu il risultato di un lungo processo di declino dell'Impero romano d'Occidente in cui non riusc\u00ec a far rispettare il suo dominio sulle sue province e il suo vasto territorio fu diviso in diverse entit\u00e0. Gli storici moderni hanno ipotizzato diversi fattori causali tra cui il declino dell'efficienza del suo esercito, la salute e il numero della popolazione, la crisi dell'economia, l'incompetenza degli imperatori, le lotte interne per il potere, i mutamenti religiosi e l'inefficienza dell'amministrazione civile. Anche la crescente pressione da parte delle invasioni barbariche, ovvero di popoli estranei alla cultura latina, contribu\u00ec notevolmente alla caduta.\nSebbene la sua legittimit\u00e0 sia durata per secoli e la sua influenza culturale permanga ancora oggi, l'Impero d'Occidente non ha mai avuto la forza di risorgere, non riuscendo pi\u00f9 a dominare alcuna parte dell'Europa occidentale a nord delle Alpi. L'Impero romano d'Oriente, o bizantino, sopravvisse e, sebbene diminuito in forza, rimase per secoli una potenza effettiva del Mediterraneo orientale fino alla sua definitiva caduta nel 1453 da parte dei Turchi ottomani.\nSinossi storica.\nSono state avanzate molte ipotesi per spiegare la decadenza dell'Impero e la sua fine, dall'inizio del suo declino nel terzo secolo alla caduta di Costantinopoli nel 1453.\nDa un punto di vista strettamente politico-militare, l'Impero romano d'Occidente cadde definitivamente dopo che nel V secolo fu invaso da vari popoli non romani e quindi privato del suo nucleo peninsulare per mano delle truppe germaniche di Odoacre, in rivolta nel 476. Sia la storicit\u00e0 sia le esatte date di questo avvenimento rimangono ancora incerte e alcuni storici negano che possa parlarsi di caduta dell'Impero. Rimangono divergenti perfino le opinioni sul fatto che tale caduta sia frutto di un singolo evento oppure di un lungo e graduale processo.\nQuel che \u00e8 certo \u00e8 che l'Impero gi\u00e0 prima del 476 si presentava rispetto ai secoli precedenti molto meno romanizzato e sempre pi\u00f9 caratterizzato da un'impronta germanica, soprattutto nell'esercito, che costituiva l'asse portante del potere imperiale. Anche se l'Occidente romano croll\u00f2 sotto l'invasione dei Visigoti all'inizio del V secolo, il rovesciamento dell'ultimo imperatore, Romolo Augusto, non fu compiuto da truppe straniere, ma piuttosto da \"foederati\" germanici organici all'esercito romano. In questo senso, se non avesse rinunciato Odoacre al titolo di \"imperatore\" per dichiararsi invece \"Rex Italiae\" e \"patrizio\" dell'imperatore d'Oriente, l'impero avrebbe potuto perfino dirsi conservato, almeno nel nome, se non nella sua identit\u00e0, da tempo profondamente mutata: non pi\u00f9 esclusivamente romana e sempre pi\u00f9 condizionata dalle popolazioni germaniche, che gi\u00e0 prima del 476 si erano ritagliate ampi spazi di potere nell'esercito imperiale e di dominio in territori ormai solo formalmente soggetti all'imperatore. Nel V secolo, infatti, i popoli di ascendenza romana erano ormai stati \"privati del loro ethos militare\", in quanto lo stesso esercito romano non era altro che un coacervo di truppe federate di Goti, Unni, Franchi e altri popoli barbarici che combattevano nel nome della gloria di Roma.\nOltre alle invasioni germaniche del V secolo e all'importanza sempre pi\u00f9 incisiva dell'elemento barbarico nell'esercito romano, sono stati individuati anche altri aspetti per spiegare la lunga crisi e la caduta finale dell'Impero romano d'Occidente:\nIl 476, anno dell'acclamazione di Odoacre re, fu quindi preso come simbolo della caduta dell'Impero romano d'Occidente semplicemente perch\u00e9 da quel momento in poi, per oltre tre secoli fino a Carlo Magno, non vi furono pi\u00f9 imperatori d'Occidente, mentre l'Impero romano d'Oriente, dopo la caduta dell'Occidente, si trasform\u00f2 profondamente, divenendo sempre pi\u00f9 greco-orientale e sempre meno romano.\nInvasioni barbariche del V secolo.\nSe la struttura politica, economica e sociale dell'Impero romano d'Occidente era gi\u00e0 sgretolata e pericolante da secoli (almeno a partire dalla crisi del III secolo), a mandarla in frantumi del tutto con la spallata decisiva furono comunque le invasioni barbariche che imperversarono dalla fine del IV secolo.\nTali nuove e fatali invasioni furono la conseguenza della migrazione degli Unni nella grande pianura ungherese. Il contributo degli Unni nelle invasioni barbariche si pu\u00f2 dividere in tre fasi:\nMigrazione degli Unni e conseguenze: le crisi del 376-380 e 405-408.\nInizialmente negli anni 370, mentre la maggior parte degli Unni era ancora concentrata a nord del Mar Nero, alcune bande isolate saccheggiatrici di Unni attaccarono i Visigoti a nord del Danubio, spingendoli a chiedere ospitalit\u00e0 all'imperatore Valente. I Visigoti, suddivisi in due gruppi (Tervingi e Grutungi), furono ammessi in territorio romano-orientale, ma in seguito a maltrattamenti, si rivoltarono e inflissero una grave sconfitta all'Impero d'Oriente nella battaglia di Adrianopoli. Con il \"foedus\" del 382, ottennero di stanziarsi nell'Illirico orientale come \"foederati\" dell'Impero, con l'obbligo di fornire truppe mercenarie all'imperatore Teodosio I.\nIntorno al 395 i Visigoti, che si erano insediati come foederati in Mesia, si ribellarono. Guidati da Alarico, tentarono di prendere Costantinopoli, ma furono respinti e si diedero quindi a saccheggiare buona parte della Tracia e della Grecia settentrionale. Nell'inverno del 401-402 Alarico, entrato in Italia, forse su istigazione dell'imperatore d'Oriente Arcadio, occup\u00f2 parte della \"Regio X Venetia et Histria\" e, successivamente, assedi\u00f2 Mediolanum (402), sede dell'imperatore romano Onorio, difesa da truppe gotiche. L'arrivo di Stilicone con il suo esercito costrinse Alarico a togliere l'assedio e a dirigersi verso \"Hasta\" (Asti), dove Stilicone lo attacc\u00f2 nella battaglia di Pollenzo, conquistando l'accampamento di Alarico. Stilicone si offr\u00ec di restituire i prigionieri in cambio del ritorno dei Visigoti in \"Illyricum\". Ma Alarico, giunto a Verona, arrest\u00f2 la sua ritirata. Stilicone allora lo attacc\u00f2 nuovamente nella battaglia di Verona (nel 403) e sconfisse di nuovo Alarico, costringendolo a ritirarsi dall'Italia. Dopo l'assassinio di Stilicone nel 408, i Visigoti invasero di nuovo l'Italia, saccheggiando Roma nel 410 e spostandosi poi, sotto re Ataulfo, in Gallia. Sconfitti dal generale romano Flavio Costanzo nel 415, i Visigoti accettarono di combattere per l'Impero in Spagna contro gli invasori del Reno, ottenendo in cambio il possesso della Gallia Aquitania come \"foederati\" dell'Impero (418).\nSe la prima \"crisi\" provocata dagli Unni port\u00f2 solo i Visigoti a penetrare e a ottenere uno stanziamento permanente nell'Impero, lo spostamento degli Unni dal nord del Mar Nero alla grande pianura ungherese, avvenuta agli inizi del V secolo, port\u00f2 a una \"crisi\" ben pi\u00f9 grave: tra il 405 e il 408 l'Impero fu invaso dagli Unni di Uldino, dai Goti di Radagaiso (405) e da Vandali, Alani, Svevi (406) e Burgundi (409), spinti all'interno dell'Impero dalla migrazione unna. Se i Goti di Radagaiso (che invasero l'Italia) e gli Unni di Uldino (che colpirono l'Impero d'Oriente) furono respinti, non fu lo stesso per gli invasori del fiume Reno del 406.\nIn quell'anno, un numero mai visto prima di trib\u00f9 barbariche approfitt\u00f2 del gelo per attraversare in massa la superficie ghiacciata del Reno: Franchi, Alemanni, Vandali, Svevi, Alani e Burgundi sciamarono attraverso il fiume, incontrando una debole resistenza a \"Moguntiacum\" (Magonza) e a Treviri, che furono messe a sacco. Le porte per la completa invasione della Gallia erano aperte. Nonostante questo grave pericolo, o forse proprio a causa di esso, l'Impero romano continu\u00f2 a essere dilaniato da lotte intestine, in una delle quali Stilicone, principale difensore di Roma in quel periodo, fu messo a morte. Fu in un questo clima tormentato che, nonostante i rovesci subiti, Alarico torn\u00f2 in Italia nel 408, riuscendo a mettere a segno il sacco di Roma due anni pi\u00f9 tardi. A quella data gi\u00e0 da alcuni anni la capitale imperiale si era trasferita da Milano a Ravenna, ma qualche storico candida il 410 quale possibile data per la caduta dell'impero romano..\nPrivato di molte delle sue precedenti province, con un'impronta germanica sempre pi\u00f9 spiccata, l'Impero romano degli anni successivi al 410 aveva davvero poco in comune con quello dei secoli precedenti. Nel 410 la Britannia era ormai quasi del tutto sguarnita di truppe romane e gi\u00e0 nel 425 non faceva ormai pi\u00f9 parte dell'Impero, invasa com'era da Angli, Sassoni, Pitti e Scoti. Gran parte dell'Europa occidentale era ormai messa alle strette \"da ogni genere di calamit\u00e0 e disastri\", e alla fine venne divisa fra i Regni romano-barbarici dei Vandali in Africa, degli Svevi nella Spagna nord occidentale, dei Visigoti in Spagna e nella Gallia meridionale, dei Burgundi tra la Svizzera e la Francia e dei Franchi nella Gallia settentrionale. Non si tratt\u00f2, comunque, di una catastrofe subitanea, ma piuttosto di un lungo trapasso: infatti gli eserciti-popoli barbarici si insediarono nelle loro terre chiedendo per\u00f2 l'approvazione formale dell'imperatore d'Oriente, se non di quello d'Occidente.\nRapporti tra Unni e Impero.\nDopo il 410 la difesa di quel che restava del territorio imperiale, se non dell'impronta romana, fu portata avanti dai \"magistri militum\" Flavio Costanzo (410-421) ed Ezio (425-454), che riuscirono a fronteggiare efficacemente gli invasori barbarici facendoli combattere l'uno con l'altro. Costanzo riusc\u00ec a sconfiggere i vari usurpatori che si erano rivoltati contro l'imbelle Onorio e a rioccupare temporaneamente parte della Spagna spingendo i Visigoti di re Vallia a combattere per l'Impero contro Vandali, Alani e Svevi. Ezio, suo successore, dopo una lunga lotta per il potere, ottenne vari successi contro gli invasori barbari. Ai limitati successi di Costanzo ed Ezio contribuirono certamente gli Unni, lo stesso popolo che aveva provocato indirettamente le crisi del 376-382 e del 405-408. Infatti, gli Unni, ormai stanziati stabilmente in Ungheria, arrestarono il flusso migratorio ai danni dell'Impero, in quanto, volendo dei sudditi da sfruttare, impedirono ogni migrazione da parte delle popolazioni sottomesse. Inoltre aiutarono l'Impero d'Occidente a combattere i gruppi invasori: nel 410 alcuni mercenari unni furono inviati a Onorio per sostenerlo contro Alarico, mentre Ezio dal 436 al 439 impieg\u00f2 mercenari unni per sconfiggere in Gallia Burgundi, Bagaudi e Visigoti, ottenendo delle vittorie contro questi ultimi nella battaglia di Arles e nella battaglia di Narbona; poich\u00e9 per\u00f2 nessuna delle minacce esterne fu annientata definitivamente nemmeno con il sostegno degli Unni, questo aiuto compens\u00f2 solo minimamente gli effetti nefasti provocati dalle invasioni del 376-382 e del 405-408. Nel 439, anzi, fu perduta Cartagine, seconda citt\u00e0 dell'impero d'Occidente per grandezza, in favore dei Vandali, insieme a buona parte del Nordafrica.\nSotto Attila, poi, gli Unni divennero una grande minaccia per l'Impero. Nel 451 Attila invase la Gallia: Ezio guid\u00f2 contro gli Unni di Attila un esercito composito, che includeva anche i precedenti nemici visigoti: grazie a esso nella battaglia dei Campi Catalaunici, inflisse agli Unni una sconfitta cos\u00ec sonora che essi in seguito, pur razziando ancora importanti citt\u00e0 dell'Italia settentrionale come Aquileia, Concordia, \"Altinum\", \"Patavium\" (Padova), \"Mediolanum\" e \"Ticinum\", non minacciarono mai pi\u00f9 direttamente Roma. Pur essendo l'unico vero baluardo dell'impero, Ezio venne per\u00f2 assassinato dalla stessa mano dell'imperatore Valentiniano III, in un gesto che indusse Sidonio Apollinare a osservare: \"Ignoro, o signore, le ragioni della vostra provocazione; so solo che avete agito come quell'uomo che mozzi la mano destra con la propria sinistra\".\nLe incursioni unne, per\u00f2, danneggiarono soprattutto indirettamente l'Impero, distogliendolo dalle lotte contro gli altri barbari penetrati all'interno dell'Impero nel 376-382 e nel 405-408, che in questo modo ne approfittarono per espandere ulteriormente la propria influenza. Per esempio, le campagne balcaniche di Attila impedirono all'Impero d'Oriente di aiutare l'Impero d'Occidente in Africa contro i Vandali: una poderosa flotta romano-orientale di 1100 navi che era stata inviata in Sicilia per riconquistare Cartagine fu richiamata precipitosamente perch\u00e9 Attila minacciava di conquistare persino Costantinopoli (442). Anche la Britannia, abbandonata definitivamente dai Romani attorno al 407-409, fu invasa, attorno alla met\u00e0 del secolo da genti germaniche (Sassoni, Angli e Juti) che dettero vita a molte piccole entit\u00e0 territoriali autonome (Sussex, Anglia orientale, Kent, ecc.), spesso in lotta fra di loro; il generale Ezio nel 446 ricevette un disperato appello dai romano-britanni contro i nuovi invasori, ma, non potendo distogliere forze dalla frontiera confinante con l'Impero unno, il generale declin\u00f2 la richiesta. Ezio dovette rinunciare anche a inviare forze consistenti in Spagna contro gli Svevi, che, sotto re Rechila, avevano sottomesso quasi interamente la Spagna romana, con l'eccezione della Tarraconense.\nL'Impero romano d'Occidente fu dunque costretto a rinunciare al gettito fiscale della Spagna e soprattutto dell'Africa, con conseguenti minori risorse a disposizione per mantenere un esercito efficiente da utilizzare contro i Barbari. Man mano che le entrate fiscali diminuivano a causa delle invasioni, l'esercito romano si indeboliva sempre di pi\u00f9, agevolando un'ulteriore espansione a scapito dei Romani da parte degli invasori. Nel 452 l'Impero d'Occidente aveva perso la Britannia, una parte della Gallia sud-occidentale ceduta ai Visigoti e una parte della Gallia sud-orientale ceduta ai Burgundi, quasi tutta la Spagna passata agli Svevi e le pi\u00f9 prospere province dell'Africa, occupate dai Vandali; le province residue erano o infestate dai ribelli separatisti bagaudi o devastate dalle guerre del decennio precedente (ad esempio le campagne di Attila in Gallia e in Italia) e dunque non potevano pi\u00f9 fornire un gettito fiscale paragonabile a quello precedente alle invasioni. Si pu\u00f2 concludere che gli Unni contribuirono alla caduta dell'Impero romano d'Occidente, non tanto direttamente (con le campagne di Attila), quanto indirettamente, giacch\u00e9, causando la migrazione di Vandali, Visigoti, Burgundi e altre popolazioni all'interno dell'Impero, avevano danneggiato l'Impero romano d'Occidente molto pi\u00f9 delle stesse campagne militari di Attila.\nL'ultimo ventennio dell'Impero (455-476).\nIl rapido collasso dell'Impero unno dopo il decesso di Attila nel 453 priv\u00f2 l'Impero di un possibile valido alleato (gli Unni), che tuttavia si poteva anche trasformare in una temibile minaccia, da contrapporre ai Barbari stanziati all'interno dell'Impero. Ezio aveva ottenuto le sue vittorie militari soprattutto grazie all'utilizzo degli Unni: senza il sostegno degli Unni, ora l'Impero era impossibilitato a combattere con efficacia i gruppi immigrati ed era dunque costretto a incorporarli nel governo romano. Il primo ad attuare questa politica fu l'Imperatore Avito (succeduto a Petronio Massimo dopo il sacco di Roma del 455), che riusc\u00ec a essere incoronato a imperatore proprio grazie al sostegno militare dei Visigoti; il re visigoto Teodorico II, per\u00f2, pur essendo filo-romano, si attendeva qualcosa in cambio dell'appoggio ad Avito e ottenne quindi dal nuovo imperatore l'autorizzazione di condurre campagne in Spagna a danni degli Svevi; gli Svevi alla fine furono annientati ma la Spagna venne devastata dalle truppe visigote che ottennero quindi un ricco bottino.\nUn secondo problema conseguente a questa politica di accomodamento con i Barbari era che l'inclusione delle potenze barbare nella vita politica dell'Impero aumentava il numero di forze che dovevano riconoscere l'Imperatore, rendendo maggiore il rischio di instabilit\u00e0 interna: infatti, se prima di allora, le forze da cui l'Imperatore doveva ottenere il riconoscimento, erano le aristocrazie terriere di Italia e Gallia e gli eserciti campali di Italia, Gallia e Illirico, oltre all'Impero d'Oriente, ora l'Imperatore doveva ottenere il riconoscimento anche dei gruppi barbari incorporati nell'Impero (Visigoti, Burgundi, ecc.), aumentando il rischio di instabilit\u00e0 politica.\nIl governo di Avito dur\u00f2 poco: approfittando dell'assenza dei Visigoti partiti per la Spagna, nel 457 i generali dell'esercito italico Maggioriano e Ricimero deposero Avito. Il nuovo imperatore Maggioriano non ottenne per\u00f2 il riconoscimento in Gallia e in Ispania: Visigoti, Burgundi e proprietari terrieri, essendo seguaci di Avito, si rivoltarono infatti a Maggioriano. Il nuovo imperatore, reclutati forti contingenti di mercenari barbari, riusc\u00ec, con la forza del suo esercito, a ottenere il riconoscimento di Visigoti, Burgundi e proprietari terrieri gallici, recuperando per l'Impero la Gallia e la Hispania. Il piano di Maggioriano era per\u00f2 recuperare l'Africa ai Vandali, che nel 455 si erano impadroniti degli ultimi territori ivi controllati dall'Impero; Maggioriano era infatti conscio che senza il gettito fiscale dell'Africa, l'Impero non avrebbe potuto riprendersi. A tal fine, allest\u00ec una potente flotta per invadere l'Africa, ma questa, ancorata nei porti della Spagna, fu distrutta dai Vandali con l'aiuto di traditori. Maggioriano dovette dunque rinunciare alla spedizione e, tornato in Italia, fu detronizzato per volere di Ricimero (461).\nRicimero impose come imperatore fantoccio Libio Severo, ma questi non fu riconosciuto n\u00e9 da Costantinopoli, n\u00e9 dai comandanti di Gallia e Illirico (rispettivamente Egidio e Marcellino). Per ottenere l'appoggio dei Visigoti e Burgundi contro Egidio, Ricimero dovette cedere ai Visigoti Narbona (462) e permettere ai Burgundi di occupare la valle del Rodano. Ben presto si rese conto dell'errore commesso eleggendo imperatore Severo e lo fece uccidere (465). La mancanza di stabilit\u00e0 politica a causa delle troppe forze in gioco stava portando a un deterioramento della situazione e a un rapido susseguirsi di imperatori; sarebbero dovute accadere tre cose per evitare la caduta finale dell'Impero:\nRicimero e l'Impero romano d'Oriente si misero dunque d'accordo per un piano che avrebbe dovuto salvare l'Occidente romano dalla rovina. Nel 467 venne nominato un nuovo imperatore d'Occidente, Antemio, imposto dall'Oriente; in cambio, l'Impero d'Occidente avrebbe avuto dall'Impero d'Oriente il sostegno militare per una spedizione contro i Vandali. Secondo Heather una spedizione vittoriosa contro i Vandali avrebbe impedito la caduta dell'Impero d'Occidente:\nAntemio arriv\u00f2 a Ravenna nel 467, e fu riconosciuto imperatore sia in Gallia sia in Dalmazia. Il poeta romano-gallico Gaio Sollio Sidonio Apollinare gli dedic\u00f2 un panegirico, in cui gli augurava il successo nella spedizione contro i Vandali. Nel 468, Leone scelse Basilisco come comandante in capo della spedizione militare contro Cartagine. Il piano fu elaborato in accordo tra l'imperatore d'Oriente Leone, l'imperatore d'Occidente Antemio e il generale Marcellino che godeva di una certa indipendenza nell'Illirico. Basilisco salp\u00f2 direttamente per Cartagine, mentre Marcellino attacc\u00f2 e conquist\u00f2 la Sardegna e un terzo contingente, comandato da Eraclio di Edessa, sbarc\u00f2 sulle coste libiche a est di Cartagine, avanzando rapidamente. La Sardegna e la Libia erano gi\u00e0 state conquistate da Marcellino ed Eraclio, quando Basilisco gett\u00f2 l'ancora al largo del \"promontorium Mercurii\", oggi Capo Bon, a circa sessanta chilometri da Cartagine. Genserico chiese a Basilisco di concedergli cinque giorni per elaborare le condizioni per la pace. Durante i negoziati, tuttavia, Genserico raccolse le proprie navi, ne riemp\u00ec alcune di materiale combustibile e, durante la notte, attacc\u00f2 all'improvviso la flotta imperiale, lanciando i brulotti contro le navi nemiche, non sorvegliate, che vennero distrutte. A seguito della perdita di gran parte della flotta, la spedizione fall\u00ec: Eraclio si ritir\u00f2 attraverso il deserto nella Tripolitania, tenendo la posizione per due anni finch\u00e9 non venne richiamato; Marcellino si ritir\u00f2 in Sicilia.\nIl fallimento della spedizione determin\u00f2 la rapida caduta dell'Impero romano d'Occidente nel giro di otto anni, giacch\u00e9 non solo il gettito fiscale dell'Impero non era pi\u00f9 sufficiente per difenderlo dagli invasori, ma le grandi cifre spese mandarono in rosso il bilancio dell'Impero d'Oriente, impedendogli di aiutare ulteriormente quello d'Occidente. A causa della carenza di denaro, lo Stato, ad esempio, non pot\u00e9 pi\u00f9 garantire alle guarnigioni che difendevano il Norico una paga regolare n\u00e9 equipaggiamenti sufficienti a respingere con efficacia i predoni barbari, come narrato dalla \"Vita di San Severino\"; a un certo punto, con l'interruzione della paga, le guarnigioni del Norico sbandarono, anche se continuarono per qualche tempo a difendere la regione dai predoni come milizie cittadine.\nIn Gallia, invece, il re visigoto Eurico, resosi conto dell'estrema debolezza dell'Impero e constatando che la spedizione contro i Vandali era fallita, tra il 469 e il 476 conquist\u00f2 tutta la Gallia che ancora rimaneva ai Romani a Sud della Loira, sconfiggendo sia gli eserciti inviati dall'Italia da Antemio sia le guarnigioni locali. Nel 475 l'Imperatore Giulio Nepote riconobbe i Visigoti come stato indipendente dall'Impero e tutte le conquiste di Eurico. Con l'Impero praticamente ridottosi alla sola Italia (con Dalmazia e Gallia settentrionale ancora romane ma secessioniste), il gettito fiscale si era ridotto a tal punto da non essere nemmeno sufficiente a pagare l'esercito romano d'Italia stesso, costituito ormai quasi totalmente da barbari provenienti da oltre Danubio e un tempo sudditi dell'Impero unno. Queste truppe di \"foederati\" germanici, guidati da Odoacre, erano state reclutate da Ricimero intorno al 465 e avevano partecipato alla guerra civile tra Ricimero e Antemio, che si era conclusa con l'uccisione di Antemio e il sacco di Roma del 472. Queste truppe di \"foederati\", avendo l'Impero ormai difficolt\u00e0 a pagarle, si rivoltarono nel 476, determinando alla fine la caduta dell'Impero in Italia.\nIn ogni modo, se \u00e8 vero che le invasioni provocarono un crollo del gettito fiscale, con inevitabili ripercussioni sulla qualit\u00e0 e quantit\u00e0 dell'esercito, questo fattore da solo non rende inevitabile la caduta finale di un impero: l'Impero romano d'Oriente affront\u00f2 una crisi analoga nel VII secolo, allorch\u00e9 perse il controllo di gran parte dei Balcani, invasi dagli Slavi, oltre alle floride province di Siria, Egitto, e Nord Africa, conquistate dagli Arabi. Nonostante la perdita di gran parte del suo gettito fiscale, l'Impero d'Oriente non croll\u00f2: anzi riusc\u00ec persino a riprendersi parzialmente nel corso dei secoli X e XI, sotto la dinastia macedone. Alla sopravvivenza dell'Impero d'Oriente contribu\u00ec certamente la posizione strategica della capitale, protetta sia dal mare sia dalle possenti e quasi inespugnabili mura teodosiane; ma bisogna anche considerare il fatto che in Oriente l'Imperatore non aveva perso autorit\u00e0 a vantaggio dei capi barbari dell'esercito, al contrario del suo collega occidentale.\nSe l'Imperatore d'Occidente fosse riuscito a preservare la sua effettiva autorit\u00e0, non \u00e8 da escludere che l'Impero d'Occidente sarebbe riuscito a sopravvivere, magari limitato alla sola Italia; in occidente invece l'Imperatore perse ogni potere a vantaggio dei capi dell'esercito di origine barbarica, come Ricimero e il suo successore Gundobado. Odoacre non fece che legalizzare una situazione di fatto, cio\u00e8 l'inutilit\u00e0 effettiva della figura dell'Imperatore, ormai solo un fantoccio nelle mani dei generali romani di origine barbarica. Pi\u00f9 che una caduta, la fine dell'Impero, almeno in Italia, pu\u00f2 essere interpretata pi\u00f9 come un cambio interno di regime in cui si poneva fine a un'istituzione ormai superata e che aveva perso ogni potere effettivo a vantaggio dei comandanti romano-barbarici. Odoacre stesso non era un nemico esterno ma un generale romano di origini barbariche, che rispett\u00f2 e mantenne in vita le istituzioni romane, come il Senato e il consolato, e continuava a governare l'Italia come funzionario dell'Imperatore d'Oriente, pur essendo di fatto indipendente.\nLa deposizione di Romolo Augustolo nel 476 d.C..\nL'anno 476 viene di solito indicato come fine dell'Impero d'Occidente: in quell'anno le milizie mercenarie germaniche dell'Impero, capeggiate dal barbaro Odoacre, si rivoltarono contro l'autorit\u00e0 imperiale e deposero l'ultimo imperatore d'Occidente, Romolo Augusto (anche se quest'ultimo era solo un imperatore fantoccio manovrato dal padre Oreste, comandante in capo dell'esercito); i motivi della rivolta erano il rifiuto da parte imperiale di cedere ai mercenari barbari un terzo delle terre italiche. L'esercito d'Italia all'epoca sembra fosse costituito esclusivamente da Germani, in particolar modo, da Eruli, Sciri e Rugi. Quando essi fecero richiesta a Oreste affinch\u00e9 fosse loro permesso di insediarsi in Italia alle stesse condizioni con cui erano stati insediati i \"foederati\" nelle altre province dell'Impero, ricevendo inoltre un terzo delle terre della penisola, Oreste rifiut\u00f2, essendo determinato a mantenere il suolo d'Italia inviolato. Il rifiuto provoc\u00f2 una rivolta dei soldati mercenari, i quali elessero loro capo lo sciro Odoacre, uno dei principali ufficiali di Oreste. Odoacre, alla testa di un'orda di Eruli, Turcilingi, Rugi, Sciri, si diresse quindi verso Milano; Oreste, vista la gravit\u00e0 della rivolta, si rifugi\u00f2 a Pavia, che venne per\u00f2 assediata ed espugnata dai ribelli; Oreste venne catturato e, portato a Piacenza, giustiziato (28 agosto 476). Dopodich\u00e9 Odoacre si diresse verso Ravenna: nella pineta fuori Classe (il porto di Ravenna) cattur\u00f2 e fece uccidere Paolo, il fratello di Oreste (4 settembre 476); Odoacre occup\u00f2 in seguito Ravenna, dove cattur\u00f2 l'Imperatore Romolo Augusto che non pot\u00e9 far altro che abdicare e sottomettersi a Odoacre. Odoacre, tuttavia, essendo stato amico del padre Oreste, decise di risparmiargli la vita, relegandolo in un castello della Campania, detto Luculliano (a Napoli, dove sorge l'attuale Castel dell'Ovo), e concedendogli una pensione annua di soldi d'oro.\nTutta l'Italia era in mano a Odoacre, che fu quindi proclamato re dai suoi soldati. Ma questi non intendeva governare l'Italia in qualit\u00e0 di re di una orda barbara comprendente numerose nazionalit\u00e0 germaniche; egli intendeva governare l'Italia in qualit\u00e0 di successore di Ricimero, Gundobado e Oreste, ovvero come funzionario imperiale; in pratica, Odoacre non intendeva distaccare l'Italia dall'Impero romano. Odoacre rinunci\u00f2 tuttavia alla farsa, perpetrata sotto i suoi predecessori, di nominare un imperatore fantoccio che in realt\u00e0 non possedeva alcun'autorit\u00e0, essendo tutti i poteri effettivi detenuti dal \"magister militum\" barbaro; intendeva governare l'Italia come \"magister militum\" e quindi funzionario dell'Imperatore di Costantinopoli, mantenendo al contempo il titolo di re delle truppe barbare che costituivano l'esercito. Con questo proposito, Odoacre fece in modo che la deposizione di Romolo Augusto prendesse la forma di un'abdicazione, e indusse il Senato romano a inviare una delegazione di senatori, in nome di Romolo, a Costantinopoli per annunciare all'Imperatore d'Oriente il nuovo ordine delle cose. Gli ambasciatori del Senato romano, giunti al cospetto dell'Imperatore d'Oriente Zenone, lo informarono che:\nAl contempo altri messaggeri, inviati da Giulio Nepote, giunsero alla corte di Zenone per chiedere all'Imperatore d'Oriente aiuti per aiutarlo a recuperare il trono d'Occidente. Zenone declin\u00f2 la richiesta di aiuti inviata da Nepote, e ramment\u00f2 ai rappresentanti del Senato che i due imperatori che essi avevano ricevuto dall'Oriente avevano fatto una brutta fine, venendo uno ucciso (Antemio) e l'altro esiliato (Nepote); chiese allora loro di far tornare Nepote in Italia e permettergli di governarla come Imperatore. Tuttavia invi\u00f2 a Odoacre un diploma che gli conferiva la dignit\u00e0 di patrizio, e gli scrisse, pur lodando la sua condotta, chiedendogli di provare la sua rettitudine riconoscendo l'Imperatore esiliato (Nepote) e permettendogli di tornare in Italia.\nLa Dalmazia rimase, invece, in mano a Giulio Nepote, che era ancora formalmente \"imperatore romano d'Occidente\". Tuttavia Nepote non ritorn\u00f2 mai dalla Dalmazia, anche se Odoacre fece coniare monete col suo nome. Il 9 maggio del 480 Nepote venne ucciso presso Salona dai conti Viatore e Ovida. Dopo la sua morte, Zenone rivendic\u00f2 la Dalmazia per l'Oriente ma venne anticipato da Odoacre, che col pretesto di vendicare Nepote mosse guerra a Ovida per poi conquistare la regione, che fu annessa all'Italia. Lo storico John Bagnell Bury considera pertanto il 480 come l'anno della fine reale dell'Impero d'Occidente.\nSopravvisse ancora per qualche anno il Regno di Soissons, ultima enclave dell'Impero romano d'Occidente nella Gallia settentrionale, che nel 486 venne conquistato dai Franchi. \u00c8 importante notare che, poich\u00e9 non aveva ottenuto il riconoscimento dell'Imperatore d'Oriente, Romolo Augusto era considerato alla stregua di un usurpatore dalla corte di Costantinopoli, che continuava a riconoscere come legittimo Imperatore d'Occidente Giulio Nepote, che governava in esilio in Dalmazia, continuando a rivendicare il trono.\nOdoacre, pur essendo ricordato come il primo \"Re d'Italia\" (secondo l'anonimo Valesiano l'incoronazione avvenne il 23 agosto 476, dopo l'occupazione di Milano e Pavia, ma il Muratori ritiene pi\u00f9 probabile che la sua incoronazione sia avvenuta quando depose Romolo Augusto e conquist\u00f2 Roma), non port\u00f2 mai la porpora n\u00e9 altre insegne reali, n\u00e9 coni\u00f2 mai monete in suo onore. Questo perch\u00e9 si era dichiarato formalmente subordinato all'Imperatore d'Oriente, per cui governava l'Italia in qualit\u00e0 di \"patrizio\".\nGli eventi del 476 sono stati considerati \"la caduta dell'Impero d'Occidente\", ma secondo J.B. Bury questa visione degli eventi \u00e8 inaccurata, in quanto nessun impero cadde nel 476, n\u00e9 tantomeno un \"Impero d'Occidente\". Lo studioso afferma che dal punto di vista costituzionale all'epoca vi era un solo Impero romano, che talvolta era governato da due o pi\u00f9 augusti. Nei periodi di interregno in Occidente, l'Imperatore d'Oriente diventava almeno nominalmente e temporaneamente l'Imperatore anche delle province occidentali, e viceversa. E anche se si potrebbe replicare che gli scrittori coevi chiamavano \"Hesperium regnum\" (regno d'occidente) le province che erano state, dopo il 395, sotto il governo separato di un imperatore residente in Italia, e con caduta dell'Impero d'Occidente si intende la terminazione della linea di Imperatori d'Occidente, si potrebbe obiettare che \u00e8 il 480 la data significativa, in quanto era Giulio Nepote l'ultimo imperatore legittimo d'Occidente, mentre Romolo Augusto era solo un usurpatore. Andrebbe inoltre notato che, dal punto di vista costituzionale, Odoacre era il successore di Ricimero, e che la situazione generata dagli eventi del 476 presenta delle analogie notevoli con gli intervalli di interregno durante il periodo di Ricimero. Tra il 465 e il 467, per esempio, non vi fu imperatore in Occidente; inoltre, dal punto di vista costituzionale, nel corso di quel biennio, l'Imperatore d'Oriente Leone I divenne l'Imperatore di tutto l'Impero unificato, anche se l'effettivo controllo delle province occidentali era detenuto dal \"magister militum\" barbaro Ricimero. La situazione del 476 era quindi analoga per molti aspetti a quella del biennio 465-467: dal punto di vista costituzionale, a partire dal 476, l'Italia torn\u00f2 sotto la sovranit\u00e0 dell'Imperatore romano governante a Costantinopoli, mentre il controllo effettivo del territorio era detenuto da un \"magister militum\" barbaro, Odoacre, che governava per conto di Zenone. Le uniche differenze sostanziali, la prima delle quali si sarebbe rivelata rilevante solo a posteriori, furono il fatto che non sarebbe stato pi\u00f9 eletto un imperatore della parte occidentale, e che per la prima volta l'Italia subiva, analogamente alle altre province ormai perdute, l'assegnazione di un terzo delle terre ai barbari \"foederati\".\nJ.B. Bury tuttavia non nega che gli eventi del 476 furono un avvenimento di importanza fondamentale, in quanto rappresentano una fase fondamentale nel processo di dissoluzione dell'Impero. Nel 476, per la prima volta, dei Barbari furono insediati in Italia, ricevendo un terzo delle terre, esattamente come era successo per i \"foederati\" nelle altre province. Secondo lo studioso, l'insediamento dei Germani di Odoacre rappresent\u00f2 l'inizio del processo con cui l'Italia sarebbe poi finita nelle mani di Ostrogoti e Longobardi, Franchi e Normanni.\nLe cronache del tempo.\nRegistri della cancelleria ravennate e Malco.\nIl fatto che la detronizzazione di Romolo Augusto coincidesse con la caduta di Roma non fu subito riconosciuto dai coevi, che non riconobbero alcuna discontinuit\u00e0 vera e propria. Una prima conferma si ha consultando i \"Consularia Italica\", cronaca redatta dalla stessa cancelleria imperiale ravennate. Anche se la sconfitta e l'uccisione di Oreste vengono descritti con un'accezione negativa:\nNon si ha il minimo accenno in nemmeno un rigo alla detronizzazione di Romolo Augusto e alla caduta dell'Impero romano d'Occidente. Di Odoacre viene invece espresso un giudizio positivo:\nCi\u00f2 \u00e8 dovuto al fatto che Romolo Augusto, non essendo stato riconosciuto dall'Imperatore d'Oriente, era considerato un usurpatore (aveva usurpato la porpora a Giulio Nepote, costretto a fuggire in Dalmazia nel 475). I \"Consularia Italica\", quindi, conformandosi alla versione dei fatti bizantina, descrivono Odoacre non come colui che pose fine al millenario Stato romano, ma come colui che pose fine alla tirannide e all'usurpazione di Romolo Augusto. Del resto, un Imperatore d'Occidente, Giulio Nepote, era ancora in carica, seppur in esilio in Dalmazia. Quindi, secondo il punto di vista della cancelleria ravennate, nel 476 non venne affatto detronizzato l'ultimo Imperatore d'Occidente, ponendo fine all'Impero; Giulio Nepote, seppur in esilio in Dalmazia, era infatti ancora formalmente in carica come Imperatore d'Occidente e lo rimase fino al 480, anno in cui fu assassinato in una congiura. I \"Consularia Italica\", se tacciono sulla detronizzazione dell'usurpatore Romolo Augusto, tuttavia registrano sotto l'anno 480 l'assassinio di Giulio Nepote in Dalmazia: per tale fonte fu costui l'ultimo Imperatore d'Occidente. Tuttavia, come nota Zecchini, \u00abneanche alla scomparsa di Nepote viene attribuito un ruolo epocale o comunque di particolare rilievo\u00bb. La versione dei registri burocratici di Ravenna \u00e8 dunque quella giuridico-costituzionale, che rifletteva il punto di vista di Costantinopoli, secondo il quale, anche dopo il 480, nessun Impero era caduto, in quanto \u00abrestava pur sempre in Oriente un Imperatore romano, Zenone, sotto il cui scettro le due partes Imperii erano automaticamente riunificate in assenza del suo collega occidentale\u00bb.\nAnche gli storici greci coevi non danno alcun'importanza al 476 e ritengono l'assassinio di Giulio Nepote nel 480 un avvenimento di gran lunga pi\u00f9 rilevante rispetto al 476. Si pu\u00f2 prendere ad esempio lo storico Malco, della cui opera sono rimasti solo frammenti. Nel riassunto dell'opera di Malco redatto dal patriarca di Costantinopoli Fozio nel IX secolo, non vi \u00e8 la minima menzione della detronizzazione di Romolo Augusto, mentre invece l'assassinio di Nepote viene menzionato. Questo elemento non \u00e8 decisivo, perch\u00e9 la mancata menzione di Romolo Augusto potrebbe essere stata una semplice omissione del patriarca, che stava pur facendo un riassunto, ma dell'opera di Malco sono sopravvissuti dei frammenti riguardanti l'ambasceria del Senato romano nel 476 annunciante la presa del potere da parte di Odoacre. Malco, pur essendo ostile alla politica dell'Imperatore Zenone, in questo caso non si discosta dalla versione ufficiale bizantina del 476; il suo giudizio su Odoacre \u00e8 positivo e non si discosta da quello dei \"Consularia Italica\"; come i \"Consularia Italica\", anche Malco ritiene gli avvenimenti del 480 come pi\u00f9 importanti di quelli del 476. Zecchini conclude che \u00abcancelleria ravennate, corte costantinopolitana e opinione pubblica bizantina non diedero alcun valore epocale alla caduta di Romolo Augusto: esse privilegiarono semmai l'anno 480 quale data, che, lasciando sussistere un solo imperatore, quello orientale, creava una situazione nuova e per certi aspetti preoccupante, ma da non ritenersi affatto definitiva ed irrimediabile\u00bb.\nMarcellino e Giordane.\nNel VI secolo, tuttavia, si cominci\u00f2 a prendere coscienza che l'Impero di Roma, nonostante la sopravvivenza della parte orientale, fosse ormai storia passata. La \"Cronaca\" di Conte Marcellino, un cronista romano-orientale di epoca giustinianea, riporta, sotto l'anno 476:\nLa stessa frase \u00e8 presente nella \"Getica\" dello storico goto Giordane, che aveva evidentemente utilizzato Marcellino come una delle sue fonti. \u00c8 da notare che l'anno 709 della fondazione dell'Urbe coincide con il 43/42 a.C., dunque Marcellino poneva l'inizio dell'Impero romano e del principato augusteo non nel 27 a.C. ma nel 43/42 a.C., conformandosi alla versione tramandata dalla cronografia bizantina posteusebiana, secondo cui il principato augusteo sarebbe cominciato subito dopo l'assassinio di Cesare. Un'incongruenza che emerge a un'attenta analisi del testo \u00e8 che, se si prende per veritiero il dato dei 522 anni di durata, \u00e8 possibile dedurre da ci\u00f2 che per lui l'Impero sarebbe caduto nel 480 (522-42=480). Dunque Marcellino probabilmente riprese il dato dei 522 anni di durata da una fonte che poneva la caduta dell'Impero d'Occidente nel 480, anno dell'assassinio di Nepote, ma, essendo determinato a considerare la deposizione di Romolo Augusto come l'evento che cagion\u00f2 la caduta dell'Impero, colloc\u00f2 questa informazione sotto l'anno 476, non curandosi di correggere il conteggio degli anni. Secondo una congettura di Zecchini, \u00e8 possibile che Marcellino possa aver preso il dato dei 522 anni da Eustazio di Epifania, la cui opera si \u00e8 perduta, mentre l'interpretazione della deposizione di Romolo Augusto come evento che cagion\u00f2 la caduta di Roma sarebbe stata tratta da una fonte occidentale, probabilmente quella di Simmaco, andata anch'essa perduta. Secondo l'opinione di Zecchini, sarebbe da escludere che \u00abprima di Marcellino fosse gi\u00e0 stato stabilito in Oriente il nesso \"deposizione di Augustolo-fine di Roma\": esso sembra riconfermarsi [..] di derivazione occidentale e probabilmente simmachiana\u00bb.\nNel 519, infatti, Simmaco, un senatore romano che collaborava con il governo ostrogoto in Italia di Teodorico, aveva redatto la \"Historia Romana\", un'opera andata perduta, che, secondo alcune congetture, sarebbe stata la fonte comune di Marcellino e Giordane. Secondo tali congetture, sarebbe partita da Simmaco l'opinione di considerare la deposizione di Romolo Augusto come l'evento che cagion\u00f2 la fine dello Stato romano. La presunta opinione di Simmaco esprimerebbe l'opinione del Senato romano, o almeno di una frangia di esso (costituita dalla \"gens Anicia\"), che mal tollerava il governo di Teodorico, constatava con amarezza che il trono d'Occidente era vacante dal 476, e che con il passare del tempo la possibilit\u00e0 che potesse rinascere diventava sempre pi\u00f9 flebile. Marcellino non avrebbe fatto che attingere da tale opera perduta, diventando cos\u00ec il primo autore bizantino a riconoscere nella deposizione di Romolo Augusto la caduta dell'Impero d'Occidente. Le parole di Marcellino sembrano descrivere la caduta dell'Impero come un processo ormai irreversibile.\nSecondo Zecchini, in realt\u00e0, \u00e8 possibile che l'inizio della presa di coscienza sulla \"finis Romae\" in Occidente fosse anteriore alla pubblicazione dell'opera di Simmaco. Egli prende a sostegno della propria tesi l'indice degli Imperatori romani da Teodosio I ad Anastasio, un documento in latino compilato tra il 491 e il 518; l'elenco terminava con una frase secondo la quale a partire dal 497 non vi sarebbero stati pi\u00f9 imperatori ma soltanto re, e Teodorico veniva definito dal documento \"re dei Goti e dei Romani secondo il diritto romano\"; inoltre, gli Imperatori sono numerati solo fino a Romolo Augusto, mentre i successivi, Zenone e Anastasio, vengono riportati senza numerazione. \u00c8 possibile che l'autore del documento, evitando di numerare Zenone e Anastasio, intendesse fare un distinguo tra i veri Imperatori di Roma e gli Imperatori della sola parte orientale successivi alla deposizione di Romolo Augusto. Zecchini, sulla base di tale documento, deduce che \u00abgi\u00e0 prima del 518 era chiaro in Occidente che Romolo Augustolo era stato l'ultimo imperatore di Roma\u00bb. Questa opinione \u00e8 ulteriormente rinforzata da un passo della \"Vita di San Severino\" redatta da Eugippio intorno al 511, laddove si afferma che a quell'epoca l'Impero romano fosse ormai storia passata (\"...per id temporis, quo Romanum constabat Imperium...\", traducibile con \"...perch\u00e9, a quei tempi, in cui esisteva l'Impero romano...\"). Dunque la \"Vita di San Severino\" mostra che gi\u00e0 nel 511 si riteneva caduto in Occidente l'Impero di Roma; secondo Zecchini, comunque, si dovette attendere la pubblicazione della \"Historia Romana\" di Simmaco affinch\u00e9 tale idea si diffondesse anche in Oriente grazie anche alla \"Cronaca\" di Marcellino.\nSe sia Giordane sia Marcellino riconoscono il 476 come la data della caduta dell'Impero romano d'Occidente, o dell'Impero romano con sede a Roma, essi non la riconoscono tuttavia come la data della caduta dell'Impero romano \"tout court\"; infatti, esisteva ancora la parte orientale dell'Impero. In effetti Marcellino chiama i Bizantini \"Romani\" e lo stesso fa Giordane. Nella \"Romana\", redatta nel 551, Giordane afferma che l'oggetto della sua opera sarebbe stato \u00abcome lo stato romano cominci\u00f2 e dur\u00f2, sottomise praticamente il mondo intero, e sarebbe durato fino a oggi nell'immaginazione, e di come la serie di re si sarebbe protratta a partire da Romolo, e, successivamente, da Ottaviano Augusto fino all'Augusto Giustiniano\u00bb. Giordane scrive dunque che l'Impero romano nel 551 era ancora esistente, anche se l'aggiunta \"nell'immaginazione\" fa pensare che lo storico gotico ritenesse l'Impero ormai l'ombra di s\u00e9 stesso, tanto era declinato. In effetti la conclusione dell'opera \u00e8 molto pessimistica: dopo aver descritto le devastazioni dei barbari in tutte le province dell'Impero, quelle degli Ostrogoti di Totila in Italia, dei Mauri in Africa, dei Sasanidi di Cosroe I nell'Oriente e degli Slavi nei Balcani, Giordane conclude: \u00abtali sono le tribolazioni dello stato romano a partire dalle incursioni quotidiane di Bulgari, Anti e Slavi. Se qualcuno desiderasse conoscerle, consulti gli annali e la storia dei consoli senza disdegno, e trover\u00e0 un impero odierno degno di una tragedia. E conoscer\u00e0 come sorse, come si espanse, e in che modo sottomise tutte le terre nelle sue mani e come le perse di nuovo a causa di sovrani ignoranti. \u00c8 quello che noi, al meglio della nostra abilit\u00e0, abbiamo trattato in modo che, tramite la lettura, il lettore diligente possa ottenere una conoscenza pi\u00f9 ampia di tali cose\u00bb.\nVerso la fine del VI secolo lo storico ecclesiastico Evagrio Scolastico riport\u00f2 nella sua \"Storia Ecclesiastica\" il seguente commento sulla deposizione di Romolo Augusto:\nA parte la datazione errata (Romolo Augusto non fu deposto nel 1303 \"ab urbe condita\", ma nel 1229 a.u.c.), si noti che, mentre Marcellino metteva in evidenza il fatto che Romolo Augusto fosse stato l'ultimo della serie di Imperatori d'Occidente iniziata con Augusto, Evagrio lo contrapponeva invece al leggendario fondatore dell'Urbe, Romolo. Si pu\u00f2 concludere, pertanto, che, mentre in Occidente si metteva in evidenza il fatto che Romolo Augusto fosse stato l'ultimo Imperatore d'Occidente, in Oriente, dove gli Imperatori continuavano a regnare, \u00absi dirigeva l'attenzione alla fine di Roma come sede dell'impero occidentale\u00bb.\nLa storiografia contemporanea.\nIn ogni modo, anche se l'interpretazione del 476 come data della caduta dell'Impero di Roma aveva gi\u00e0 cominciato a diffondersi, sia in Occidente sia in Oriente, nel corso del VI secolo, non tutte le fonti la considerarono una data rilevante. Cassiodoro, nella sua \"Cronaca\", addirittura, sotto l'anno 476, omette di riportare la detronizzazione di Romolo Augusto per opera di Odoacre. Ci\u00f2 sarebbe dovuto al fatto che per Cassiodoro, che collaborava con Teodorico, i Goti continuavano la storia di Roma, per cui \u00abla deposizione di Romolo Augustolo non poteva contare molto in siffatta prospettiva\u00bb; inoltre, Cassiodoro, probabilmente, voleva evitare il rischio di far passare il proprio datore di lavoro (Teodorico) per un sovrano illegittimo.\nAnche nella cronaca universale dell'ispanico Isidoro di Siviglia (redatta nel VII secolo), che arrivava fino ai regni del re visigoto Sisebuto e dell'Imperatore \"romano\" Eraclio I, la deposizione di Romolo Augusto non viene minimamente accennata, al contrario del Sacco di Roma di Alarico I; anzi, nella parte finale della \"Cronaca\", dove ogni capitolo era dedicato a un Imperatore romano, dopo il capitolo dedicato al regno congiunto di Onorio e Teodosio II, gli Imperatori d'Occidente successivi a Onorio (a parte una breve menzione per Valentiniano III) non vengono nemmeno presi in considerazione, al contrario degli Imperatori d'Oriente, chiamati \"Imperatori romani\" \"tout court\" da Isidoro, a cui tutti i capitoli successivi dell'opera sono dedicati.\nLo storico longobardo Paolo Diacono, invece, nella \"Historia Romana\" (redatta nel corso dell'VIII secolo) attribuisce molta rilevanza alla data del 476, considerata come quella della fine dell'Impero romano con sede nella citt\u00e0 di Roma, come risulta evidente da due passi dell'opera:\nTuttavia, Paolo Diacono, come anche Giordane e Marcellino, considera gli avvenimenti del 476 come quelli della caduta dell'Impero romano d'Occidente, o dell'Impero romano con sede a Roma, ma non dell'Impero romano \"tout court\", che formalmente continuava a esistere in Oriente: come nota Pohl, infatti, la frase con cui l'autore longobardo dichiara caduto l'Impero romano d'Occidente con Romolo Augusto \u00absi riferisce unicamente all'Impero romano a Roma\u00bb e per Paolo Diacono \u00abl'Impero chiaramente ancora esisteva, anche se solo nell'Oriente\u00bb. A conferma di ci\u00f2, l'autore longobardo termina la sua opera non con la detronizzazione di Romolo Augusto ma con la riconquista giustinianea dell'Italia, segno che anche gli avvenimenti successivi al 476 a suo avviso facessero parte della storia romana; secondo Pohl, infatti, \u00abnon \u00e8 una coincidenza che la \"Historia Romana\" si concludesse con la vittoria di Narsete nel 552 che \"restitu\u00ec l'intera \"res publica\" al dominio della \"res publica\"\"\u00bb. In effetti, sia nella \"Storia romana\" sia nella successiva \"Storia dei Longobardi\", Paolo Diacono utilizza prevalentemente il termine \"Romani\" per riferirsi ai Bizantini. Anche Giordane e Marcellino (che del resto \u00e8 egli stesso bizantino, seppur di lingua latina) fanno lo stesso, come anche gli scrittori occidentali di lingua latina Giovanni di Biclaro, Isidoro di Siviglia, Beda il Venerabile, Gregorio di Tours e Fredegario. Del resto, gli abitanti dell'Impero d'Oriente definivano s\u00e9 stessi \"Romaioi\" (\"Romani\" in greco), anche se prevalentemente di lingua greca e non latina, e furono considerati come tali in Occidente fino all'VIII secolo. Fu solo in seguito all'alleanza del papato con i Franchi, che sfoci\u00f2 nell'incoronazione di Carlo Magno a \"Imperatore dei Romani\" nel Natale 800, che coloro che fino a poco tempo prima nelle fonti occidentali erano definiti \"Romani\" diventarono \"Graeci\" e il loro impero \"Imperium Graecorum\".\nCause.\nAlcuni storici hanno individuato nelle invasioni o migrazioni barbariche la ragione principale del crollo finale dell'Impero romano d'Occidente, pur riconoscendo i limiti interni dello Stato romano che agevolarono la caduta. Altri studiosi, invece, hanno ritenuto che la decadenza e la rovina della \"pars occidentalis\" sia dipesa da cause interne, ovvero dalle grandi correnti profonde del mutamento sociale che investirono le strutture economico-sociali e le istituzioni politiche del Tardo Impero romano, fino a provocarne la caduta; tuttavia, secondo alcuni studiosi, ci\u00f2 non spiegherebbe perch\u00e9 l'Impero romano d'Oriente, pur avendo gli stessi problemi interni di quello d'Occidente (fiscalismo opprimente, , dispotismo), sia riuscito a sopravvivere fino al XV secolo. Altri studiosi ancora (come Peter Brown) hanno, invece, negato il declino e il crollo dell'Impero, affermando che pi\u00f9 che una caduta era avvenuta una grande trasformazione, iniziata con le invasioni barbariche e proseguita dopo la conclusione formale dell'Impero d'Occidente con i regni romano-barbarici. Brown ha sostenuto che tale trasformazione sarebbe avvenuta senza rotture brusche, in un clima di sostanziale continuit\u00e0. Tale tesi \u00e8 sostenuta attualmente da numerosi storici, tra cui Walter Goffart.\nEsterne.\nInvasioni barbariche.\nLa fase delle invasioni barbariche che contribu\u00ec alla caduta finale dell'Impero romano d'Occidente ebbe inizio nel tardo IV secolo, quando gli spostamenti degli Unni verso l'Europa orientale finirono per spingere altre popolazioni barbariche a invadere i confini dell'Impero per non cadere sotto il giogo unno. La prima avvisaglia della maggiore pericolosit\u00e0 strategica delle invasioni barbariche del V secolo rispetto a quelle dei secoli precedenti si ebbe quando i Goti inflissero una memorabile sconfitta all'esercito romano nella battaglia di Adrianopoli (378), nella quale mor\u00ec addirittura l'imperatore Valente. Da quel momento in poi i barbari vennero fermati sempre pi\u00f9 difficilmente, fino a dilagare del tutto nella parte occidentale dell'Impero nel V secolo.\nLe invasioni barbariche, quindi, furono sicuramente la principale causa esterna della caduta dell'Impero. Per lo storico francese Andr\u00e9 Piganiol (\"L'Empire Chr\u00e9tien\", 1947) esse furono, anzi, la causa esclusiva della rovina dell'Impero romano d'Occidente. Per lo storico italiano Santo Mazzarino (\"Fine del mondo antico\", Rizzoli, 1988), invece, esse diedero solo la spallata finale a una struttura politica, economica e sociale ormai profondamente logora come quella della \"pars occidentalis\". Infatti le province orientali dell'Impero, che per prime subirono l'urto dei barbari (i Visigoti alla fine del IV secolo dilagarono in Grecia e nei Balcani), non si disgregarono sotto quelle invasioni, ma furono capaci di respingerle e inglobarle, per poi dirottarle verso la sezione occidentale, che invece sotto quell'urto si sfasci\u00f2 del tutto.\nPer Heather i \"limiti interni\" dello Stato romano agevolarono il successo dei Barbari, ma senza le invasioni barbariche (e conseguenti forze centrifughe dovute ai loro stanziamenti) l'Impero non sarebbe mai caduto solamente per le cause interne:\nInterne.\nDivisione dell'Impero, guerre civili e imbarbarimento dell'esercito.\nSecondo diversi storici l'estensione spropositata dell'Impero lo rese ingovernabile dal centro e la conseguente divisione in una \"pars occidentalis\" e una \"pars orientalis\" non fece altro che accelerarne la rovina, favorendo i barbari invasori. Lo storico inglese illuminista Gibbon sostenne che a causare il definitivo crollo dell'Impero furono i figli e i nipoti di Teodosio: con la loro debolezza, essi abbandonarono il governo agli eunuchi, la Chiesa ai vescovi e l'Impero ai barbari.\nMa pi\u00f9 che la divisione in s\u00e9, che fin\u00ec per rovinare solo la parte occidentale, furono piuttosto i conflitti interni, le continue usurpazioni e lo strapotere politico dell'esercito, che dal III secolo in poi eleggeva e deponeva gli imperatori a proprio piacimento, a minare profondamente la stabilit\u00e0 interna dell'Impero. L'Impero romano d'Occidente, meno coeso socialmente e culturalmente, meno ricco economicamente, meno centralizzato e peggio organizzato politicamente dell'Impero romano d'Oriente, fin\u00ec alla lunga per pagare questa instabilit\u00e0 di fondo. Fu quindi la mancanza di disciplina dell'esercito, pi\u00f9 accentuata nella parte occidentale che in quella orientale, dove il potere centrale era pi\u00f9 forte, a risultare una delle cause principali della rovina dell'impero.\nLa mancanza di disciplina, ovviamente, dipese anche dall'imbarbarimento dell'esercito, divenuto col tempo sempre meno romanizzato e sempre pi\u00f9 costituito da soldati di provenienza germanica (anche per riempire i vuoti dovuti al calo demografico e alla resistenza alle coscrizioni da parte dei cittadini romani), integrati nell'esercito dapprima come mercenari a fianco delle legioni e poi, in forme sempre pi\u00f9 massicce, come \"foederati\" che conservavano i loro modi nazionali di vivere e di fare la guerra. Il risultato fu un esercito romano nel nome, ma sempre pi\u00f9 estraneo alla societ\u00e0 che era chiamato a rappresentare e a proteggere.\nAnarchia endemica nella \"pars occidentalis\".\nLo studioso di economia Angelo Fusari, ha individuato nell'incapacit\u00e0 dell'economia romana di evolvere in un'economia dinamica durante il Principato, nonostante le strutture politiche decentrate e leggere di quel periodo, il difetto che porter\u00e0 alla decadenza romana. Il ristagno della tecnica, l'assenza di nuovi mercati, la mancanza di una cultura \"borghese\" impedirono alla classe equestre, attiva nei commerci e nell'industria, di anticipare i tempi di uno sviluppo \"capitalistico\" dell'economia romana. Tale finestra si chiuse con l'instaurazione del Dominato, che salv\u00f2 l'Impero dalla disgregazione e dalla crisi economica e politica del III secolo, ma nello stesso tempo si caratterizzer\u00e0 per il dirigismo economico, la centralizzazione amministrativa e l'irregimentazione sociale. Ebbene, mentre nella \"pars orientalis\" il totalitarismo del Dominato venne accolto senza problemi, anche per l'identificazione della Chiesa bizantina con il potere imperiale, la deferenza dell'aristocrazia locale e la millenaria tradizione del dispotismo orientale, nella \"pars occidentalis\" l'antica aristocrazia romana e la Chiesa di Roma si misero frequentemente di traverso al potere imperiale, spesso lontano dall'Urbe (sedi imperiali a Milano, Treviri e poi Ravenna) nonostante Roma fosse ancora la citt\u00e0 pi\u00f9 popolata dell'Impero.\nQuesti fattori politici, che si innestavano su un'economia impoverita dallo spopolamento, dalla fuga dei coloni dalle campagne e dei borghesi dalle citt\u00e0, dei cittadini e dei contadini da un fisco spietato, contribuirono a portare la societ\u00e0 romana in Italia e nelle province occidentali a un forte livello di instabilit\u00e0. Il rigetto dell'autorit\u00e0 centrale si manifestava in una guerra di tutti contro tutti: l'antica aristocrazia romana contro i vertici di un esercito ormai barbarizzato, i proprietari terrieri contro i coloni che tentavano di sottrarsi alla servit\u00f9 della gleba, i cittadini e i contadini dal fisco. L'Impero romano d'Occidente viveva quindi una situazione di anarchia endemica, che indebol\u00ec la resistenza dell'Impero alla rinnovata pressione dei barbari.\nDeclino economico-sociale.\nLa storiografia del XIX e del XX secolo ha posto l'accento, invece, sulle profonde questioni di tipo economico-sociale che dal III secolo in poi portarono al progressivo declino della produzione agricola, alla crisi dei commerci e delle citt\u00e0, alla degenerazione burocratica e alle profonde disuguaglianze sociali, facendo perdere ricchezza e coesione interna all'Impero romano, in particolare alla \"pars occidentalis\", fino alla sua caduta finale nel V secolo. Fu la crisi economico-sociale, insomma, che alla lunga fin\u00ec per indebolire fatalmente la struttura politico-militare dell'Impero romano d'Occidente, che, gi\u00e0 dilaniato dalle guerre intestine (vedi sopra) e devastato da frequenti carestie ed epidemie (allo stesso tempo causa e conseguenza della crisi economica e dell'instabilit\u00e0 politica), alla fine non seppe pi\u00f9 resistere con successo alle invasioni barbariche provenienti dall'esterno.\nSecondo gli storici di scuola marxista, come Friedrich Engels, l'Impero romano cadde quando il modo di produzione schiavistico, non pi\u00f9 alimentato dalle grandi guerre di conquista, cedette il passo al sistema economico feudale basato sul \"colonato\" e quindi sulla signoria fondiaria e sulla servit\u00f9 della gleba tipiche dell'economia curtense del Medioevo.\nL'economista e sociologo Max Weber sottoline\u00f2 la regressione dall'economia monetaria all'economia naturale, conseguenza della svalutazione monetaria, dell'inflazione galoppante e della crisi dei commerci dovuta anche alla stagnazione produttiva e alla crescente insicurezza dei traffici.\nPer lo storico russo Michail Ivanovi\u010d Rostovcev fu la ribellione delle masse contadine (fuga dalle campagne) alle \u00e9lite cittadine a determinare la perdita della coesione sociale interna.\nPer altri storici ancora, infine, fu la degenerazione burocratica, caratterizzata dall'endemica corruzione e dall'eccessivo peso fiscale sui ceti medi, a produrre quella profonda frattura sociale tra una ristretta casta di privilegiati (aristocratici latifondisti e vertici della gerarchia burocratica e militare) che vivevano nel lusso estremo e la grande massa dei contadini e dei proletari urbani costretti alla quotidiana sopravvivenza, che alla fine fece perdere all'Impero la compattezza necessaria per evitare il crollo del V secolo.\nRecenti scavi archeologici (ad Antiochia) e rilevamenti aerei, tuttavia, hanno dimostrato, afferma Heather, che l'economia del Tardo Impero sub\u00ec una netta ripresa nel IV secolo, sia in Occidente sia in Oriente (anche se l'Oriente era pi\u00f9 prospero). Tuttavia, questa ripresa economica era limitata da un \"tetto\" piuttosto rigido oltre il quale la produzione non poteva crescere: nella maggior parte delle province i livelli di produzione erano gi\u00e0 al massimo per le tecnologie dell'epoca. Le finanze dell'Impero e la connessione tra il centro amministrativo e le varie realt\u00e0 locali si basavano inoltre sulla protezione, con l'esercito e con le leggi, di una cerchia ristretta di proprietari terrieri, i quali ricambiavano l'Impero pagando le tasse. L'arrivo dei barbari port\u00f2 a forze centrifughe che separarono le realt\u00e0 locali dal centro dell'Impero. Quando i barbari occuparono le zone interne all'Impero, i proprietari terrieri - sentendosi indifesi e non potendo lasciare la zona occupata dal nemico perch\u00e9 la loro preminenza si basava sulle loro terre (beni immobili) che quindi non potevano abbandonare - si trovarono costretti ad appoggiare i nuovi padroni, nel tentativo di conservare le proprie terre scongiurando una possibile confisca. Inoltre, i ceti inferiori - oppressi dal fiscalismo tardo-imperiale - appoggiarono gli invasori barbari.\nLe invasioni barbariche del V secolo provocarono, conseguentemente, una crisi economica nella parte occidentale dell'Impero. La sottrazione di diversi territori al controllo dell'Impero da parte dei barbari e la momentanea devastazione di quelli solo momentaneamente occupati provocarono un repentino crollo del gettito fiscale (fino a 1/8 della quota normale) - dato che le province colpite dalle invasioni, con i campi devastati, non erano pi\u00f9 in grado di versare le tasse ai livelli di prima. Nel 450 l'Impero aveva perso il 50% della sua base imponibile e per la carenza di denaro non poteva pi\u00f9 schierare un esercito in grado di opporsi con successo alle spinte centrifughe dei \"foederati\" germanici, provocando la caduta finale dell'Impero e la formazione dei regni romano-barbarici.\nSeparatismo provinciale.\nUn'ipotesi interessante \u00e8 quella prospettata dallo storico Santo Mazzarino e ripresa dall'economista Giorgio Ruffolo: sotto la superficie apparentemente omogenea della civilt\u00e0 ellenistico-romana, in realt\u00e0 emersero progressivamente le antiche nazionalit\u00e0 compresse. Gli effetti di questa spinta si sarebbero manifestati soprattutto nel V secolo in Occidente (in Gallia, in Spagna, in Africa) e soltanto nel VII secolo in Oriente (in Siria e in Egitto). In questo modo si spiegherebbe la facilit\u00e0 con cui le popolazioni romanizzate si fusero con i conquistatori germanici in Occidente e con i conquistatori arabi in Oriente.\nSecondo Heather, per sedare le rivolte interne erano in genere sufficienti pochi reggimenti (il Conte Teodosio riusc\u00ec a sedare una rivolta in Britannia nel 368 con solo quattro reggimenti), quindi, senza un massiccio attacco esterno, le spinte autonomistiche non avrebbero mai potuto portare al crollo dell'Impero; solo se tutte le province dell'Impero si fossero rivoltate tutte insieme, un crollo di questo tipo sarebbe stato plausibile.\nCristianesimo.\nIl cristianesimo viene considerato da alcuni storici e filosofi (soprattutto gli illuministi del XVIII secolo: Montesquieu, Voltaire, Edward Gibbon) la causa principale della caduta dell'Impero romano d'Occidente. Secondo le loro tesi il Cristianesimo avrebbe reso pi\u00f9 deboli militarmente i Romani, in quanto incoraggiando una vita contemplativa e di preghiere e contestando i tradizionali miti e culti pagani, li aveva privati dell'antico spirito combattivo, lasciandoli in balia dei barbari (Voltaire sosteneva che l'Impero aveva ormai pi\u00f9 monaci che soldati). Inoltre la diffusione del Cristianesimo aveva scatenato dispute religiose, che alla fine resero l'Impero meno coeso, accelerandone la rovina.\nSembra per\u00f2 piuttosto azzardato concludere che una forza che ag\u00ec nel senso della coesione nell'Impero romano d'Oriente abbia agito nel senso della disgregazione nella parte occidentale. Non bisogna dimenticare per\u00f2 che le ideologie formulate dagli intellettuali riguardo agli imperatori sono diverse da impero orientale a occidentale. L'Oriente fece propria l'ideologia formulata da Eusebio di Cesarea (basileus sacralizzato), l'Occidente invece quella di Sant'Ambrogio e Agostino (\"imperator pius\" e non divinizzato, sottoposto alla Chiesa del quale \u00e8 garante). Non \u00e8 un caso infatti che fu proprio in Occidente che Teodosio fu costretto a piegarsi supplice per ben due volte di fronte al semplice vescovo di Milano, Ambrogio appunto. \u00c8 vero, ci sono le testimonianze di un'aperta esultanza di cristiani eminenti come Tertulliano o Salviano di Marsiglia, di fronte alle disfatte e alle invasioni. Ma ci sono altrettante testimonianze di dolore e amarezza, come quella di san Girolamo. O persino le memorie documentate di vescovi che guidarono la resistenza armata ai barbari, sostituendosi alle milizie romane in fuga. Sant'Agostino rivendicava, invece, che la sola e vera patria dei cristiani era quella celeste e che le citt\u00e0 degli uomini rovinavano non per colpa dei cristiani, ma per effetto delle nequizie dei loro reggitori. Sembra potersi dire, quindi, che nell'insieme i cristiani non combatterono i barbari (a differenza che in Oriente, dove il Cristianesimo costitu\u00ec qualche cosa di simile a un movimento nazionale che si opponeva decisamente ai barbari), ma nemmeno sabotarono l'Impero.\nIl ruolo del cristianesimo nell'aver partecipato - non determinato - al collasso dell'impero d'Occidente, dovrebbe essere oggi rivalutato, ponendo particolare attenzione:\nUn ottimo campo di indagine per capire la forza corrosiva del cristianesimo \u00e8 quello delle leggi di Maggiorano (una delle pi\u00f9 famose proib\u00ec alle donne di farsi monache prima dei 40 anni, poich\u00e9, e l'imperatore lo aveva ben capito, questo stava causando una diminuzione delle nascite, in un momento in cui Roma aveva bisogno di tutte le spade possibili).\nDecadenza del \"Mos maiorum\" e dispotismo.\nAnche la corruzione e l'abbandono degli antichi costumi repubblicani, che avevano reso grande Roma, oltre al dispotismo degli imperatori, ebbero un notevole influsso, secondo alcuni storici, sul declino e la caduta finale di Roma. Secondo Montesquieu e altri storici, a causa dell'influenza dei molli e corrotti costumi orientali, la societ\u00e0 romana fin\u00ec per abbandonare le tradizionali virt\u00f9 repubblicane che avevano contribuito all'espansionismo e alla solidit\u00e0 dell'Impero. Le prime avvisaglie della decadenza, quindi, si sarebbero avute gi\u00e0 nel I secolo d.C., con la tirannia di imperatori come Nerone, Caligola, Commodo e Domiziano. Una visione che la storiografia romana di ideologia repubblicana, vicina al Senato o tradizionalista (Publio Cornelio Tacito, Cassio Dione Cocceiano, Ammiano Marcellino), aveva interesse a diffondere. Tuttavia, anche in questo caso non si spiega perch\u00e9 il dispotico e greco-orientale Impero bizantino riusc\u00ec a resistere benissimo alle invasioni barbariche, a differenza dell'Impero d'Occidente.\nConseguenze.\nRegni romano-barbarici.\nIl periodo successivo alla deposizione dell'ultimo imperatore Romolo Augusto e alla fine dell'Impero romano d'Occidente del 476 d.C. vide lo stabilizzarsi di nuovi regni (detti \"regni latino-germanici\" o \"romano-barbarici\"), che si erano andati formando nelle ex province romane a partire dalle invasioni del V secolo e che, inizialmente, erano stati formalmente dipendenti dall'Impero.\nIl regno fu l'unica istituzione politica nuova elaborata dagli invasori, anche se ci furono importanti differenze all'interno dei popoli germanici. Schematizzando si pu\u00f2 dire che il regno barbarico non conobbe la separazione dei poteri, concentrati tutti nelle mani del re che li aveva acquisiti per diritto di conquista, al punto che la cosa pubblica tendeva a confondersi con la sua propriet\u00e0 personale e la stessa nozione di regno con la persona di chi esercitava il potere politico e assicurava la protezione militare dei sudditi, dai quali esigeva in cambio fedelt\u00e0. La monarchia dei popoli barbarici non fu territoriale bens\u00ec nazionale, ossia rappresent\u00f2 chi era nato nella stessa trib\u00f9.\nNonostante il ruolo distruttivo che spesso i popoli invasori svolsero nelle terre invase, quasi tutti i nuovi regni furono a loro volta estremamente vulnerabili e in qualche caso anche molto piccoli. Alcuni, come quelli dei Burgundi nel bacino del Rodano o dei Suebi (\"Svevi\") nella parte nord-occidentale della penisola iberica, vennero assimilati dai vicini; altri, come quelli dei Vandali o degli Ostrogoti, crollarono sotto l'offensiva di Bisanzio, che tent\u00f2 di ricostruire l'unit\u00e0 dell'Impero. Quelli dei Visigoti in Spagna e dei Franchi nelle ex province galliche invece sopravvissero, sia per la rapida integrazione tra la popolazione residente e gli invasori, sia per la collaborazione con la Chiesa e con esponenti del mondo intellettuale latino.\nL'Italia sotto Odoacre e Teodorico.\nTra i diversi casi di regni romano-barbarici si tratter\u00e0 in particolare il caso del regno d'Italia sotto Odoacre e Teodorico, anche perch\u00e9 essi mantennero in vigore il sistema di governo romano, e governavano la penisola per conto dell'Imperatore di Costantinopoli in qualit\u00e0 di patrizi d'Italia. A differenza delle altre regioni dell'Impero occidentale, almeno nominalmente l'Italia continuava a far parte dell'Impero romano con sede a Costantinopoli, e Odoacre prima e Teodorico poi dal punto di vista costituzionale non erano altro che una sorta di vicer\u00e9 che governavano la Penisola per conto dell'Imperatore di Bisanzio. Secondo lo studioso di diritto romano Orazio Licandro, \u00abdapprima Odoacre e successivamente Teodorico agirono nel nome e per conto dell'Imperatore romano - da quel momento unico [...] e residente a Costantinopoli - come funzionari imperiali (\"patricii\" e \"magistri militum praesentales\"): Roma e l'Occidente continuavano la propria esistenza seppure ormai come periferia del potere politico imperiale\u00bb.\nRegno di Odoacre.\nOdoacre mantenne inalterato il sistema di governo romano, e govern\u00f2 con la cooperazione del Senato romano, i cui membri delle famiglie senatorie pi\u00f9 influenti, come quella dei \"Decii\" e degli \"Anicii\", ricevettero alti onori e cariche sotto Odoacre. Per esempio, senatori come Basilio, Venanzio, Decio e Manlio Boezio ricevettero l'onore ambito del consolato e furono o prefetti urbani di Roma o prefetti del pretorio; Simmaco e Sividio furono sia consoli sia prefetti di Roma, mentre Cassiodoro ricevette la carica di ministro delle finanze. Pur gratificando le famiglie senatoriali, concedendo alte cariche ai membri pi\u00f9 influenti del Senato romano, Odoacre permise al prefetto della citt\u00e0 di Roma di rimanere in carica per un solo anno, presumibilmente per impedire che nessun prefetto potesse assumere un'importanza politica pericolosa per il \"magister militum\" barbaro.\nLa nobilt\u00e0 romana fu costretta a contribuire in misura maggiore al mantenimento delle forze militari che difendevano l'Italia. I proprietari terrieri furono costretti a cedere un terzo delle loro terre ai soldati barbari di Odoacre e alle loro famiglie. Tuttavia, \u00e8 possibile che le necessit\u00e0 dell'esercito di Odoacre fossero soddisfatte senza una drastica applicazione del principio di spartizione. Se infatti i proprietari terrieri fossero stati espropriati su larga scala, sarebbe stato poco credibile che avessero cooperato con Odoacre in maniera cos\u00ec leale cos\u00ec come risulta dalle fonti.\nDopo l'assassinio di Nepote, i rapporti tra Odoacre e l'Imperatore Zenone migliorarono, con quest'ultimo che cominci\u00f2 a riconoscere i consoli occidentali nominati ogni anno da Odoacre. Tuttavia, le relazioni tra l'Imperatore e il suo \"magister militum\" in Italia furono sempre precarie, e nel 486 vi fu la rottura definitiva dei rapporti. Odoacre fu infatti sospettato di aver appoggiato, anche se solo indirettamente, la rivolta del generale Illo, e, quando Odoacre allest\u00ec una spedizione nelle province illiriche dell'Impero, all'epoca minacciate dagli Ostrogoti, Zenone tent\u00f2 di impedirla sobillando i Rugi a invadere l'Italia. Odoacre anticip\u00f2 tuttavia il loro attacco invadendo il Norico, sconfiggendoli e distruggendo il loro regno. Ci\u00f2 allarm\u00f2 Zenone, che decise di inviargli contro gli Ostrogoti di Teodorico.\nRegno di Teodorico.\nNegli anni successivi, l'imperatore d'Oriente Zenone invi\u00f2 in Italia, per liberarsi della sua scomoda presenza, Teodorico, re degli Ostrogoti, perch\u00e9 soppiantasse l'usurpatore Odoacre e reggesse la penisola per conto dell'Impero bizantino. Anche in Italia, quindi, si form\u00f2 un regno romano-barbarico come in Gallia, in Spagna e in Africa. Teodorico mostr\u00f2 di volere, e sembr\u00f2 capace di realizzare, la fusione tra la minoranza germanica e la maggioranza italica: riun\u00ec tutta l'Italia e anche le isole sotto la propria sovranit\u00e0, acquist\u00f2 rispetto e prestigio internazionali, cerc\u00f2 e in parte ottenne la cooperazione da parte dell'aristocrazia, mantenendo la struttura dell'amministrazione romana; inoltre, pur essendo ariano, strinse rapporti rispettosi con la Chiesa di Roma.\nIl regno di Teodorico dur\u00f2 trentasei anni e, per molti aspetti, non ebbe discontinuit\u00e0 con la politica di Odoacre. Uno dei primi problemi che Teodorico si trov\u00f2 ad affrontare fu l'assegnazione delle terre al suo popolo: gli Ostrogoti, per gran parte, espropriarono dei loro terreni soprattutto i Germani di Odoacre, molti dei quali furono uccisi o espulsi, anche se ad alcuni di costoro che si erano sottomessi fu concesso di conservare i loro possedimenti terrieri. Il principio generale era l'assegnazione di un terzo delle tenute romane ai Goti; ma, poich\u00e9 la commissione che aveva il compito di portare avanti la spartizione era sotto la presidenza di un senatore, Liberio, si pu\u00f2 assumere che i possedimenti senatoriali vennero risparmiati per quanto possibile. Nel 497 il trattato tra Zenone e l'Imperatore Anastasio defin\u00ec la posizione costituzionale di Teodorico. Sotto queste condizioni l'Italia rimase formalmente parte dell'Impero, e venne considerata ufficialmente come tale sia a Roma sia a Costantinopoli. A suggellare il trattato, Anastasio I rimand\u00f2 in Italia gli \"ornamenta palatii\" che Odoacre aveva inviato nel 476 a Zenone, che fecero cos\u00ec ritorno a Roma. Il ritorno degli \"ornamenta palatii\" a Roma nel 497, a dire dello studioso di diritto romano Orazio Licandro, ebbe un'importanza simbolica notevole: con tale gesto, l'Imperatore Anastasio non solo sanciva che, dopo la detronizzazione di Odoacre, in Occidente \u00abnon vi erano pi\u00f9 usurpatori\u00bb, ma riconosceva ufficialmente Teodorico come legittimo governatore d'Italia subordinato all'unico Imperatore romano residente a Costantinopoli; Licandro conclude che sotto Teodorico \u00abla \"pars occidentis\" continuava ad esistere e non si era affatto trasformata in un regno gotico\u00bb. Teodorico ufficialmente era \"magister militum\" e governatore d'Italia per conto dell'Imperatore d'Oriente. Di fatto, invece, era un sovrano indipendente, pur avendo un certo numero di limitazioni al proprio potere, che implicavano la sovranit\u00e0 dell'Imperatore. Teodorico, in effetti, non us\u00f2 mai gli anni di regno allo scopo di datare documenti ufficiali, come anche non rivendic\u00f2 mai il diritto di battere moneta tranne in subordinazione all'Imperatore, ma soprattutto non eman\u00f2 mai leggi (\"leges\") ma soltanto \"edicta\". Secondo il diritto romano, infatti, emanare leggi (\"leges\") era prerogativa soltanto dell'Imperatore, a differenza degli \"edicta\", che potevano essere emanati da numerosi alti ufficiali, come ad esempio il prefetto del pretorio. Tutte le ordinanze di Teodorico esistenti non erano leggi, ma soltanto \"edicta\", a conferma del fatto che il re goto, essendo costituzionalmente un funzionario di Costantinopoli dal punto di vista dei suoi sudditi Romani, non intendesse usurpare prerogative uniche dell'Imperatore e quindi rispettasse la superiorit\u00e0 dell'Imperatore di Costantinopoli, del quale era vicer\u00e9. Il fatto che Teodorico non potesse emanare \"leges\" ma soltanto \"edicta\" costituiva una concreta limitazione al proprio potere: gli \"edicta\", infatti, potevano essere emanati a condizione che non violassero una legge preesistente; ci\u00f2 significava che Teodorico poteva modificare leggi preesistenti in punti particolari, rendendole pi\u00f9 severe o pi\u00f9 miti, ma non poteva originare nuovi principi o istituzioni; gli editti di Teodorico, in effetti, non introducono novit\u00e0 e non alterano alcun principio gi\u00e0 preesistente.\nIl diritto di nominare uno dei consoli dell'anno fu trasferito dagli Imperatori Zenone e Anastasio a Odoacre prima e a Teodorico poi. A partire dal 498 Teodorico nomin\u00f2 uno dei consoli. In un'occasione, nel 522, l'Imperatore Giustino permise a Teodorico di nominare entrambi i consoli, Simmaco e Boezio. Tuttavia Teodorico aveva una restrizione nella scelta del console: egli doveva essere un cittadino romano, non un goto. Tuttavia, nel 519, si ebbe un'eccezione alla regola, con la nomina a console del genero di Teodorico, Eutarico. Tuttavia, a corroborare il fatto che fu un'eccezione alla regola, a fare la nomina in quel caso non fu Teodorico, ma l'Imperatore stesso, come un favore speciale al re goto. Le limitazioni che escludevano i Goti dal consolato si estesero inoltre anche alle cariche civili, che furono mantenute in vigore sotto il governo ostrogoto, come era gi\u00e0 stato con Odoacre. Vi era ancora un prefetto del pretorio d'Italia, e, quando Teodorico conquist\u00f2 la Provenza, fu restaurata anche la carica di prefetto del pretorio delle Gallie. Vi era ancora un vicario di Roma, come anche tutti i governatori provinciali, suddivisi nei tre ranghi di \"consulares\", \"correctores\" e \"praesides\". Furono mantenute anche le cariche di \"magister officiorum\", dei due ministri della finanza e dei questori del palazzo. Inoltre i Goti furono esclusi dalla dignit\u00e0 onoraria di patrizio, con l'eccezione di Teodorico stesso, che l'aveva ricevuta dall'Imperatore. Il Senato romano, al quale i Goti, per lo stesso principio, non potevano farne parte, continu\u00f2 a riunirsi e a eseguire le stesse funzioni che compiva nel corso del V secolo. Esso fu formalmente riconosciuto da Teodorico come possedente un'autorit\u00e0 simile alla sua. Comunque, anche se tutte le cariche civili furono riservate ai Romani, nel caso delle cariche militari, fu esattamente l'opposto. Infatti, i Romani furono completamente esclusi dall'esercito di Teodorico, che era interamente goto. Teodorico era il comandante dell'esercito, come \"magister militum\".\nLe numerose limitazioni degli Ostrogoti erano dovute al fatto che essi, esattamente come i Germani insediati precedentemente da Odoacre, non erano cittadini romani, bens\u00ec stranieri soggiornanti in territorio romano; in altre parole, essi avevano legalmente lo stesso stato giuridico dei mercenari o dei viaggiatori stranieri o ostaggi che si trovavano in territorio romano, ma che potevano in ogni momento ritornare in patria oltre la frontiera romana. Di conseguenza, le leggi che si applicavano solo ai cittadini romani, come ad esempio quelle relative al matrimonio e all'eredit\u00e0, non si applicavano ai Goti. Per i Goti erano valide unicamente le leggi che facevano parte dello \"ius commune\", cio\u00e8 quelle valide per tutti i residenti nel territorio romano, indipendentemente dal fatto che possedessero la cittadinanza romana o meno. Con questi presupposti, non \u00e8 un caso che l'editto di Teodorico fu promulgato come facente parte dello \"ius commune\", in quanto esso era indirizzato sia ai Romani sia ai Goti, e quindi doveva essere giuridicamente valido per entrambi. Lo stato giuridico dei Goti fu cagione di un'ulteriore restrizione concreta al potere di Teodorico: egli non poteva conferire la cittadinanza romana ai Goti, facolt\u00e0 riservata solo all'Imperatore. Non essendo cittadini romani bens\u00ec soldati mercenari, gli Ostrogoti venivano giudicati da corti militari; questo per conformarsi al diritto romano, il quale stabiliva che i soldati dovessero essere giudicati da una corte militare. In questo caso Teodorico interfer\u00ec in modo concreto con i diritti dei cittadini romani sotto il suo dominio. Tutti i processi tra Romani e Goti furono portati di fronte a queste corti militari, condotte da un \"comes gothorum\"; un avvocato romano era sempre presente in qualit\u00e0 di \"assessor\", ma in ogni caso queste corti militari tendevano a favorire i Goti. Come l'Imperatore, Teodorico aveva una corte regale suprema che poteva annullare ogni decisione di una corte di rango inferiore. Si pu\u00f2 pertanto asserire che fu nel campo della giustizia, in contrasto con il dominio della legislazione, che i re germanici stabilirono la loro effettiva autorit\u00e0 in Italia.\nOltre a essere \"magister militum\" e patrizio al servizio dell'Imperatore di Costantinopoli, in nome del quale governava i suoi sudditi romani in Italia, Teodorico era inoltre re del suo popolo, gli Ostrogoti. Egli, per\u00f2, non assunse mai la carica di \"rex Gothorum\", ma, come Odoacre, si limit\u00f2 al semplice titolo di \"rex\". Probabilmente Teodorico riteneva la parola \"rex\" sufficientemente appropriata per esprimere il fatto che fosse di fatto sovrano sia dei suoi sudditi germanici sia dei suoi sudditi romani, anche se nel caso di questi ultimi si trattava di fatto di una \"quasi sovranit\u00e0\", in quanto Teodorico li governava in qualit\u00e0 di alto ufficiale di Costantinopoli.\nTeodorico, comunque, anche se conserv\u00f2 il sistema di governo romano tardo-antico, port\u00f2 anche delle innovazioni, affiancando alle istituzioni romane un apparato amministrativo-burocratico gestito dai Goti, dalle tendenze centralistiche. Secondo Licandro, ci\u00f2 equivaleva a trasformare l'Italia in un protettorato gotico con l'assenso formale dell'Imperatore d'Oriente. Sotto Teodorico, l'Italia fu divisa in \"comitivae\", ognuna delle quali sotto la supervisione di un \"comes\" goto. I \"comites\" goti giudicavano anche nei processi tra i Goti, come anche nei processi tra Goti e Romani, anche se in questo ultimo caso affiancati da un \"assessor\" romano. Le zone di frontiera, come la Rezia e la Dalmazia, furono poste sotto il comando di \"duces\" o \"principes\". Teodorico inoltre affid\u00f2 a funzionari goti di provata fedelt\u00e0, i cosiddetti \"saiones\", il compito di tenere saldi i legami tra centro e periferia.\nLa continuit\u00e0 dell'amministrazione di Odoacre con quella di Teodorico fu agevolata dal fatto che alcuni dei ministri romani di Odoacre passarono sotto il servizio del sovrano ostrogoto, e probabilmente non vi furono cambiamenti neanche tra gli ufficiali subordinati. L'obbiettivo di Teodorico era civilizzare il suo popolo integrandolo nella civilt\u00e0 romana, ma non fece tentativi concreti di fondere le due popolazioni: il suo unico scopo era garantire che le due nazioni potessero vivere insieme in modo pacifico. E fu cos\u00ec che Romani e Ostrogoti continuavano a essere divisi dalla religione e dallo stato giuridico, vivendo insieme come due popoli distinti e separati. La politica religiosa di Teodorico fu comunque tollerante, a differenza di quella dei Vandali e dei Franchi. Il suo principio era di non imporre a forza la conversione all'arianesimo ma di tollerare tutte le religioni, in quanto riteneva un'ingiustizia costringere i propri sudditi a convertirsi all'arianesimo o a qualunque altra religione contro la propria volont\u00e0. \u00c8 stato tramandato a questo proposito un aneddoto secondo il quale Teodorico avrebbe fatto giustiziare un diacono cattolico in quanto reo di essersi convertito all'arianesimo allo solo scopo di ottenere i favori del re. Anche se vi sono dubbi sulla veridicit\u00e0 effettiva di tale aneddoto, esso rappresenta comunque una conferma ulteriore della reputazione di sovrano tollerante dal punto di vista religioso che Teodorico era riuscito a conquistarsi. Pur non effettuando mai un tentativo concreto di fondere le due popolazioni, Teodorico riusc\u00ec comunque nel suo proposito di attenersi al difficoltoso ideale, secondo il quale avrebbe trattato ogni suo suddito, goto o romano che fosse, senza alcuna discriminazione.\nNon appena Giustino I, zio di Giustiniano, ascese al trono nel 518, succedendo ad Anastasio, Teodorico intavol\u00f2 trattative con il nuovo Imperatore per stabilire quale sarebbe stato il suo successore sul trono gotico. Teodorico, infatti, non aveva figli maschi, in compenso sua figlia Amalasunta aveva ricevuto un'istruzione romana, e aveva sposato nel 515 Eutarico, generando un figlio, Atalarico, tre anni dopo. Teodorico intendeva che fosse proprio Atalarico a succedergli. Anche se era diritto dei Goti scegliersi il proprio re, la scelta doveva essere compiuta con l'assenso dell'Imperatore, in quanto il futuro re avrebbe dovuto essere anche il vicer\u00e9 dell'Imperatore e il suo \"magister militum\" in Italia. Giustino I accett\u00f2 il piano di Teodorico, e, come segno di approvazione, design\u00f2 come console per l'anno 519 Eutarico, nonostante i Goti fossero rigorosamente esclusi dal consolato, a meno che non fosse l'Imperatore stesso a designarli.\nLa riunione ecclesiastica tra Roma e l'Oriente, compiuta per mezzo di Giustiniano e Papa Ormisda, in breve tempo produsse un cambio nella politica di tolleranza del re goto. Secondo JB Bury, anche se probabilmente Giustiniano, all'epoca dei primi anni di regno di suo zio, non aveva ancora deciso di abolire il vicereame gotico in Italia e riasserire l'autorit\u00e0 diretta dell'Imperatore in Italia, era evidente che il ristabilimento dell'unit\u00e0 ecclesiastica fosse il primo passo da compiere per rovesciare il potere gotico. L'esistenza dello scisma infatti, anche se non riconciliava i Cattolici italici con l'amministrazione gota, tendeva a renderli meno disposti a formare legami politici stretti con Costantinopoli.\nA partire dal 523 i rapporti tra Ravenna e Costantinopoli divennero pi\u00f9 complicati. I circoli gotici, insospettiti dagli editti che Giustino aveva emesso contro gli Ariani, connessero la persecuzione dell'arianesimo con la riunione della Chiesa, e temettero che la politica imperiale potesse cagionare la formazione di un movimento anti-ariano in Italia; di conseguenza, Teodorico e parte della nobilt\u00e0 gotica cominciarono a diffidare del Senato, e in particolare di quei senatori che avevano rivestito un ruolo nel porre termine allo scisma. Anche il nuovo Papa Giovanni I, succeduto a Papa Ormisda nel corso del 523, era visto con diffidenza dai Goti, in quanto considerato parte di quella frangia che desiderava una dipendenza pi\u00f9 stretta dell'Italia dal governo imperiale, al fine di ottenere maggior potere e libert\u00e0 per il Senato romano.\nFu cos\u00ec che, quando furono intercettate alcune lettere del Senato romano indirizzate all'Imperatore, alcuni passaggi delle lettere furono interpretate come proditorie al governo di Teodorico, e la posizione del patrizio Fausto Albino risult\u00f2 particolarmente compromessa. Costui, accusato di alto tradimento, fu difeso da Boezio, che audacemente sostenne che l'intero Senato, compreso lo stesso Boezio, fosse responsabile per le azioni di Albino; questa difesa fu considerata come una confessione di colpevolezza da parte di Boezio e dell'intero Senato, e lo stesso Boezio fu accusato di alto tradimento, arrestato e destituito dalle proprie cariche, sostituito da Cassiodoro. Boezio fu giustiziato per alto tradimento, mentre si ignora il fato successivo di Albino. Mentre Boezio era sotto processo, i senatori, allarmati per la propria sorte, si dichiararono privi di ogni colpa, ripudiando cos\u00ec Boezio e Albino. L'unico a esporsi nel tentativo di difendere i due processati fu il capo del Senato, Simmaco, che pag\u00f2 la sua scelta, venendo arrestato, portato a Ravenna, e giustiziato.\n\u00c8 possibile che questi eventi avessero una qualche connessione con un editto imperiale emanato intorno a quel periodo, che minacciava di pene severe gli Ariani, li escludeva dagli uffici pubblici e dall'esercito, e chiudeva tutte le loro chiese. Tuttavia, non \u00e8 nota la data esatta del decreto, e non \u00e8 possibile stabilire con certezza se esso potesse aver influenzato la politica di Teodorico prima dell'esecuzione di Boezio. In ogni modo, Teodorico, allarmato dal decreto, decise di agire come protettore degli Ariani sudditi dell'Impero d'Oriente inviando nel 525 un'ambasceria a Costantinopoli per protestare contro il decreto. Scelse come ambasciatore Papa Giovanni I, che, accompagnato da un seguito costituito da alcuni vescovi e da eminenti senatori, fu ricevuto con tutti gli onori a Costantinopoli, dove rimase per almeno cinque mesi, celebrando il Natale e la Pasqua nella Chiesa di Santa Sofia. Il pontefice riusc\u00ec a persuadere l'Imperatore a restituire agli Ariani tutte le loro chiese e a permettere loro di ritornare ai loro antichi incarichi, ma rifiut\u00f2 di permettere agli Ariani che si fossero convertiti di ritornare alla loro antica fede. In ogni modo la principale richiesta di Teodorico era stata soddisfatta dall'Imperatore. Tuttavia, quando il Papa ritorn\u00f2 a Ravenna a maggio, fu arrestato e imprigionato, e per\u00ec alcuni giorni dopo (18 maggio 526). Teodorico riusc\u00ec a imporre sul soglio pontificio Felice IV, che era un pontefice filogotico (luglio 526). Sette settimane pi\u00f9 tardi, tuttavia, Teodorico, colto da dissenteria, per\u00ec il 30 agosto 526. Prima di spirare, design\u00f2 come suo successore Atalarico, richiedendogli di mantenersi sempre in buoni rapporti con il Senato e il popolo romano, e di mostrare sempre rispetto nei confronti dell'Imperatore.\nRovina dell'Italia.\nTeodorico fu succeduto da Atalarico, sotto la reggenza di Amalasunta. Ella aveva ricevuto un'istruzione romana a Ravenna, ed era determinata a unire gli Italici e i Goti in un'unica nazione, a mantenersi in buoni rapporti con l'Imperatore e con il Senato. Il popolo romano ricevette da ella ampie assicurazioni che non ci sarebbe stata alcuna differenza di trattamento tra Romani e Goti. Amalasunta era determinata a dare al proprio figlio e re un'istruzione degna di un principe romano, e lo affid\u00f2 a tre precettori goti, che condividevano la sua politica e che lo avrebbero dovuto acculturare. La nobilt\u00e0 gotica non condivideva, tuttavia, le idee di Amalasunta: essi si consideravano come vincitori residenti nel mezzo di una popolazione vinta, e ritenevano che un re goto dovesse ricevere un'educazione pi\u00f9 spartana; invece di apprendere la letteratura, che avrebbe potuto renderlo debole e effeminato, avrebbe dovuto allenarsi a rinforzare il proprio fisico e nell'arte militare. E fu cos\u00ec che quando essi protestarono apertamente per l'istruzione ricevuta da Atalarico, Amalasunta, nel timore di venire detronizzata, decise di acconsentire alle loro richieste: Atalarico, tuttavia, non resse all'educazione spartana che i nobili gotici intendevano impartirgli, la sua salute fisica si deterior\u00f2 rapidamente e, nel 534, spir\u00f2.\nLa nobilt\u00e0 gotica mal sopportava il governo di Amalasunta e ben presto ella scopr\u00ec una congiura ordita ai suoi danni. Ella allora scrisse a Giustiniano, chiedendogli se fosse disposto ad accoglierla a Costantinopoli in caso di necessit\u00e0; l'Imperatore rispose positivamente, e prepar\u00f2 una residenza a Dyrrhachium per l'accoglimento di Amalasunta nel corso del suo eventuale viaggio per Costantinopoli. Amalasunta, tuttavia, riusc\u00ec a reprimere la rivolta, facendo giustiziare i tre principali cospiratori, per cui fece richiamare la nave che l'avrebbe dovuta condurre a Dyrrhachium, e rimase a Ravenna. Amalasunta aveva un cugino, Teodato, che aveva ricevuto un'istruzione classica ed era dedito allo studio della filosofia di Platone; egli possedeva tenute in Tuscia, e le aveva espanse in modo brutale ai danni degli altri proprietari terrieri, cagionando le proteste degli abitanti della Tuscia, che fecero reclamo ad Amalasunta; costei costrinse il cugino a fare alcune restituzioni di terre ingiustamente confiscate, cagionando il suo odio nei confronti della cugina. Non era tuttavia, per natura, ambizioso a regnare; il suo ideale era trascorrere i suoi ultimi anni di esistenza nella lussuria a Costantinopoli; si narra infatti che quando due vescovi orientali erano venuti a Roma per questioni teologiche, Teodato incaric\u00f2 loro di consegnare un messaggio a Giustiniano, proponendogli di cedergli le sue tenute in Tuscia in cambio di una grande somma di denaro, del rango di senatore, e del permesso di stabilirsi a Costantinopoli. Insieme a questi due vescovi, era giunto Alessandro, un funzionario imperiale, che accus\u00f2 Amalasunta di condotta ostile. Amalasunta replic\u00f2 alle accuse, rammentando i suoi servigi in favore dell'Imperatore, ad esempio permettendo alla sua flotta di sbarcare in Sicilia nel corso della spedizione contro i Vandali. In realt\u00e0, le lamentele di Alessandro erano soltanto un diversivo; il vero scopo della visita di Alessandro era concludere un accordo segreto con la reggente, la cui posizione si faceva ancora pi\u00f9 traballante in seguito al deterioramento della salute del figlio Atalarico. Dopo aver ricevuto i messaggi di Amalasunta e di Teodato, Giustiniano invi\u00f2 un nuovo agente in Italia, Pietro di Tessalonica, abile diplomatico.\nNel frattempo Atalarico spir\u00f2. Amalasunta, allora, contatt\u00f2 il cugino Teodato, offrendogli il titolo di re, a condizione che ella avrebbe di fatto regnato a suo nome. Teodato fece finta di accettare, e fu proclamato re; tuttavia, Teodato non perse molto tempo per liberarsi della cugina; si alle\u00f2 con i parenti dei tre cospiratori goti che erano stati fatti giustiziare da Amalasunta, e la fece imprigionare in un'isola sul Lago Bolsena in Tuscia. Ella fu costretta a scrivere una lettera a Giustiniano, assicurandolo che non aveva sofferto alcun torto. Nel frattempo, l'ambasciatore Pietro era in marcia per l'Italia, quando arriv\u00f2 la notizia dell'uccisione di Amalasunta. Pietro, allora, giunto al cospetto di Teodato, gli rifer\u00ec in nome dell'Imperatore che l'assassinio di Amalasunta implicava una \"guerra senza tregua\". Giustiniano sfrutt\u00f2, infatti, l'assassinio di Amalasunta come pretesto per dichiarare guerra al regno ostrogoto. Egli intendeva ricondurre l'Italia sotto il dominio diretto dell'Impero.\nGiustiniano I, infatti, si era prefisso come scopo supremo la riunificazione dell'antico Impero romano. Dopo avere incentivato la vecchia aristocrazia romana a non collaborare con Teodorico, gli eserciti bizantini invasero direttamente l'Italia. La \"riconquista\" imperiale dell'Italia, dopo una lunga guerra durata quasi vent'anni, rappresent\u00f2 la rovina della penisola: le sue ricchezze e le sue citt\u00e0 vennero devastate, la popolazione fu massacrata.\nIl calo demografico tocc\u00f2 il suo apice proprio dopo la guerra gotica. I lunghi secoli di guerre, carestie e pestilenze avevano provocato il dimezzamento della popolazione italiana: dagli 8-10 milioni di abitanti dell'et\u00e0 augustea, dopo la guerra gotica l'Italia aveva non pi\u00f9 di 4-5 milioni di abitanti.\nLe conseguenze della guerra si fecero sentire sull'Italia per alcuni secoli, anche perch\u00e9 la popolazione, per non essere coinvolta, aveva abbandonato le citt\u00e0 per rifugiarsi nelle campagne o sulle alture fortificate meglio protette, portando a compimento quel processo di ruralizzazione e di abbandono dei centri urbani iniziato nel V secolo. Anche se le cifre delle vittime riportate da Procopio sono forse esagerate, si pu\u00f2 stimare che buona parte della popolazione italiana fosse stata decimata dagli assedi, dalle carestie e dalla peste.\nLa citt\u00e0 di Roma, che aveva ancora tra i e il milione di abitanti nel IV secolo, era drammaticamente scesa a abitanti all'inizio del regno di Teodorico, il quale, tutto preso dalla missione di restaurare le glorie romane, aveva disposto una serie di grandi opere nell'Urbe: mura, granai, acquedotti e lo stesso palazzo imperiale, abbandonato, sul Palatino. Il sogno di Teodorico, per\u00f2, venne vanificato appunto dalla guerra gotica, durante la quale Roma venne assediata tre volte e due volte conquistata dagli eserciti avversari. Negli anni intorno al 540, dopo la riconquista di Totila, la citt\u00e0 fu praticamente abbandonata e avviata alla desolazione: molti dei suoi dintorni si erano trasformati in paludi insalubri, la popolazione ormai non raggiungeva pi\u00f9 di abitanti, addensati per lo pi\u00f9 attorno alla basilica di San Pietro. Una fine ingloriosa per la \"caput mundi\" che aveva dominato su molta parte del mondo conosciuto.\nSe alcune fonti propagandistiche parlano di un'Italia florida e rinata dopo la conclusione del conflitto, la realt\u00e0 doveva essere ben diversa. I tentativi di Giustiniano di combattere gli abusi fiscali in Italia risultarono vani e, nonostante Narsete e i suoi sottoposti avessero ricostruito, in tutto o in parte, numerose citt\u00e0 distrutte dai Goti, l'Italia non riusc\u00ec a recuperare la sua antica prosperit\u00e0. Nel 556 papa Pelagio si lament\u00f2 in una lettera al vescovo di Arles delle condizioni delle campagne, \u00abcos\u00ec desolate che nessuno \u00e8 in grado di recuperare\u00bb; proprio a causa della situazione critica in cui versava l'Italia, Pelagio fu costretto a chiedere al vescovo in questione di inviargli i raccolti dei patrimoni pontefici nella Gallia meridionale, oltre a una fornitura di vesti, per i poveri della citt\u00e0 di Roma. A peggiorare le condizioni del paese, gi\u00e0 provato dal fiscalismo bizantino, contribu\u00ec inoltre un'epidemia di peste che spopol\u00f2 l'Italia dal 559 al 562; a essa, inoltre, fece poi seguito anche una carestia.\nAnche Roma fatic\u00f2, nonostante i fondi promessi, a riprendersi dalla guerra e l'unica opera pubblica riparata nella citt\u00e0 di cui si ha notizia \u00e8 il ponte Salario, distrutto da Totila e ricostruito nel 565. La guerra rese Roma una citt\u00e0 spopolata e in rovina: molti monumenti si deteriorarono e dei 14 acquedotti che prima della guerra fornivano acqua alla citt\u00e0 ora solo uno, secondo gli storici, rimase in funzione, l\"Aqua Traiana\" fatto riparare da Belisario. Anche per il Senato romano inizi\u00f2 un irreversibile processo di declino che si concluse con il suo scioglimento verso l'inizio del VII secolo: molti senatori si trasferirono a Bisanzio o vennero massacrati nel corso della guerra. Roma, alla fine della guerra, contava non pi\u00f9 di abitanti (contro i di inizio secolo) e si avviava alla completa ruralizzazione, avendo perduto molti dei suoi artigiani e commercianti e avendo accolto al contempo numerosi profughi provenienti dalle campagne. Il declino non coinvolse, tuttavia, tutte le regioni: quelle meno colpite dalla guerra, come la Sicilia o Ravenna, non sembrano aver risentito in misura rilevante degli effetti devastanti del conflitto, mantenendo la propria prosperit\u00e0.\nAnche i patrimoni della Chiesa subirono le conseguenze della guerra: nel 562 papa Pelagio si lamentava, scrivendo al prefetto del pretorio d'Africa Boezio, del fatto che a causa delle devastazioni provocate dalla lunga e distruttiva guerra ormai riceveva proventi solo dalle isole e dalle zone al di fuori dell'Italia, essendo impossibile, dopo venticinque anni continui di guerra, ricavarli dalla penisola desolata; e, essendo i proventi della Chiesa necessari per sfamare la popolazione povera di Roma, anch'essa ne avrebbe fatto le spese; tuttavia Pelagio e la Chiesa riuscirono a superare la crisi e a riprendersi, anche grazie alla confisca dei beni della Chiesa ariana che passarono alla Chiesa cattolica.\nIl 13 agosto 554, con la promulgazione a Costantinopoli da parte di Giustiniano di una \"pragmatica sanctio pro petitione Vigilii\" (\"Prammatica sanzione sulle richieste di papa Vigilio\"), l'Italia veniva fatta rientrare, sebbene non ancora del tutto pacificata, nel dominio \"romano\"; con essa Giustiniano estese la legislazione dell'Impero all'Italia, riconoscendo le concessioni attuate dai re goti fatta eccezione per l'\"immondo\" Totila (la cui politica sociale fu quindi annullata portando alla restaurazione dell'aristocrazia senatoriale e costringendo i servi affrancati da Totila a ritornare a servire i loro padroni), e promise fondi per ricostruire le opere pubbliche distrutte o danneggiate dalla guerra, garantendo inoltre che sarebbero stati corretti gli abusi nella riscossione delle tasse e sarebbero stati forniti fondi per promuovere la rifioritura della cultura.\nNarsete rimase ancora in Italia con poteri straordinari e riorganizz\u00f2 l'apparato difensivo, amministrativo e fiscale; a difesa della penisola furono stanziati quattro comandi militari, uno a \"Forum Iulii\", uno a Trento, uno presso i laghi Maggiore e di Como e infine uno presso le Alpi Graie e Cozie. L'Italia fu organizzata in Prefettura e suddivisa in due diocesi, a loro volta suddivise in province. La Sicilia e la Dalmazia vennero per\u00f2 separate dalla prefettura d'Italia: la prima non entr\u00f2 a far parte di nessuna prefettura, venendo governata da un pretore dipendente da Costantinopoli, mentre la seconda venne aggregata alla Prefettura dell'Illirico; la Sardegna e la Corsica facevano gi\u00e0 parte, fin dai tempi della guerra vandalica (533-534), della Prefettura del pretorio d'Africa. Secondo la \"Prammatica Sanzione\" i governatori provinciali sarebbero stati eletti dalle popolazioni locali, ovvero i notabili e i vescovi; tuttavia sull'effettiva applicazione di tale principio sono emersi dubbi, dato che da tempo i governatori provinciali erano controllati dall'autorit\u00e0 centrale.\nSe si presta fede alla \"Prammatica Sanzione\", le tasse non furono incrementate rispetto all'epoca gotica, ma evidentemente i danni provocati dalle devastazioni belliche resero molto difficile pagarle e, del resto, sembra che Narsete non ricevesse sussidi da Costantinopoli, ma dovesse provvedere da s\u00e9 per il mantenimento dell'esercito e dell'amministrazione. Nel 568 Giustino II, in seguito alle proteste dei Romani per l'eccessiva pressione fiscale, rimosse dall'incarico di governatore Narsete sostituendolo con Longino.\nCon la vittoria bizantina nella guerra gotica l'Italia non ebbe, comunque, l'auspicata stabilit\u00e0 n\u00e9 venne riformato l'Impero romano d'Occidente: la penisola venne infatti invasa nel 568 da una nuova popolazione germanica, i Longobardi, che determiner\u00e0 una profonda spaccatura storica del paese, diviso in aree sotto il dominio longobardo e territori ancora in mano bizantina. Si giunse cos\u00ec a un'epoca in cui rimase in piedi il solo Impero romano d'Oriente, da allora definito dalla storiografia moderna come Impero bizantino pi\u00f9 che come Impero romano d'Oriente.\nLotta per l'eredit\u00e0.\nTentativi bizantini di ricostituzione dell'Impero d'Occidente.\nNel 527 venne incoronato Imperatore d'Oriente Giustiniano I. Egli riusc\u00ec a riconquistare nel corso del suo lungo regno gran parte dell'Impero d'Occidente, Roma compresa: tolse l'Italia agli Ostrogoti, l'Africa settentrionale ai Vandali e la Spagna meridionale ai Visigoti. Il mar Mediterraneo tornava a essere cos\u00ec il \"mare nostrum\" dei Romani. Ma solo per poco: le conquiste di Giustiniano si rivelarono infatti effimere, a causa della comparsa di nuovi nemici (Longobardi, Avari, Arabi, Bulgari). L'Impero romano d'Occidente, comunque, rischi\u00f2 di rinascere nel corso del VI secolo. Infatti gli imperatori d'Oriente Tiberio II, prima, e Maurizio, poi, ebbero il progetto di dividere l'Impero in due parti: una occidentale, con Roma capitale, e una parte orientale, con Costantinopoli capitale. Tiberio II ci ripens\u00f2 e nomin\u00f2 unico successore il generale Maurizio. Lo stesso Maurizio, che aveva espresso nel suo testamento l'intenzione di lasciare in eredit\u00e0 la parte occidentale al figlio Tiberio, mentre la parte orientale sarebbe andata al primogenito Teodosio, venne ucciso insieme alla sua famiglia da una ribellione.\nL'impero romano d'Occidente rinacque \"de facto\" per un anno il 22 dicembre del 619, quando l'esarca eunuco di Ravenna, Eleuterio, si fece incoronare dalle sue truppe imperatore d'Occidente con il nome di \"Ismailius\".. Su consiglio dell'arcivescovo ravennate, Eleuterio decise di marciare su Roma per legittimare il proprio potere con la tradizionale ratifica da parte del Senato. Questa sua idea di marciare su Roma, secondo lo storico Bertolini, \u00ab\"rivelava la consapevolezza di ci\u00f2 che sempre rappresentava Roma, prima sede e culla dell'impero, come perenne custode dell'antica tradizione imperiale. Provava inoltre che a Roma esisteva sempre un senato e che ad esso si attribuiva ancora la prerogativa di essere il depositario del potere sovrano in concorrenza con gl'imperatori, e la capacit\u00e0 giuridica di convalidare la proclamazione di un nuovo imperatore. Al senato di Roma, infatti, e non al papa, ebbero certo la mente cos\u00ec l'arcivescovo di Ravenna come l'esarca ribelle.\"\u00bb Tuttavia, giunto a \"Castrum Luceoli\" (presso l'odierna Cantiano), Eleuterio venne ucciso dai suoi soldati.\nFranchi, Ottomani e Russi.\nOltre all'Impero bizantino, unico e legittimo successore dell'Impero romano dopo la caduta della sua parte occidentale, altre tre entit\u00e0 statuali ne rivendicarono l'eredit\u00e0. La prima fu l'Impero carolingio, che mirava esplicitamente a un grande progetto di ricostituzione dell'Impero in Occidente: simbolo di questa aspirazione fu il giorno di Natale dell'800 l'incoronazione a \"Imperatore dei Romani\" da parte del papa Leone III del re dei Franchi Carlo Magno. La seconda fu l'Impero ottomano: quando gli Ottomani, che basarono il loro Stato sul modello bizantino, conquistarono Costantinopoli nel 1453, Maometto II stabil\u00ec nella citt\u00e0 la propria capitale e si proclam\u00f2 Imperatore dei Romei. Maometto II comp\u00ec anche un tentativo di impossessarsi dell'Italia in modo da \"riunificare l'impero\", ma gli eserciti papali e napoletani fermarono l'avanzata turca verso Roma a Otranto nel 1480. Il terzo a proclamarsi erede dell'Impero dei Cesari fu l'Impero russo, che nel XVI secolo ribattezz\u00f2 Mosca, centro del potere zarista, la \"Terza Roma\" (essendo Costantinopoli considerata la seconda).\nEscludendo questi tre ultimi Stati, che sostennero di essere successori dell'Impero, e dando per vera la data tradizionale della fondazione di Roma, lo Stato romano dur\u00f2 dal 753 a.C. al 1461, anno in cui cadde l'Impero di Trebisonda (ultimo frammento dell'Impero bizantino sfuggito alla conquista ottomana nel 1453), per un totale di 2.214 anni.\nSacro Romano Impero.\nNel Natale dell'800 il re dei Franchi Carlo Magno venne incoronato \"Imperatore dei Romani\" da Papa Leone III. In seguito Ottone I di Sassonia, nel X secolo, trasform\u00f2 una parte del vecchio Impero carolingio nel Sacro Romano Impero. I Sacri Romani Imperatori si consideravano, come i bizantini, i successori dell'Impero romano, grazie all'incoronazione papale, anche se da un punto di vista strettamente giuridico l'incoronazione non aveva basi nel diritto di allora. I Bizantini erano per\u00f2 governati allora dall'Imperatrice Irene, illegittima agli occhi dei cristiani occidentali in quanto donna, al di l\u00e0 del fatto che per impossessarsi del potere e regnare da sola aveva ucciso il figlio Costantino VI. Inoltre Bisanzio non aveva alcun mezzo militare, n\u00e9 un reale interesse, per far valere le proprie ragioni.\nIl Sacro Romano Impero conobbe il suo periodo di massimo splendore nell'XI secolo quando, insieme al Papato, era una delle due grandi potenze della societ\u00e0 europea alto-medioevale. Gi\u00e0 sotto Federico Barbarossa e le vittorie dei Comuni, l'Impero inizi\u00f2 a declinare, perdendo il reale controllo del territorio, soprattutto in Italia, in favore delle varie autonomie locali. Comuni, signori e principati comunque continuarono a vedere l'Impero come un sacro ente sovrannazionale dal quale trarre legittimit\u00e0 formale del proprio potere, come testimoniano i numerosi diplomi imperiali concessi a caro prezzo. Nella sostanza, per\u00f2, l'Imperatore non aveva alcun'autorit\u00e0 e la sua carica, se non ricoperta da individui di particolare forza e determinazione, era puramente simbolica.\nNel 1648 con la Pace di Vestfalia i principi feudali divennero praticamente indipendenti dall'Imperatore e il Sacro Romano Impero si ridusse a una semplice confederazione di Stati solo formalmente uniti, ma \"de facto\" indipendenti. Esso continu\u00f2 comunque a esistere formalmente fino al 1806, quando l'imperatore francese Napoleone Bonaparte obblig\u00f2 l'Imperatore Francesco II a sciogliere il Sacro Romano Impero e a diventare Imperatore d'Austria.\nVoltaire si prese gioco del Sacro Romano Impero con la celebre affermazione secondo cui non era \u00ab\"n\u00e9 sacro, n\u00e9 romano, n\u00e9 un impero\"\u00bb."}
{"id": "2549601", "revid": "28592", "url": "https://it.wikipedia.org/wiki?curid=2549601", "title": "Dom Mintof", "text": ""}
{"id": "2549602", "revid": "729019", "url": "https://it.wikipedia.org/wiki?curid=2549602", "title": "De Havilland DH.90 Dragonfly", "text": "Il de Havilland DH.90 Dragonfly fu un bimotore biplano adibito per il trasporto leggero prodotto dall'azienda britannica de Havilland Aircraft Company negli anni trenta.\nStoria.\nDesign e sviluppo.\nIl Dragonfly deriva dal disegno del DH.89 Dragon Rapide, ma a differenza di questo fu realizzato pi\u00f9 piccolo e con una diversa conformazione alare. L'ala inferiore era leggermente pi\u00f9 piccola della superiore e gli alloggiamenti dei due motori sporgevano di meno dal profilo dell'ala rispetto a quelli del DH.89, grazie ad un nuovo disegno dei serbatoi del carburante. Le differenze maggiori si riscontrano della struttura del velivolo: il Dragonfly disponeva di una nuova scocca in compensato e una fusoliera resa pi\u00f9 resistente. Fu pensato come aereo da trasporto leggero, specialmente come un aereo da turismo di lusso in grado di ospitare fino a 4 persone oltre al pilota; fu anche predisposto ad accogliere doppi comandi. Il primo esemplare di Dragonfly, siglato \"G-ADNA\", vol\u00f2 il 12 agosto 1935. Il velivolo dimostr\u00f2 di raggiungere alte prestazioni anche se equipaggiato con motori di bassa potenza, grazie alle nuove tecniche costruttive messe a punto nella realizzazione del de Havilland DH.88; conseguenza di questo nuovo tipo di realizzazione di aerei fu anche il suo elevato prezzo d'acquisto (2.650 \u00a3). In termini moderni, pu\u00f2 essere paragonato ai lussuosi jet privati utilizzati da ricche multinazionali.\nImpiego.\nLa prima consegna dei velivoli avvenne nel maggio del 1936. Trentasei nuovi Dragonfly furono consegnati a privati e a diverse compagnie; 15 furono utilizzati come aerei di linea/taxi aerei, mentre tre furono consegnati a dei club. Uno fu consegnato all'aviazione danese e uno a quella svedese, mentre la Royal Canadian Mounted Police ne utilizz\u00f2 quattro per contrastare i contrabbandieri di alcool. La produzione venne sospesa nel 1938.\nDurante il 1939, diversi DH.90 privati furono convertiti ad uso commerciale. Come esempio citiamo la flotta aerea realizzata dalla Air Dispatch Ltd a Croydon, con velivoli che furono utilizzati sia da privati che come aerotaxi.\nSette DH.90 smontati furono spediti in Canada, dove furono ricostruiti dalla filiale canadese della de Havilland e utilizzati da piccoli operatori commerciali. Di questi, almeno uno fu convertito in idrovolante.\nTre Dragonfly furono acquistati dal governo rumeno nel 1937 ed utilizzati come addestratori.\nAllo scoppio della Seconda guerra mondiale, circa 23 DH.90 furono acquisiti dalla RAF e dalle forze aeree del Commonwealth; di questi sei sopravvissero fino al 1945.\nLa compagnia aerea Silver City Airways utilizz\u00f2 un DH.90, siglato \"G-AEWZ\", dal 1950 al 1960. Attorno al 1970 sono riportati solo due esemplari ancora attivi.\nDa notare che, grazie alla disposizione e alla struttura dei suoi serbatoi di carburante, solo un velivolo and\u00f2 perduto a causa di incendio a bordo.\nEsemplari attualmente esistenti.\nDue mezzi sono ancora esistenti:"}
{"id": "2549604", "revid": "2080996", "url": "https://it.wikipedia.org/wiki?curid=2549604", "title": "Nihon Rikuj\u014d Ky\u014dgi Renmei", "text": "L', in lingua inglese Japan Association of Athletics Federations (JAAF) \u00e8 la federazione sportiva nazionale del Giappone che si occupa di atletica leggera."}
{"id": "2549607", "revid": "339392", "url": "https://it.wikipedia.org/wiki?curid=2549607", "title": "Commissario del C.O.N.I.", "text": ""}
{"id": "2549609", "revid": "174925", "url": "https://it.wikipedia.org/wiki?curid=2549609", "title": "Processo di Giovanna d'Arco", "text": ""}
{"id": "2549611", "revid": "729019", "url": "https://it.wikipedia.org/wiki?curid=2549611", "title": "Stazione di Macerata", "text": "La stazione di Macerata \u00e8 la principale stazione ferroviaria a servizio della citt\u00e0 marchigiana. \u00c8 posta sulla linea Civitanova Marche\u2013Fabriano.\nLa gestione degli impianti \u00e8 affidata a Rete Ferroviaria Italiana (RFI) societ\u00e0 del gruppo Ferrovie dello Stato.\nStrutture ed impianti.\nIl fabbricato viaggiatori si sviluppa su due livelli: il primo piano \u00e8 chiuso, mentre il piano terra ospita i servizi per i viaggiatori come la biglietteria e la sala d'attesa.\nAdiacenti al fabbricato principale si sviluppano simmetricamente due corpi minori ad un solo piano dove ci sono il bar e l'edicola.\n\u00c8 presente un grosso scalo merci con annesso magazzino presso la banchina del binario 1; il magazzino \u00e8 molto simile a quelli delle stazioni italiane: \u00e8 una costruzione piuttosto lunga, in mattoni con il tetto spiovente. Il servizio merci non \u00e8 pi\u00f9 espletato tanto che lo scalo oggi \u00e8 l'autostazione.\nSono presenti altri due fabbricati staccati ai lati opposti della banchina del primo binario entrambe a due livelli che ospitano i locali di servizio.\nIl piazzale si compone di tre binari tutti serviti da banchina ma solamente il binario 1 \u00e8 coperto da una pensilina. Tutti i binari sono collegati fra loro da un sottopassaggio. \nIl binario 1 viene usato per le precedenze fra i treni che accadono piuttosto spesso dato che la linea in cui si trova la stazione \u00e8 a binario unico, il binario 2 \u00e8 di corsa infine il binario 3 viene adoperato per i treni che hanno come capolinea Macerata.\nLa stazione \u00e8 stata ristrutturata nel 2010. Gli interventi hanno previsto: adeguamento delle banchine agli standard metropolitani (ad altezza 55 cm) rendendo pi\u00f9 facile e comodo l'imbarco, nuova pavimentazione delle banchine, lucidatura pavimentazione atrio-biglietteria, realizzazione controsoffitti, manutenzione infissi, incremento del sistema di illuminazione interno e inserimento di un nuovo sistema di illuminazione esterno, pulizia dei rivestimenti della facciata e ripristino della pensilina in legno, adeguamento a norma degli impianti tecnologici esistenti, installazione di percorsi tattili per ipovedenti, rifacimento dei servizi igienici e la realizzazione di una pensilina in vetro che protegge l'accesso ai servizi stessi. Il costo dei lavori \u00e8 stato di 300'000\u20ac.\nServizi.\nLa stazione \u00e8 classificata da RFI nella categoria \"silver\".\nLa stazione dispone di:\nMovimento.\nPasseggeri.\nNel 2010, lo scalo marchigiano risultava frequentato da circa 900.000 utenti.\nLa stazione ha in orario 43 treni al giorno, tutti regionali per Ancona, Civitanova e Fabriano.\nMerci.\nIl servizio merci non \u00e8 pi\u00f9 effettuato. Al posto dello scalo merci \u00e8 stata realizzata l'autostazione degli autobus."}
{"id": "2549612", "revid": "339392", "url": "https://it.wikipedia.org/wiki?curid=2549612", "title": "Unione Pro Sport Alessandria", "text": ""}
{"id": "2549621", "revid": "1272592", "url": "https://it.wikipedia.org/wiki?curid=2549621", "title": "Caresana (San Dorligo della Valle)", "text": "Caresana (\"Ma\u010dkolje\" in sloveno) \u00e8 una frazione del comune di San Dorligo della Valle (TS), in Friuli-Venezia Giulia. Gli abitanti, in gran parte di madrelingua slovena, sono poco meno di 300.\nL'abitato confina con le frazioni di Crociata di Prebenico, Prebenico e Mattonaia.\nGeografia.\nCaresana si affaccia sulla vallata dell'Ospo, a a sud-ovest del capoluogo comunale.\nStoria.\nAustro-ungarica fino al 1918 con il trattato di Rapallo del novembre 1920, Caresana pass\u00f2 sotto il controllo dell'Italia. Nel maggio 1921, durante le elezioni politiche, il paese fu attaccato da una spedizione punitiva fascista il cui intento era bruciare le urne elettorali ed impedire alla popolazione locale, di etnia slovena, di esercitare il proprio diritto al voto. Durante l'attacco, che caus\u00f2 la morte di una persona, alcune abitazioni vennero incendiate. Nel settembre 1943, in seguito all'armistizio di Cassibile, tutta la Venezia Giulia fu invasa dalle truppe naziste. Tra il 2 ed il 3 ottobre 1943 Caresana fu attaccata due volte dai tedeschi che bruciarono e distrussero gran parte dell'abitato. Al termine della seconda guerra mondiale la frazione si ritrov\u00f2 nella \"Zona A\" del Territorio Libero di Trieste (TLT) e perci\u00f2 venne annessa all'Italia nel 1954 in seguito al Memorandum di Londra.\nCultura.\nEventi.\nL'ultimo fine settimana di maggio ha luogo la \"sagra delle ciliegie\" (\"praznik \u010de\u0161enj\" in lingua slovena), festa con balli e canti che si ripropone annualmente dal 1962. Creata per celebrare il raccolto delle ciliegie attira visitatori da tutta la provincia di Trieste essendo famosa anche per essere la prima sagra della stagione."}
{"id": "2549622", "revid": "1305772", "url": "https://it.wikipedia.org/wiki?curid=2549622", "title": "Premi Emmy 1964", "text": "La consegna dei Premi Emmy 1964 (16\u00aa edizione) fu tenuta all'Hollywood Palladium a Los Angeles (California) il 25 maggio 1964. La cerimonia fu presentata da Joey Bishop. Per le candidature, furono presi in considerazione i programmi trasmessi tra il 15 aprile 1963 e il 12 aprile 1964."}
{"id": "2549623", "revid": "80598", "url": "https://it.wikipedia.org/wiki?curid=2549623", "title": "Baby Records International", "text": ""}
{"id": "2549625", "revid": "1543377", "url": "https://it.wikipedia.org/wiki?curid=2549625", "title": "Aleksand\u0103r Tonev", "text": "Carriera.\nClub.\nProveniente dalle giovanili del CSKA Sofia, debutta con i \"Rossi\" il 3 agosto 2008, contro il Litex Love\u010d, partita in cui impression\u00f2 molto. Il 22 aprile 2009, contro il Vihren Sandanski segna una doppietta nel 4-1 per la sua squadra. Con il CSKA Sofia ha vinto una Supercoppa di Bulgaria. La squadra lo manda in prestito nell'estate 2009 allo Sliven. Nonostante gli interessamenti di Genoa e Parma il giocatore nell'estate 2013 si trasferisce all'Aston Villa. Nella stagione 2014-2015 viene prestato al Celtic, dove totalizza quattordici presenze in tutte le competizioni e si fa notare per una squalifica di sette turni per insulti razzisti rivolti al difensore dell'Aberdeen Shay Logan. Il 27 agosto 2015 viene ufficializzato il passaggio a titolo definitivo al Frosinone giocando 22 partite. Dopo essere rimasto svincolato, il 15 luglio 2016 firma un triennale con il Crotone, neo-promosso in Serie A. Ha segnato il suo primo (e unico) goal con la squadra calabrese nella partita vinta per 1-0 in trasferta contro il gi\u00e0 retrocesso Pescara; il goal alla fine dell'anno si rivela fondamentale per la salvezza del Crotone arrivata all'ultima giornata ai danni dell'Empoli. Si svincola dal club calabrese il 12 febbraio 2018, dopo 24 presenze totali (18 il primo anno e 6 il secondo) con una rete segnata.\nNazionale.\nDopo aver esordito con la Nazionale bulgara l'11 ottobre 2011, nella sconfitta interna per 0-1 contro il Galles, il 22 marzo 2012 mette a segno il primo goal con la maglia della nazionale maggiore, mettendo a segno una tripletta nella vittoria per 6-0 contro Malta.\nStatistiche.\nPresenze e reti nei club.\n\"Statistiche aggiornate al 13 febbraio 2018.\""}
{"id": "2549627", "revid": "124475177", "url": "https://it.wikipedia.org/wiki?curid=2549627", "title": "Maura Viceconte", "text": "Fu bronzo nel 1998 nella maratona agli Europei a livello individuale ed argento con la squadra italiana, nella stessa manifestazione valida per la Coppa Europa di maratona.\nBiografia.\nIl suo primo successo in maratona arriv\u00f2 a Cesano Boscone nel 1994 dove vinse il titolo di campionessa italiana.\nSuccessivamente vinse la Maratona di Venezia nel 1995, quella di Monaco di Baviera nel 1997 e quella di Carpi nel 1998.\nIn occasione dei Campionati Europei di Budapest nel 1998 vinse una medaglia di bronzo dietro la portoghese Manuela Machado (oro) e la russa Madina Biktagirowa (argento).\nAi Giochi Olimpici di Sydney nel 2000 chiuse dodicesima in 2:29.26.\nVinse la Maratona di Roma nel 1999, la Maratona di Vienna nel 2000, la Maratona di Praga nel 2001 e quella di Napoli nel 2003. Alla Maratona di Vienna, che corse in 2:23.47, fece segnare il vecchio record italiano.\nNel giugno del 2007 le fu diagnosticato un carcinoma maligno al seno che sconfisse in tre anni. \nMor\u00ec suicida il 10 febbraio 2019: il suo corpo fu stato trovato privo di vita nel cortile di casa sua a Chiusa di San Michele, in provincia di Torino. L'anno successivo si tolse la vita sua sorella Simona."}
{"id": "2549630", "revid": "1795224", "url": "https://it.wikipedia.org/wiki?curid=2549630", "title": "Y\u014dhei K\u014dno", "text": ""}
{"id": "2549631", "revid": "54253", "url": "https://it.wikipedia.org/wiki?curid=2549631", "title": "Komsomolec Kalmykii", "text": ""}
{"id": "2549632", "revid": "929130", "url": "https://it.wikipedia.org/wiki?curid=2549632", "title": "Najat El Hachmi", "text": "Collabora con diversi media come Catalunya R\u00e0dio, El 9 Nou de Vich e \"La Vanguardia\".\nBiografia.\nNata nella citt\u00e0 marocchina di Nador, all'et\u00e0 di otto anni si trasferisce a Vic, in Catalogna, dove vive il padre emigrato anni prima dal Marocco. Il catalano che apprender\u00e0 a scuola, la prima lingua con cui impara a leggere, diventer\u00e0 quella delle sue future opere, mentre il berbero rappresenter\u00e0 il suo legame con la cultura e la tradizione orale della comunit\u00e0 di provenienza, un'eredit\u00e0 che si manifester\u00e0 in molti suoi romanzi.\nSi laurea in filologia araba all'Universit\u00e0 di Barcellona. Nel 1999 si sposa e l'anno dopo nasce il figlio Rida. Per mantenersi svolge diversi lavori, fra cui la donna delle pulizie, la cuoca, l'istruttrice di sport, la mediatrice culturale. Nel 2004 pubblica il suo primo libro, \"Yo tambi\u00e9n soy catalana\" (Anch'io sono catalana)\".\" Lavora in alcuni media come Catalunya R\u00e0dio e pubblica alcuni articoli sul giornale El 9 Nou di Vic.\nNel 2005 partecipa a un evento organizzato dall\"'Institut Europeu de la Mediterr\u00e0nia\" con altri scrittori stranieri che utilizzano il catalano nelle loro opere, come Matthew Tree, Salah Jamal, Laila Karrouch o Mohamed Chaib.\nIl successo arriva nel 2008 con \"L'\u00faltim patriarca\" (trad. it.: \"La citt\u00e0 degli amori infedeli\"). Il romanzo vincer\u00e0 il Premio \"Ramon Llull\", il pi\u00f9 importante della letteratura catalana, il \"Prix Ulisse\" nel 2009 e sar\u00e0 finalista per il Prix Mediterranee \u00c9tranger 2009.\nNell'ottobre del 2012, con un centinaio di altri intellettuali, firma un manifesto a favore del federalismo in Catalogna; nel 2015 sostiene la coalizione elettorale di sinistra \"Catalu\u00f1a S\u00ed se Puede.\"\nCarriera letteraria.\nInizia a scrivere, per diletto, all'et\u00e0 di undici anni. Dir\u00e0 in seguito di utilizzare la scrittura come strumento per canalizzare l'irrequietezza che le deriva dal sentirsi in due luoghi diversi, e per avvicinare questi due mondi ai quali appartiene. \"Grazie alla scrittura posso mettere insieme i pezzi che formano la mia identit\u00e0 in modo pi\u00f9 o meno armonico e scoprire i conflitti che esistono in ognuno di essi. Se l'identit\u00e0 fosse un \"patchwork\" costituito da diversi pezzi di scrittura, sarebbe il meccanismo che mi permette di metterli insieme.\"\nLa sua produzione letteraria \u00e8 soprattutto espressione delle problematiche derivate dalla sua esperienza migratoria.\nIl suo primo libro, \"Jo tamb\u00e9 \"s\u00f3c\" catalana\" (2004, \"Anch'io sono catalana\"), scritto in catalano e successivamente tradotto in spagnolo, \u00e8 un testo autobiografico nel quale affronta la sua esperienza di immigrata, il sentimento di perdita nei confronti del Marocco e la sua relazione con il paese di adozione, il tema dell'identit\u00e0, della lingua, della religione, della condizione femminile. In questa autobiografia si confrontano e si contrappongono tre nazionalit\u00e0 e culture: quella spagnola, quella catalana e quella marocchina. Il nazionalismo catalano \u00e8 quello che maggiormente la influenza e le assegna un\u2019identit\u00e0, ma che allo stesso tempo la esclude. Il romanzo \u00e8 diviso in cinque piccoli capitoli che ripercorrono la vita della protagonista. La prima parte \u00e8 dedicata al tema della lingua, la seconda al sentimento di non appartenenza geografica, il terzo capitolo contiene temi religiosi e culturali, il penultimo \u00e8 una ricerca d'identit\u00e0 della scrittrice mentre l'ultimo affronta il tema della memoria.\nLa citt\u00e0 degli amori infedeli.\nIl successo arriva nel 2008 con \"L'\u00faltim patriarca\" (trad. it.: \"La citt\u00e0 degli amori infedeli\"), vincitore del Premio Ramon Llull e tradotto in numerose lingue, tra le quali inglese, francese, italiano, portoghese, turco, rumeno e arabo.\nIl romanzo \u00e8 diviso in due parti: nella prima viene descritta l'infanzia, l'adolescenza e l'et\u00e0 adulta dell'ultimo patriarca di una famiglia berbera del nord del Marocco; la seconda parte narra la vita di questi dopo il suo trasferimento in una citt\u00e0 catalana e il viaggio intrapreso dalla moglie e dai figli per arrivare in Spagna. L'opera \u00e8 interamente narrata dalla terza e unica figlia del patriarca. Nel libro la scrittrice tratta di argomenti come il maschilismo e la violenza dei capi famiglia ancorati alla tradizione e al conservatorismo, contrapposti alle vicende della narratrice, giovane donna che cerca di sfuggire a un mondo che non ha scelto. La denuncia del patriarcato e il processo d\u2019integrazione della popolazione magrebina in Spagna, lo scontro fra due mondi, due culture e due generazioni diventano i temi centrali del romanzo.\nGrande rilievo \u00e8 assegnato alla difficolt\u00e0 delle donne musulmane di esercitare la propria libert\u00e0 all\u2019interno della cultura patriarcale, nella quale il rispetto e il valore riconosciuto al genere femminile viene subordinato all'esercizio delle virt\u00f9 domestiche e delle funzioni riproduttive. L'autrice sofferma per\u00f2 il suo sguardo critico anche nei confronti dell'\"accondiscendenza\" con cui le donne, specie all'interno della famiglia, permettono agli uomini di mantenere il loro potere, garantendone i privilegi e perpetuando i valori e la divisione dei ruoli: \"Era quello in modo in cui Mimoun riusciva sempre a ottenere che le donne della sua vita lo trasformassero pian piano in patriarca\"; \"La nonna e le sorelle lo avevano fatto vivere come un signore e mia madre aveva seguito la scia. Ancora oggi, se sta per sbucciarsi un frutto, arriva subito di corsa una delle zie e dice no, no, no ma cosa fai? Con tutte le donne che ci sono in questa casa, perch\u00e9 vuoi fare le cose da solo? Su, lascia stare, \u00e8 compito nostro.\"\nLa messa in discussione dei valori della verginit\u00e0 e del matrimonio, il rifiuto del modello culturale rappresentato dai genitori e il ruolo liberatorio della scuola e dell'istruzione, sono i temi attorno ai quali si forma l'identit\u00e0 femminile della narratrice.\nLa casa dei tradimenti.\nNel 2011 Najat pubblica \"La ca\u00e7adora de cossos\" (trad. it.: \"La casa dei tradimenti\"), un romanzo erotico in cui racconta, in prima persona, la storia di una donna di origini catalane, Isabel, impiegata come donna delle pulizie, di giorno nella casa di uno scrittore e di notte in una fabbrica. La sua vera vita non \u00e8 per\u00f2 questa, ma quella scandita dalle sue molteplici esperienze sessuali con uomini provenienti da paesi e culture diverse: un marocchino, un inglese, un ghanese. Isabel passa da un uomo all\u2019altro come se dovesse colmare dei vuoti interiori circondandosi di corpi maschili. Il romanzo \u00e8 diviso in capitoli, nei quali \u00e8 descritta la relazione che la protagonista ha con i diversi uomini, senza dare molti dettagli. Isabel prende come suo intimo confidente lo scrittore presso il quale lavora, l'unico uomo che non cerca esperienze sessuali con lei. Pi\u00f9 entra in relazione con lui, pi\u00f9 diventa dipendente dai suoi pareri e dalla sua comprensione. Lo scrittore la aiuta ad uscire lentamente dalla spirale di autodistruzione che ella stessa si era imposta. Isabel, quindi, capisce che quello che sta cercando, in maniera ossessiva, non la rende felice. La protagonista decide di cambiare vita e inizia la conoscenza con un ragazzo, il quale, secondo lei, potrebbe darle la felicit\u00e0. \u00c8 proprio la ricerca della felicit\u00e0 il motore che ha spinto Isabel ad avere molteplici esperienze sessuali con gli uomini, che per\u00f2 hanno reso ancora pi\u00f9 grande il suo vuoto interiore. Nella conclusione del romanzo, Najat el Hachmi vuole mettere a nudo una semplice donna che, per colmare i propri vuoti e le paure di sentirsi sola, ricerca un uomo con cui condividere la vita, che apprezzi non solo il suo fisico ma anche la sua anima.\nLa filla estrangera.\nNel 2015 pubblica \"La filla estrangera\" con cui vince il Premio Sant Joan. La trama \u00e8 incentrata sul conflitto di identit\u00e0 tra una madre, nata in Marocco, e la figlia. Le protagoniste vivono a Barcellona e la scrittrice mostra le problematiche di convivere con due culture molto diverse tra loro, quella marocchina della madre e quella pi\u00f9 europeizzata della figlia. Il romanzo ha come sfondo la tradizione orale marocchina (soprattutto la lingua berbera di El Hachmi) e la tradizione letteraria europea.\nEl lunes nos querr\u00e1n.\nNel 2021 si aggiudica il premio Nadal di narrativa in lingua spagnola con il romanzo \"El lunes nos querr\u00e1n\"."}
{"id": "2549633", "revid": "767487", "url": "https://it.wikipedia.org/wiki?curid=2549633", "title": "Nottingham Open 1995", "text": "Il Nottingham Open 1995 \u00e8 stato un torneo di tennis giocato sull'erba. \n\u00c8 stata la 2\u00aa edizione del Nottingham Open, \nche fa parte della categoria ATP World Series nell'ambito dell'ATP Tour 1995.\nSi \u00e8 giocato al Nottingham Tennis Centre di Nottingham in Inghilterra, dal 19 al 26 giugno 1995.\nCampioni.\nSingolare.\n Javier Frana ha battuto in finale Todd Woodbridge, 7-6 (7-4), 6-3\nDoppio.\n Luke Jensen / Murphy Jensen hanno battuto in finale Patrick Galbraith / Danie Visser, 6-2, 6-4"}
{"id": "2549638", "revid": "116995809", "url": "https://it.wikipedia.org/wiki?curid=2549638", "title": "Fratelli Archibugi", "text": "Soprannominati \"i Cairoli anconetani\", si arruolarono nel Battaglione universitario romano e combatterono volontari in difesa della Repubblica Romana, proclamata il 9 febbraio 1849; papa Pio IX venne estromesso dal potere, che fu affidato a un triumvirato, composto da Carlo Armellini, Giuseppe Mazzini e Aurelio Saffi, il quale chiam\u00f2 Giuseppe Garibaldi come proprio Generale di Brigata. Entrambi i fratelli morirono a seguito delle ferite riportate in un conflitto a fuoco dell'11 giugno 1849 contro le truppe francesi.\nBiografia.\nFrancesco e Alessandro erano due studenti dell'Universit\u00e0 di Roma La Sapienza. Francesco fu studente del Collegio di filosofia e matematica, mentre Alessandro del Collegio di medicina. Francesco aveva appena ottenuto la laurea pochi giorni prima di morire, pubblicata proprio dalla Repubblica Romana.\nVista la precariet\u00e0 della Repubblica Romana, e il rischio concreto di una invasione straniera, i due fratelli si arruolarono come volontari (militi) nel Battaglione universitario romano. Parteciparono cos\u00ec ai combattimenti vittoriosi del 30 aprile contro le truppe francesi a Porta Cavalleggeri e del 9 maggio a Palestrina contro le truppe borboniche.\nQuando le truppe dell'esercito francese tornarono nei pressi di Roma alla fine di maggio, la possibilit\u00e0 di difesa militare della citt\u00e0 si fece critica. Giuseppe Garibaldi, che era a capo della difesa di Roma, invi\u00f2 il Battaglione universitario a presidiare la zona nord della citt\u00e0, in prossimit\u00e0 di ponte Milvio (ponte Mollo) e dei monti Parioli. Dal 3 giugno, ci furono diversi scontri a fuoco tra i volontari romani e le truppe francesi, e in uno scontro dell'11 giugno, sia Francesco che Alessandro furono colpiti dai proiettili del nemico, morendo il primo due giorni dopo in una casa privata nei pressi del ponte Mollo e il secondo dopo 11 giorni di agonia presso l'ospedale di Civitavecchia, dove fu ricoverato dalle truppe francesi insieme ai commilitoni Alessandro Orsini e Giulio Cesare Bonafini.\nCelebrazioni.\nAi fratelli Archibugi \u00e8 intitolata una via a Roma, in prossimit\u00e0 del luogo in cui combatterono trovando la morte contro le truppe francesi, tra via Flaminia e viale Tiziano. Nel 1941 fu eretta una colonna romana a ricordo dei combattimenti e dei caduti del Battaglione universitario.\nAd Alessandro Archibugi (e stranamente non anche al fratello) \u00e8 stata intitolata una via nel rione Adriatico di Ancona, unitamente al nipote, Arrigo (1895-1918), eroe della prima guerra mondiale.\nDal 1989, l'Universit\u00e0 di Roma La Sapienza tiene un Incontro annuale di studi storici sulla Repubblica Romana, nel quale si presta particolare attenzione al ruolo svolto dal Battaglione Universitario.\nL'Associazione nazionale garibaldina tiene una commemorazione annuale a met\u00e0 giugno a Roma presso il cippo commemorativo in via Fratelli Archibugi.\nBibliografia.\nSui fratelli Archibugi:\nSulla Repubblica Romana:"}
{"id": "2549640", "revid": "26364471", "url": "https://it.wikipedia.org/wiki?curid=2549640", "title": "Singola azione", "text": ""}
{"id": "2549651", "revid": "110157", "url": "https://it.wikipedia.org/wiki?curid=2549651", "title": "Kenneth Cole", "text": "Biografia.\nFiglio del proprietario di un calzaturificio, Kenneth Cole dopo aver studiato legge alla Emory University, avvia la propria attivit\u00e0 nel 1982, la \"Kenneth Cole Productions\".. Per garantire alla propria azienda una grossa pubblicit\u00e0, Cole parcheggi\u00f2 un grosso camion a Manhattan, davanti all'hotel Hilton, dentro al quale venivano realizzate le sue scarpe, fingendo che si stesse realizzando un film intitolato \"Birth of a Shoe Company\" (\"Nascita di una azienda di scarpe\"). Nei due giorni e mezzo in cui il camion rimase parcheggiato furono vendute 40.000 paia di scarpe. Nel 1994 la \"Kenneth Cole Productions\" viene quotata in borsa, e la rivista \"Forbes\" inserisce l'azienda di Kenneth Cole nella lista annuale delle migliori 200 piccole aziende. Negli anni la produzione dell'azienda si \u00e8 allargata su diversi settori della moda come l'abbigliamento, gli accessori e la profumeria, distribuiti attraverso marchi come \"Kenneth Cole NY, Reaction\" e \"Unlisted\".\nGi\u00e0 dagli anni ottanta, Kenneth Cole si \u00e8 sempre dimostrato molto attivo nel finanziare e supportare la ricerca sull'AIDS, ed \u00e8 stato il primo nel mondo della moda a farlo.. Il suo impegno sociale si \u00e8 spesso riversato anche nelle campagne pubblicitarie del marchio, spesso molto controverse, e persino nella stessa produzione. Per esempio in occasione della Giornata mondiale contro l'AIDS del 2005, Kenneth Cole ha messo in vendita in alcuni negozi alcune T-Shirt da lui disegnate, che riportavano scritte come \"\"Io ho l'AIDS\" oppure \"Noi abbiamo l'AIDS\"\". Inoltre dagli anni duemila l'azienda ha rinunciato ad utilizzare pellicce per i propri capi di abbigliamento.\nKenneth Cole nel 1986 ha sposato Maria Cuomo, figlia dell'ex governatore di New York Mario Cuomo."}
{"id": "2549657", "revid": "1543377", "url": "https://it.wikipedia.org/wiki?curid=2549657", "title": "Athletics Kenya", "text": "L'Athletics Kenya (AK) \u00e8 la federazione di atletica leggera del Kenya. Prima del 2002 era conosciuta come Kenya Amateur Athletics Association (KAAA).\nLa federazione venne fondata nel Kenya coloniale del 1952, ed \u00e8 oggi membro della World Athletics e della CAA.\nIl Kenya \u00e8 una nazione forte nell'atletica leggera, ma il talento \u00e8 limitato alla corsa da lunga a media distanza. I pi\u00f9 famosi atleti Kenioti provengono generalmente da quartieri come Keiyo, Marakwet e Nandi nel Kenya Occidentale. Quasi tutti sono rappresentanti della trib\u00f9 Kalenjin.\nIl primo grande torneo internazionale a cui il Kenya ha partecipato \u00e8 stato nel 1954 durante i 'Commonwealth Games' tenutisi a Cardiff, ma non vinse alcuna medaglia.\nI Campionati Kenioti si svolgono in estate, ma vengono utilizzate delle prove a parte per selezionare gli atleti che gareggeranno ai principali tornei internazionali. I migliori atleti del Kenya solitamente intervengono a questi eventi, in quanto non prendervi parte potrebbe significare perdere i campionati pi\u00f9 importanti. Molti tra i corridori Kenioti competono per lo pi\u00f9 in Europa, i campionati nazionali sono quindi gli unici concorsi nei quali gli spettatori locali hanno l'opportunit\u00e0 di vederli gareggiare.\nAltre competizioni organizzate dall'AK comprendono la corsa campestre ed un certo numero di corse su strada. Il Kenya ospita tre eventi annuali di maratona. La maratona di Nairobi \u00e8 la pi\u00f9 recente, ma \u00e8 ora leader per competitivit\u00e0 e partecipazione. Le altre sono la \"Mombasa Marathon\" e la \"Great Lake Marathon\", tenuta presso la citt\u00e0 di Kisumu. Inoltre, esiste una gara conosciuta come \"Lewa Marathon\", che prevede una corsa completa (42 km) ed una mezza maratona, ma quest'ultima essendo una corsa campestre non viene classificata come maratona vera e propria. Ci\u00f2 nonostante, la mezza maratona della \"Lewa Marathon\" ha affascinato molti tra i corridori internazionali Keniani e negli ultimi anni la gara \u00e8 stata vinta da Paul Tergat, Catherine Ndereba e Joyce Chepchumba.\nNumerosi atleti kenioti sono affiliati ad organizzazioni governative quali l'Esercito, i Penitenziari o la Polizia, che forniscono loro sia mezzi di sussistenza che un addestramento di qualit\u00e0. Inoltre esistono diverse Associazioni private di atletica quali la \"Mfae\" di Nyahururu e la \"Kiptenden\" nella citt\u00e0 di Kericho).\nLa Athletics Kenya gestisce un Museo di Atletica nella Riadha House di Nairobi. Il museo \u00e8 stato inaugurato il 1\u00ba novembre 2006.\nL'AK ha ricevuto nel 2006 il premio \"Kenyan Sports Personality of the Year\" un riconoscimento che viene consegnato annualmente alle personalit\u00e0 ed alle organizzazioni sportive keniote."}
{"id": "2549658", "revid": "767487", "url": "https://it.wikipedia.org/wiki?curid=2549658", "title": "Provincia di Malleco", "text": "La provincia di Malleco \u00e8 una provincia della regione dell'Araucan\u00eda nel Cile centrale. Il capoluogo \u00e8 la citt\u00e0 di Angol.\nAl censimento del 2012 possedeva una popolazione di 196.910 abitanti.\nGeografia fisica.\nLa provincia \u00e8 divisa in 11 comuni:"}
{"id": "2549661", "revid": "1305772", "url": "https://it.wikipedia.org/wiki?curid=2549661", "title": "Frames", "text": ""}
{"id": "2549662", "revid": "339392", "url": "https://it.wikipedia.org/wiki?curid=2549662", "title": "Clan yamanaka", "text": ""}
{"id": "2549663", "revid": "187", "url": "https://it.wikipedia.org/wiki?curid=2549663", "title": "Actio publiciana", "text": ""}
{"id": "2549664", "revid": "767487", "url": "https://it.wikipedia.org/wiki?curid=2549664", "title": "Provincia di Caut\u00edn", "text": "La provincia di Caut\u00edn \u00e8 una provincia della Regione dell'Araucan\u00eda nel Cile centrale. Il capoluogo \u00e8 la citt\u00e0 di Temuco.\nAl censimento del 2012 possedeva una popolazione di 692.582 abitanti.\nGeografia fisica.\nLa provincia \u00e8 divisa in 21 comuni:"}
{"id": "2549666", "revid": "1305772", "url": "https://it.wikipedia.org/wiki?curid=2549666", "title": "Over It", "text": ""}
{"id": "2549669", "revid": "15756", "url": "https://it.wikipedia.org/wiki?curid=2549669", "title": "Valdagno", "text": "Valdagno (in veneto \"Valdanjo\") \u00e8 un comune italiano di abitanti della provincia di Vicenza in Veneto. Ha una superficie territoriale di 50,20\u00a0km\u00b2 con un'altimetria che varia dai 214 m s.l.m. ai 1340 m s.l.m.\nNel comune \u00e8 nata la fabbrica tessile Marzotto e aveva sede la catena alberghiera italiana dei Jolly Hotels.\nGeografia fisica.\nValdagno si estende intorno al torrente Agno da cui deriva il suo nome. Il suo territorio si espande lungo la valle omonima, protendendosi nelle colline circostanti; le Piccole Dolomiti e gli Alti Lessini. La presenza dell'Agno influenz\u00f2 sia le origini che lo sviluppo della citt\u00e0, forn\u00ec acqua agli abitanti, incrementando le attivit\u00e0 industriali, soprattutto nel settore tessile. La valle dell'Agno \u00e8 orientata da ovest a est e questo induce la penetrazione di venti e correnti d'aria dal mare adriatico con conseguenze sul clima.\nIl territorio comunale \u00e8 attraversato dalla SP. 246 che collega il comune a Nord con Recoaro Terme e a Sud con Cornedo Vicentino.\nIl centro storico \u00e8 visto come una struttura di riferimento per tutto l'insediamento urbano.\nIl sistema idrografico.\nLa maggior parte dei corsi d'acqua, creatisi in corrispondenza di zone particolarmente pendenti, aumenta solo nei periodi pi\u00f9 piovosi. L'alveo di questi ruscelli \u00e8 costituito il pi\u00f9 delle volte da grossi massi di origine basaltica; le rive presentano molte piante e arbusti, con la funzione di trattenere il terreno, per\u00f2 in periodi di pioggia intensa, possono creare ostruzioni al normale deflusso dell'acqua. Alcuni ruscelli scorrono in fondo a vallate molto strette, come la Valle del Boia o nella zona a sud di Cerealto. Il pi\u00f9 importante \u00e8 il torrente Agno che da Recoaro a Valdagno contiene le acque fra sponde naturali ricevendo una ventina di affluenti. La presenza dell'Agno, che divide l'abitato, costituisce una straordinaria risorsa insieme alle aree vicine, un esemplare valore ambientale per la citt\u00e0.\nIl bosco.\nIl bosco era, in passato, curato e utilizzato per il legname e fogliame destinato alla lettiera degli animali, oggi si presenta come un intricato groviglio di rovi, di vitalba, di sanguinella e di sambuco. \u00c8 costituito da una maggioranza di latifoglie dove prevalgono il carpino nero e bianco, l'acero campestre e montano, il castagno e, nelle stazioni pi\u00f9 umide, il frassino maggiore.\nColture agrarie.\nUn tempo la zona collinare era un bacino agricolo in cui predominava la coltivazione della vite e del mais.\nOrigini del nome.\nIl toponimo \u00e8 una contrazione di \"valle dell'Agno\". Secondo lo storico Giovanni Mantese, deriverebbe dal latino \"Vallis Alnei\" ossia \"valle dell'ontano\".\nStoria.\nPeriodo prima del XX secolo.\nValdagno \u00e8 nominata per la prima volta in un documento del 1179 relativo alla chiesa di San Quirico. Il nome deriva dal torrente Agno che la attraversa.\nNon \u00e8 certa l'origine del nome Agno, per alcuni deriva da \"Alnus\", cio\u00e8 \"ontano\", per altri da Amnis (fiume) per altri ancora da Agnus (agnello).\nPoche sono le tracce preistoriche e romane nel territorio di Valdagno, per cui si \u00e8 sempre pensato che la zona non fosse abitata prima dell'anno Mille, perch\u00e9 selvaggia, inospitale e periodicamente sommersa dalle acque non regolamentate del torrente. Era solamente una zona di passaggio per le miniere del monte Civillina o per Trento.\nSecondo una recente ipotesi, Valdagno come il resto della valle, durante l'Et\u00e0 del Ferro(VI- II a.C.) era abitata stabilmente da una popolazione di origine celtica, esattamente di Galli Cenomani, che avevano la loro \u201ccapitale\u201d a Trissino.\nA Valdagno c'erano ben tre villaggi fortificati.\nSecondo lo studio citato, il nome del torrente Agno deriva da \"Ogno\" che nella lingua celtica indica l'ariete, il dio cornuto dei Celti. L'ariete poi in epoca cristiana divenne l'agnello che troviamo sia nel simbolo di Valdagno sia accanto a San Clemente, il santo patrono.\nFin dal XII secolo Valdagno fu feudo della famiglia Trissino (famiglia di origine tedesca), che vi costru\u00ec due castelli, uno sulla collina sovrastante il centro storico, l'altro sul colle di Panisacco: il primo venne completamente distrutto, del secondo rimane traccia nell'attuale santuario di Santa Maria, ristrutturato pi\u00f9 volte nel corso dei secoli; in origine era l'antica cappella eretta nel 1212.\nValdagno divenne comune nel 1291 e dopo la dominazione prima scaligera e poi viscontea entr\u00f2 a far parte nel 1404 della Repubblica di Venezia. In quest'epoca inizia un periodo di florido sviluppo artigianale (lavorazione del ferro e della lana), che contribu\u00ec a consolidare la sua fragile economia legata all'attivit\u00e0 agro-silvo-pastorale. Nel 1700 sorgono i primi opifici per la lavorazione della lana e della seta. Dopo la caduta della Repubblica, avviene l'aggregazione all'Impero austro-ungarico e nel 1866 al Regno d'Italia.\nLa famiglia Marzotto avvia nel 1836 l'industria della lana, portandola da livelli artigianali alle dimensioni di una moderna e grande impresa. Da ricordare in particolare l'opera di Gaetano Marzotto (1894-1972) che oltre all'attivit\u00e0 industriale promosse vari interventi sul settore sociale (abitazione per gli operai, impianti sportivi e ricreativi, lo \"Stadio dei Fiori\" dove ha giocato il Marzotto in Serie B, asilo per l'infanzia, casa di riposo per anziani, scuole), interventi ispirati a criteri sia sotto il profilo architettonico che funzionale.\nXX secolo.\nValdagno \u00e8 tra le Citt\u00e0 decorate al Valor Militare per la Guerra di Liberazione perch\u00e9 \u00e8 stato insignito della Medaglia d'Argento al Valor Militare per i sacrifici delle sue popolazioni e per la sua attivit\u00e0 nella lotta partigiana durante la seconda guerra mondiale, un esempio \u00e8 l'uccisione dei sette partigiani avvenuta il 3 luglio 1944.\nDopo i tragici eventi della seconda guerra mondiale la zona ha registrato significativo sviluppo economico e sociale, soprattutto nella met\u00e0 degli anni sessanta del 1900. Il contesto ambientale naturale, la nuova viabilit\u00e0 di collegamento verso est (traforo con Schio) e verso sud (circonvallazione di Cornedo Vicentino e strada destra Agno) hanno creato le premesse per un nuovo rilancio della zona, sia dal punto di vista abitativo sia da quello di insediamento di attivit\u00e0 produttive ad alto contenuto tecnologico e del terziario avanzato.\nStemma.\nLo stemma di Valdagno \u00e8 composto da un agnello bianco, attraversante il torrente Agno con ai lati le due vallate, su uno sfondo azzurro. L'agnello tiene nella zampa un'asta, terminate a croce, banderuolata con la scritta latina \"Pax\", il cui significato \u00e8 pace, armonia.\nLo stemma \u00e8 circondato da due rami: uno di quercia, che simboleggia la durata nel tempo, la vita lunga, la prosperit\u00e0, dignit\u00e0, maestosit\u00e0 e soprattutto la forza. L'altro, di alloro, simboleggia la gloria e la vittoria. Lo stemma \u00e8 cimato da una corona muraria del rango di citt\u00e0.\nGonfalone.\nIl gonfalone della citt\u00e0 di Valdagno \u00e8 costituito da un drappo di velluto diviso a met\u00e0 orizzontalmente nei colori bianco e azzurro, riccamente ornato di ricami dorati, su cui \u00e8 riprodotto nel mezzo lo stemma comunale, posto sotto la denominazione dorata dell'ente; il gonfalone \u00e8 ornato dalla cravatta e dal fiocco dai colori nazionali italiani. Lo stemma e il gonfalone sono stati concessi dal presidente della Repubblica alla citt\u00e0 di Valdagno con proprio decreto in data 29 marzo 1995.\nOnorificenze.\nValdagno \u00e8 tra le citt\u00e0 decorate al valor militare per la guerra di liberazione, insignita il 13 febbraio 1990 della medaglia d'argento al valor militare per i sacrifici delle sue popolazioni e per l'attivit\u00e0 nella lotta partigiana durante la seconda guerra mondiale:\nMonumenti e luoghi d'interesse.\nIl centro storico.\nGran parte della sistemazione urbanistica della citt\u00e0 risale al Settecento, nel periodo della Repubblica di Venezia.\nEntrando in Valdagno imboccando viale Regina Margherita, andando verso il centro storico si incontra l'ex convento di Santa Maria delle Grazie, antico complesso risalente al Cinquecento. A pochi passi dall'ex convento si incontra Villa Valle, Orsini-Marzotto ora Centro Culturale Comunale \"Gaetano Marzotto\", che ospita la Biblioteca Civica e la Galleria Civica d'Arte Moderna. Per valore artistico \u00e8 la villa pi\u00f9 importante di Valdagno. Il salone d'onore \u00e8 un ampio spazio passante dall'una all'altra parte della villa, secondo lo schema della villa veneta; la sua altezza \u00e8 equivalente a quella di due piani e risulta illuminato da dodici aperture. Il salone \u00e8 arricchito da quattro porte, con frontoni triangolari sui quali si adagiano due figure scolpite a tutto tondo che rappresentano le stagioni e i quattro elementi vitali: la terra, il fuoco, l'acqua e l'aria. Nei due lati brevi del salone d'onore corrono in alto due ballatoi in legno, che collegano le due ali al primo piano della villa.\nNelle vicinanze di Villa Valle si trovano:\nDuomo.\nSulla piazza omonima si affaccia il Duomo di San Clemente (XVIII secolo), nella parete di fondo della Sacrestia \u00e8 murata la grande Ancona di San Clemente, polittico in pietra dipinta che reca la data \"1445\". Il Duomo ospita anche 9 pregiate Campane alla veronese in tono di do3.\nIn centro storico, lungo Corso Italia, su ambo i lati, si trovano numerosi edifici che meritano attenzione. Di fronte a Palazzo Festari sorge Palazzo Nanti, ora sede di una Banca, altro esempio di architettura di fine Seicento. Particolare attenzione merita l'elegante chiostro situato all'interno del palazzo stesso. Confinante con Palazzo Nanti si trova il Palazzo Comunale, edificato su un preesistente edificio. Si tratta di architettura del tardo Ottocento.\nDegno di nota \u00e8 Palazzo Pedoni la cui facciata prospiciente il Corso e la Piazza del Comune si presenta come un'elegante espressione architettonica di ascendenza seicentesca con delicate forme barocche, riscontrabili, soprattutto nel poggiolo e nel portale.\nLa Citt\u00e0 sociale.\nSulla sinistra dell'Agno, localit\u00e0 conosciuta come \"Oltreagno\", sorge su una vasta area un importante centro urbanizzato delimitato da ampie strade ed aiuole voluto ed edificato da Gaetano Marzotto Jr (1894-1972), su progetti dell'architetto bassanese Francesco Bonfanti.\nTale centro, denominato \"la Citt\u00e0 sociale\" , testimone di un progetto . Il complesso urbanistico \u00e8 disposto attorno alle istituzioni sociali della Fondazione Marzotto (asilo nido, scuola materna, casa di riposo) e agli impianti ricreativi (piscina, stadio, dopolavoro aziendale, quest'ultimo andato in disuso); troviamo inoltre la Scuola di Musica, sede di molte realt\u00e0 come l'Orchestra Giovanile \"Tutto d'Un Fiato!\" e l'Orchestra di archi \"Archi Tesi\" per non dimenticare il prestigioso Complesso Strumentale \u201cV. E. Marzotto \u2013 Citt\u00e0 di Valdagno\u201d che vanta oltre un secolo di attivit\u00e0. Verso sud, la cittadella degli studi, con le scuole elementari, la scuola media, i licei e l'istituto tecnico industriale Marzotto. Al centro del quartiere \u00e8 situata la chiesa parrocchiale di S. Gaetano.\nLa Favorita.\nDella Citt\u00e0 sociale fa parte anche quello che viene considerato da molti valdagnesi il fiore all'occhiello della citt\u00e0, ovvero il \"Parco della Favorita\".\nProgettato negli anni trenta, su commissione di Gaetano Marzotto Jr, dagli architetti Bonfanti e Zardini, rappresenta tuttora il parco di maggiore estensione a Valdagno.\nAcquistato nel 2000 dall'Amministrazione Comunale, ha avuto inizio una sostanziosa opera di riqualificazione terminata, nel 2008, con la riapertura del parco al pubblico.\nVilla Valle.\n\u00c8 questa la villa pi\u00f9 importante di Valdagno, sia per il valore artistico, sia per lo sviluppo volumetrico. All'epoca l'eleganza della struttura era conosciuta anche a livello regionale. Si pensa che Villa Valle sia stata progettata da Girolamo Frigimelica Roberti per poi venire eretta alla fine del Seicento e inizio Settecento.\nSociet\u00e0.\nEtnie e minoranze straniere.\nAl 31 dicembre 2015 gli stranieri residenti nel comune sono , ovvero il 9,54% della popolazione. Di seguito sono riportati i gruppi pi\u00f9 consistenti:\nCultura.\nBiblioteche.\nLa Biblioteca Civica Villa Valle nasce a Palazzo Festari nel 1956. Viene poi trasferita nel 1968 presso i locali del palazzo comunale per poi ritornare successivamente a Palazzo Festari con un patrimonio librario di circa 9000 volumi. Nel 1978 trover\u00e0 spazio nei locali della biblioteca anche l'Archivio storico del Comune. Il trasferimento nella sede attuale avviene nel luglio del 1983 grazie alla donazione di Villa Valle da parte della famiglia Marzotto e la biblioteca in quel periodo contava un patrimonio di 17.000 volumi. Dal 1992 si passa a 27.000 volumi e inizia l'informatizzazione con l'adesione alla catalogazione unificata del materiale librario. Nel 1997 viene attivata la prima postazione Internet.\nOggi l'incremento librario ammonta a circa 2000 volumi annui e la biblioteca possiede circa 55.000 documenti, ma consente anche di mettere a disposizione degli utenti una biblioteca virtuale di 300.000 titoli, scambiabili attraverso il servizio bisettimanale del trasporto librario. Altri numerosi servizi sono offerti dalla biblioteca, tutti consultabili nel sito del Comune.\nPresso la biblioteca \u00e8 possibile consultare l'Archivio fotografico della Grande Guerra, oltre a numerosi fondi storici donati da illustri valdagnesi, tra cui Giovanni Soster, Arturo Zanuso, Ugo Nizzero, Antonio Fornasa, Domenico Cocco, Ottone Menato, Bartolomeo Sandri. \nMusei.\nMuseo Civico D. Dal Lago.\n\"Localizzazione:\"\n\"Palazzo Festari - Corso Italia, 63\".\nIl Museo Civico \u201cD. Dal Lago\u201d nasce grazie a una ricca collezione da parte del dott. Domenico dal Lago che comprendeva prevalentemente fossili (ricci di mare, di granchi, di ammoniti ed anche di interessanti impronte di antichi rettili). Il Museo viene inaugurato presso Villa Valle nel 1995 e trasferito a Palazzo Festari nel 1999 dove si trova ancora adesso. Oltre alla raccolta di fossili custodisce anche materiali rinvenuti negli ultimi anni durante scavi e ritrovamenti occasionali che interessano principalmente sia la geologia, la paleontologia e l'archeologia e inoltre anche bellissime tavole dipinte, che riproducono i reperti all'interno del loro habitat naturale. Il Museo vuole anche stimolare la curiosit\u00e0 permettendo ai suoi visitatori di toccare alcuni campioni che sono esposti proprio per essere osservati da vicino. Nel brolo di Palazzo Festari, il giardino annesso all'edificio, sono state collocate due maestose riproduzioni di sauri lignei ed alcune piante che vivevano, con lo stesso aspetto, 300 milioni di anni fa. Anche l'uomo ha lasciato le sue tracce nel territorio e numerosi sono stati i ritrovamenti degli antichi abitanti della Valle i quali diedero vita ad una comunit\u00e0 che, generazione dopo generazione, and\u00f2 servendosi dei boschi, dei terreni adatti al pascolo e alle coltivazioni e soprattutto dell'acqua; questi uomini del passato certo non immaginavano che i pezzi dei loro vasi, i piccoli utensili di uso quotidiano ecc. sarebbero poi stati studiati con cura, ed esposti per la curiosit\u00e0 di tutti.\nMuseo delle Macchine Tessili.\n\"Localizzazione:\"\n\"I.T.I.S. \"V.E. Marzotto\" \u2013 Via Carducci, 9\".\nIl Museo delle Macchine Tessili \u00e8 allestito in una parte dei Laboratori di filatura, preparazione e tessitura dell'Istituto Tecnico Industriale \"V. E. Marzotto\", prestigiosa istituzione scolastica che per tanti anni rappresent\u00f2 il pi\u00f9 importante punto di riferimento per le aziende tessili del Triveneto. Questa sede venne fatta costruire da Gaetano Marzotto nel 1936 all'interno della \u201ccitt\u00e0 sociale\u201d. Lo spazio riservato al Museo ha una struttura di tipo capannone industriale con colonne e travi in calcestruzzo armato. All'interno ci sono gli impianti pi\u00f9 caratteristici che risultano essere il montacarichi con il piano interrato e l'impianto di umidificazione e nebulizzazione. L'esposizione, supportata da pannelli fotografici e schede esplicative, si articola in 4 sezioni e in 2 aree interpretative. Nascono cos\u00ec scuole tecniche di vario livello e nel 1942 viene istituito l'Istituto Tecnico Industriale. La lavorazione della lana conosce un notevole sviluppo alla fine del 700 e alla successiva crisi dell'epoca napoleonica sopravvive solamente l'azienda di Luigi Marzotto. Nel 1800 la ditta si espande introducendo nuove tecnologie. Nei decenni successivi si aggiunsero altri macchinari che fecero dell'istituto un importante punto di riferimento per le aziende tessili del territorio. Questo museo ha iniziato la sua attivit\u00e0 nel 1999 ed \u00e8 andato poi completandosi negli anni successivi con l'intento di testimoniare il progresso tecnologico di un settore produttivo che ha segnato profondamente citt\u00e0 e territorio.\nTeatri.\nTeatro Rivoli.\nSi pu\u00f2 considerare un teatro che a Valdagno ha fatto storia; la sua struttura \u00e8 ancora oggi presente, ma \u00e8 stata dimenticata ed abbandonata. Venne costruito verso la fine degli anni \u201830, venne definito come il pi\u00f9 grande teatro del Veneto; 1861 posti in onore all'Unit\u00e0 d'Italia. Un teatro ricco di storia che venne battezzato con il nome di Teatro Impero. Inaugurato nel 1937, \u00e8 l'edificio che, tra tutti quelli della citt\u00e0 sociale, ha avuto la storia pi\u00f9 travagliata ed un finale decisamente infelice in 45 anni di vita. Conserva ricordi di gloria del passato, la struttura oggi \u00e8 intatta, ma chiunque farebbe fatica a riconoscere nell'edificio un teatro, non conoscendone la storia. Il teatro nel '37 era simbolo dell'idee politiche del tempo. Gli venne dato il nome Impero per confermare il sodalizio con il regime. Venne costruito per donare alla citt\u00e0 ed ai propri lavoratori uno svago dopo il lavoro, ma anche come monumento simbolico della grandezza e dell'imponenza del regime e di Marzotto. La struttura stessa \u00e8 palesemente fascista. L'ingegnere che progett\u00f2 il Teatro ed anche tutta la citt\u00e0 sociale fu Francesco Bonfanti che rivisita lo stile classico monumentale caro al fascismo.\nCon la fine della guerra l'Impero cambia nome: per pochi anni viene chiamato Teatro del Popolo ed al suo interno ospita accese riunioni socialiste. Negli anni '50 il clima politico si riassesta e al teatro viene dato il nome definitivo: Cinema Teatro Rivoli. Viene realizzata una nuova facciata alla fine degli anni quaranta dall'artista veneziano Giuseppe Santomaso. Il Teatro diventa portavoce dell'arte contemporanea.\nIl teatro \u00e8 stato spesso anche palcoscenico per le esibizioni del Complesso Strumentale Vittorio Emanuele Marzotto. Durante gli anni successivi e con l'avvento della televisione il Teatro inizia a perdere introiti, i costi diventano difficili da sostenere. La crisi colpisce il Rivoli quando viene smantellata la facciata e al suo posto vengono costruiti degli appartamenti tuttora esistenti. La famiglia che allora ne era la proprietaria, avendo un altro cinema nella Vallata molto pi\u00f9 piccolo e meno dispendioso decise di chiudere il Teatro Rivoli il 30 giugno del 1981.\nIstruzione Primaria e Secondaria della Vallata.\nA Valdagno hanno sede trenta scuole pubbliche e private: undici scuole per l'infanzia, sette scuole primarie e due scuole secondarie di primo grado.\nSono presenti inoltre cinque scuole secondarie di secondo grado:\nGeografia antropica.\nUso pedonale e aree parcheggi.\nIl centro storico fa da centro della comunit\u00e0 non solo di Valdagno ma dell'intera valle, questo per la densit\u00e0 d'uso da parte della popolazione nelle occasioni di festivit\u00e0 ed eventi, ritrovi e appuntamenti socio-culturali, ma soprattutto diventa un punto di incontro tra giovani, poich\u00e9 resta interamente chiuso al traffico veicolare e rimane, invece, particolarmente frequentata l'antica direttrice stradale.\nPer dare al centro un'immagine di migliore vivibilit\u00e0, si \u00e8 dato l'esclusivo uso pedonale dei suoi spazi pubblici. In questo modo diventa un luogo con la possibilit\u00e0 di essere visitato, dove tutti possono passeggiare e passare del tempo in piena sicurezza e anche un luogo in cui diventa piacevole abitare, privo di rumori e gas di scarico veicolari.\nPer fare ci\u00f2 si \u00e8 limitato il transito automobilistico ai soli residenti, si sono predisposti parcheggi a pagamento e con disco orario sul limite del centro antico per liberare piazze e slarghi dalla funzione di parcheggio e si sono creati numerosi percorsi pedonali perpendicolari a Corso Italia, per migliorare l'accessibilit\u00e0 dalle aree a parcheggio e dal resto della citt\u00e0.\nL'uso pedonale richiede una maggiore accessibilit\u00e0 automobilistica ai margini del centro storico.\nPer questo si sono creati degli spazi per parcheggi, realizzati in superficie, interrati e/o su pi\u00f9 piani, con la trasformazione dei margini urbani in aree di parcheggio come foro Boario, Villa Serena, area SVT, piazzale \u201cCinema Super\u201d e lungo tutta la strada Destra Agno. Si \u00e8 realizzato, inoltre, un sistema di percorsi pedonali verticali di collegamento fra Viale Trento e Corso Italia per facilitare l'accesso da tali aree.\nAsse viario di via Sette Martiri/ Viale Trento.\nLa circonvallazione est consente di convogliare all'esterno del centro della citt\u00e0 il traffico di attraversamento nord-sud. Questa, libera in parte il traffico di Viale Trento e Via Sette Martiri. Tale asse \u00e8 ora sede di traffico lento, che consente una buona convivenza delle automobili, dei mezzi pubblici e dei pedoni, in condizione di sicurezza reciproca. Si sono creati dei parcheggi lungo tutto l'asse, soprattutto vicino alle aree commerciali e al centro storico e inoltre si sono completati i tratti di pista ciclabile, avendo cos\u00ec un percorso continuo lungo tutto l'asse che si inserisce nel sistema complessivo cittadino.\nFrazioni.\nValdagno si divide nelle seguenti frazioni (da nord a sud): San Quirico, , Maglio di Sopra, Campotamaso, Castelvecchio, Cerealto, Ponte dei Nori, Piana, Massignani Alti.\nNovale.\nNovale deve il suo nome a \"terra Novalis\", cio\u00e8 terre svegrate per praticarne l'agricoltura. Il primo insediamento abitativo, testimoniato ancora prima del 1300, fu Meneore, l'attuale contrada Menovre.\nIl territorio \u00e8 segnato da diverse piccole valli parallele tra loro, tra cui Valle Castrazzano, Valle Rialbo, Val Rossia, Valle dell'Oro, Val Riberta e Val Grossa.\nNovale era un comune autonomo limitrofo a Valdagno, da cui si stacc\u00f2 nel 1569. Torner\u00e0 poi ad essere frazione di Valdagno nel maggio 1924, dopo le dimissioni dell'ultima Amministrazione Comunale. Il suo campanile, uno dei pi\u00f9 alti e antichi del vicentino, \u00e8 stato costruito nel 1904.\nNovale conta oggi circa 6000 abitanti.\nOgni anno a Carnevale si svolge una sfilata di carri allegorici. La sagra paesana si tiene la terza domenica di settembre. A livello sportivo, dagli anni '80 fino ai primi anni 2000 \u00e8 stato organizzato il torneo di calcio \"Coppa d'Oro\", celebre in almeno tutto il territorio vicentino. Oggi ne ha raccolto l'\"eredit\u00e0\" il torneo \"Se Vedemo Al Terso Tempo\", che raggiunge nel giugno 2019 la sua sedicesima edizione.\nPiana.\nAnche Piana \u00e8 stato un comune autonomo limitrofo a Valdagno. Questa frazione di Valdagno, che oggi conta circa 2.300 abitanti, sorge su un piccolo altopiano situato nella zona sud del comune.\nLa Chiesa di Piana risulta essere una delle pi\u00f9 antiche presenti in vallata.\nFamosa \u00e8 la sua \"sagra\" paesana in onore a san Giuseppe, suo patrono oltre a san Valentino, che viene festeggiata il 1\u00ba maggio.\nInfrastrutture e trasporti.\nIl trasporto pubblico a Valdagno \u00e8 garantito da autocorse svolte dalla societ\u00e0 Ferrovie e Tramvie Vicentine (FTV). Convertita nel 2016 a Societ\u00e0 Vicentina Trasporti (SVT)\nFra il 1880 e il 1980 la citt\u00e0 venne servita da una delle principali stazioni della tranvia Vicenza-Valdagno-Recoaro Terme/Chiampo, gestita anch'essa dalle FTV.\nAmministrazione.\nVariazioni.\nLa circoscrizione territoriale ha subito le seguenti modifiche: nel 1928 aggregazione di territori del soppresso comune di Novale.\nSport.\nCalcio.\nLa principale societ\u00e0 calcistica della localit\u00e0 \u00e8 l\"'FCD Altovicentino\" nato nell'estate 2014 dalla collaborazione tra le societ\u00e0 del \"Trissino Valdagno\" e \"Calcio Marano\".\nIl Real Valdagno, \u00e8 stata fino al 2012, la principale societ\u00e0 calcistica della localit\u00e0. Seppur non partecipi ad alcun campionato come prima squadra \u00e8 comunque attiva a livello di settore giovanile e scolastico, rappresentando il principale vivaio calcistico del comune. Visse il suo periodo di massima popolarit\u00e0 nel corso degli anni cinquanta, quando milit\u00f2 in Serie B con il nome di \"A.C. Marzotto\".\nDal 2012 al 2014 a rappresentare il calcio a Valdagno, \u00e8 stato il \"Trissino Valdagno\", nata dall'unione di \"A.S.D. Trissino\" e \"A.C. Nuova Valdagno\".\nHockey.\nCome molti altri centri del vicentino Valdagno vanta una grandissima tradizione nell'hockey su pista, con numerosi campionati di Serie A1 disputati.\nHa disputato varie edizioni delle coppe europee, raggiungendo per tre volte la fase finale della Champions League eliminata dal Barcellona, dal Porto e dal Deportivo La Curuna.\nHa raggiunto la finale di Coppa Cers persa ai rigori contro il Tenerife.\nRisale al 1938 la fondazione della Societ\u00e0 CRAL Marzotto che divenne poi Hockey Marzotto Valdagno. Ha vinto tre Scudetti, due Coppe Italia, tre Supercoppe Italiane e una Coppa di Lega di Serie A2.\nImpianti sportivi.\nValdagno dispone di vari campi da calcio in erba naturale, tra cui due di dimensioni regolamentari: lo Stadio dei Fiori, della capienza di 6000 posti, ed il Palazzetto dello Sport con annessa pista di atletica.\nSono presenti inoltre, una piscina coperta, campi da tennis e da calcetto indoor, campi da calcetto in erba sintetica, una pista da hockey, denominata Pista Lido, e due campi da basket. Nel 2008 \u00e8 stato inaugurato un nuovo impianto polivalente che prende il nome di Palalido, destinato ad ospitare vari avvenimenti sportivi, tra cui, le gare di Hockey su pista di serie A1."}
{"id": "2549672", "revid": "339392", "url": "https://it.wikipedia.org/wiki?curid=2549672", "title": "Clan Yamanaka", "text": ""}
{"id": "2549674", "revid": "288268", "url": "https://it.wikipedia.org/wiki?curid=2549674", "title": "Nuova strada Anas 310 - Passante autostradale di Mestre", "text": ""}
{"id": "2549676", "revid": "287204", "url": "https://it.wikipedia.org/wiki?curid=2549676", "title": "Provincia di Cordillera", "text": ""}
{"id": "2549680", "revid": "767487", "url": "https://it.wikipedia.org/wiki?curid=2549680", "title": "Gary Goldman", "text": "Insieme hanno fondato i \"Sullivan Bluth Studios\", una casa di produzione rivale alla \"Walt Disney\" da loro accusata di aver abbandonato il suo stile fiabesco da \"Red e Toby - Nemiciamici\"."}
{"id": "2549687", "revid": "1516566", "url": "https://it.wikipedia.org/wiki?curid=2549687", "title": "Casargo", "text": "Casargo (\"Casarch\" in dialetto valsassinese, e gi\u00e0 Valcasargo fino al 1757) \u00e8 un comune italiano di 848 abitanti dell'Alta Valsassina, posto nella parte settentrionale della provincia di Lecco, in Lombardia.\nGeografia fisica.\nIl paese si trova su un fondovalle dominato dalla massiccia sagoma del monte Legnone (metri 2610) a 800 metri di quota sul livello del mare. Conta circa 900 abitanti sparsi nei cinque nuclei abitati che compongono il comune; Casargo, Codesino e Somadino si trovano nella Val Casargo percorsa dal torrente Maladiga, mentre Indovero e Narro si affacciano sulla Val Muggiasca, una piccola valle scavata dall'ultimo tortuoso tratto del Pioverna, il torrente che attraversa tutta la Valsassina.\nDal fondovalle, dove \u00e8 situato l'abitato principale, si possono raggiungere le frazioni di Indovero e Narro, da cui si gode un ampio panorama di tutta la Valsassina. Da Narro si diramano la strada per la Val Muggiasca per raggiungere Bellano, e quella per l'Alpe di Giumello, terrazza naturale con vista su tutto il bacino lariano, sede di un'importante scuola di parapendio e deltaplano e dotata di impianti sciistici.\nSul versante opposto si trova Alpe di Paglio, anch'essa comodamente raggiungibile da Casargo, punto di partenza per scampagnate e trekking verso i rifugi delle Orobie ed il Pian delle Betulle.\nIl comune di Casargo si trova in Alta Valsassina in provincia di Lecco, da cui dista 27 chilometri. Casargo \u00e8 raggiungibile da Lecco attraverso la statale 36 in direzione della Valtellina. Si deve imboccare l'uscita per Bellano in direzione di Taceno e proseguire nell'Alta Valsassina. Casargo dista da Bellano 14\u00a0km e da Taceno 4\u00a0km. Sempre da Lecco si raggiunge Casargo attraversando tutta la valle (Ballabio-Introbio-Taceno) fino a raggiungere sempre l'Alta Valle. Da Casargo \u00e8 possibile raggiungere la Valvarrone attraverso il piccolo valico di \"Piazzo\" (900 metri s.l.m.) e arrivare a Premana. Da qui si percorre tutta la valle e si raggiunge il lago di Como nei pressi di Dervio.\nStoria.\nDa un punto di vista storico, Casargo segu\u00ec le sorti degli altri centri della Valsassina.\"\"\nSimboli.\nLo stemma del Comune di Casargo \u00e8 stato concesso con decreto del presidente della Repubblica del 16 ottobre 1980.\nNello stemma \u00e8 raffigurato il profilo innevato del monte Legnone accompagnato da due rilievi che rappresentano l'Alpe di Paglio e il monte Muggio. Una strada sale tra il verde dei prati e dei boschi, sino al valico di Piazzo, spartiacque tra Valsassina e Valvarrone ed antica via di collegamento tra la vicina Valtellina e la pianura. I cinque cerchi dorati, attraversati da un cartiglio con i colori della bandiera italiana, rappresentano le principali frazioni che oggi compongono il territorio comunale: Casargo, Codesino, Somadino, Indovero e Narro.\nMonumenti e luoghi d'interesse.\nNel suo territorio \u00e8 presente un autentico gioiello di arte romanica, la chiesa di Santa Margherita in Somadino, una frazione di Casargo. La chiesa di Santa Margherita \u00e8 il pi\u00f9 antico edificio religioso della Valsassina e le sue origini risalgono all'XI secolo. La chiesa fu edificata vicino a fortificazioni militari e lungo la strada che portava in Valtellina, che passava sotto il suo portico, ampliato nel settecento. Ha subito tante trasformazioni ma la chiesa mantiene intatte le sue pure forme romaniche. Al suo interno, insieme ad un affresco di epoca rinascimentale, conserva un interessante ciclo di affreschi di ascendenze bizantine in cui sono riprodotti, insieme alla Vergine con Bambino, i santi patroni delle chiese vicine. Sulla cupola sono visibili tracce di un Cristo Pantocratore. Secondo recenti indagini, basate sugli affreschi dell'abside, la chiesa di Santa Margherita sarebbe stata la chiesa matrice di tutta l'Alta Valsassina, da cui avrebbero preso origine tutte le altre.\nTra le localit\u00e0 di Narro e Indovero sorge la chiesa di San Martino, antecedente al XIII secolo e dotata di un campanile dalle origini medievali .\nAl periodo medievale risale anche la primitiva costruzione dell'oratorio di Sant'Ulderico, sito in una radura, dopo un percorso di faggi secolari sul versante nord del monte Muggio, a metri. Posizionato sopra un terrazzo naturale, l'edificio originario risale all'XI secolo ed era probabilmente un eremo con un'unica aula e con l'abside rivolto verso est. La chiesta \u00e8 legata al culto dei Santi Eremiti Lariani, ancora oggi, il primo sabato di luglio, permane la tradizione di recarsi in pellegrinaggio a Sant'Ulderico.\nA Casargo si trovano numerosi alberi pluricentenari e ben 19 faggi monumentali censiti dalla Guardia Forestale e inseriti nel numero degli alberi monumentali della provincia di Lecco. Il pi\u00f9 straordinario, probabilmente il pi\u00f9 antico di Italia, \u00e8 il Grande Faggio della Val Piancone, una piccola valle laterale della Val Marcia.\nEconomia.\nL'economia del paese poggia su alcune aziende. Resistono ancora attivit\u00e0 tradizionali come il formaggio, il latte e l'allevamento. Nel territorio comunale ha particolare importanza il turismo.\nA Casargo, in localit\u00e0 Piazzo, ha sede una rinomata scuola di formazione professionale alberghiera.\nSport invernali.\nA partire dagli anni Sessanta a Casargo si sono sviluppate due piccole stazioni sciistiche: l'Alpe Giumello e Alpe di Paglio. Gli impianti dell'Alpe Giumello vennero aperti negli anni Sessanta e consistevano in uno skilift per principianti ed in un pi\u00f9 lungo skilift per sciatori di medie capacit\u00e0, che raggiungeva la vetta del Monte Muggio. Nel corso degli anni la piccola localit\u00e0 \u00e8 stata sempre discretamente frequentata.\nNegli anni Novanta, il fallimento della societ\u00e0 che si occupava della gestione della localit\u00e0, ha visto il destino degli impianti finire in mano ad un gruppo di volontari. Nel gennaio 2009, durante uno degli inverni pi\u00f9 nevosi dell'ultimo ventennio, la stazione \u00e8 stata costretta alla chiusura a causa del termine della \"vita tecnica\" dello skilift e della mancata concessione di una proroga.\nI gestori si impegnarono quindi, con l'aiuto degli enti locali, a riattivare la stazione, mediante il rinnovamento degli impianti. Per i principianti venne acquistato un tapis roulant. Si riusc\u00ec anche a ripristinare la sciovia \"Monte Muggio\", mediante l'acquisto di uno skilift usato, funzionante per pochissimi anni, in una stazione sciistica del Torinese. Il 19 dicembre 2009 la piccola stazione sciistica ha potuto quindi festeggiare la riapertura.\nDiverso il destino dell'Alpe Paglio, localit\u00e0 situata sul versante opposto della valle. La localit\u00e0 apr\u00ec negli anni Settanta con la costruzione dello skilift \"Alpe Paglio-Cima Laghetto\", che permetteva il collegamento sciistico con il Pian delle Betulle. La stazione fu da sempre frequentata, in quanto la pista dell'Alpe Paglio era la pi\u00f9 lunga e rinomata del comprensorio del Pian delle Betulle. Nel 2005, per\u00f2, lo skilift termin\u00f2 la \"vita tecnica\". Le risorse economiche insufficienti ed alcuni problemi burocratici determinarono la dismissione dell'impianto.\nOggi Alpe di Paglio non \u00e8, quindi, pi\u00f9 meta degli appassionati dello sci alpino, anche se resta frequentata dai praticanti di sci-alpinismo. Per il futuro si spera di poter ripristinare la pista dell'Alpe Paglio, tramite la costruzione di una seggiovia biposto.\nAmministrazione.\nDi seguito \u00e8 riportato l'elenco dei sindaci che hanno amministrato il Comune di Casargo dal 1945\nCultura.\nMostra regionale della capra orobica.\nCasargo \u00e8 noto per ospitare una famosa \"Mostra regionale della capra orobica\". Si tratta di un evento fieristico in cui allevatori e addetti del mestiere espongono il frutto del proprio lavoro e i propri animali, che vengono giudicati e premiati secondo diverse categorie di competizione. L'evento coinvolge numerosi curiosi, attirati dalla peculiarit\u00e0 della capra orobica e dalle manifestazioni di folklore culinario, artigianale e musicale che accompagnano la Mostra.\nLa \"Mostra regionale della capra orobica di Casargo\" \u00e8 salita alla ribalta del web grazie all'apparizione di un video virale su YouTube nel 2014 e alla creazione di pagine ed eventi Facebook virali dal 2016."}
{"id": "2549689", "revid": "339392", "url": "https://it.wikipedia.org/wiki?curid=2549689", "title": "Clan Akimichi", "text": ""}
{"id": "2549693", "revid": "1592097", "url": "https://it.wikipedia.org/wiki?curid=2549693", "title": "Fedor Dostojevskij", "text": ""}
{"id": "2549697", "revid": "287204", "url": "https://it.wikipedia.org/wiki?curid=2549697", "title": "Vanishing Point (film)", "text": ""}
{"id": "2549698", "revid": "15756", "url": "https://it.wikipedia.org/wiki?curid=2549698", "title": "Paparazzi (Lady Gaga)", "text": "Paparazzi \u00e8 un singolo di Lady Gaga, pubblicato il 6 luglio 2009 come quinto e ultimo singolo estratto dall'album d'esordio \"The Fame\".\nHa raggiunto la prima posizione in Germania, Polonia e Repubblica Ceca, ma ha riscosso molto successo in tutto il mondo, specialmente in Australia, Italia e Canada.\nDescrizione.\nScritto da Rob Fusari e dalla stessa Lady Gaga, il brano delinea i patimenti di Gaga per bilanciare successo e amore, ed in particolare \u00e8 dedicato al suo compagno d'epoca, L\u00fcc Carl.\nDurante un'intervista, Poich\u00e9 Ron Slomowicz di About.com ha parlato di diverse interpretazioni del singolo, Gaga ha risposto:\nBeh, sono molto lieta che vi siano distinte interpretazioni, \u00e8 stata proprio questa l'idea. Il brano ruota attorno a cose diverse \u2013 discute sui miei quesiti, desidero la fama o desidero l'amore? Parla anche di come corteggi i paparazzi per farli innamorare di me. Parla della prostituzione dei media. \u00c8 una canzone d'amore dedicata alle cineprese, ma \u00e8 anche una canzone d'amore dedicata alla fama o all'amore \u2013 puoi averli tutti e due, o puoi averne solo uno?\n\"Paparazzi\" presenta una struttura up-tempo simile ai precedenti singoli \"Just Dance\" e \"Poker Face\", che avanza con un ritmo passionale. Il brano ha un moderato groove electro-synth e si pone nella tonalit\u00e0 di Do minore con un tempo di 115 battiti per minuto.\nVideo musicale.\nIl video \u00e8 un piccolo film diretto da Jonas \u00c5kerlund, interpretato dalla stessa Lady Gaga e dall'attore svedese Alexander Skarsg\u00e5rd. Le riprese sono state eseguite il 13 aprile 2009 a Villa De Leon, un'imponente villa affacciata sul mare, nel distretto di Bel Air. Ha debuttato il 4 giugno 2009 nel Regno Unito e in Irlanda su Channel 4. A causa delle continue speculazioni e pubblicazioni abusive del video, durante il suo tour in Australia, Gaga ha pubblicato un messaggio sul suo account di Twitter in cui chiedeva di attendere il suo consenso prima che il video venisse ufficialmente distribuito.\nAll'indomani del suo debutto negli Stati Uniti e in Inghilterra, il video ha suscitato serie polemiche a causa dei suoi contenuti sessuali e violenti, incappando cos\u00ec ad una inevitabile censura. Su YouTube infatti la clip \u00e8 presente sia in versione censurata che in versione integrale. In Italia il video non \u00e8 mai andato incontro ad una censura, anzi, ha riscosso un buon successo, facendo risalire la posizione dell'album nelle classifiche.\nGli abiti della cantante nel video vennero curati dalla moglie del regista, Bea \u00c5kerlund.\nSinossi.\nIl video racconta le questioni personali e la vita d'una donna ricca e famosa (Lady Gaga), che deve fare i conti con il lato negativo della celebrit\u00e0. Il video inizia con l'apertura di un cerchio al centro dello schermo, da dove vengono mostrati gli esterni e interni d'una villa, da dove inizia la storia. Lady Gaga si trova in intimit\u00e0 con un suo presunto fidanzato. I dialoghi si svolgono in svedese, con sottotitoli in inglese; dapprima lei gli pone la seguente domanda:\"Do you love me?\", cio\u00e8: \"Mi ami?\" e lui risponde: \"Of course, I love you\" cio\u00e8: \"Certo che ti amo\"; poi lui, dopo averla baciata un po' e dopo che lei si \u00e8 posta sopra di lui, le dice: \"Come here.\" \"Vieni qui\", si alza, le toglie la giacca in pelle (continuando sempre a baciarla), la prende in braccio e la conduce fuori in terrazza. L'uomo l'ha portata l\u00ec per essere a favore di telecamera e per poter essere immortalato dai paparazzi che sono nascosti fuori dalla villa. Quando Gaga si rende conto di essere vittima dei paparazzi (e da qui il titolo del singolo) e che il suo amante ne \u00e8 complice, tra i due nasce una colluttazione e lei viene spinta e buttata gi\u00f9 dalla terrazza. Secondo la rivista \"Rolling Stone\" l'episodio \u00e8 un omaggio al film di Alfred Hitchcock, \"La donna che visse due volte\". Lady Gaga non muore, ma rimane in sedia a rotelle ed esce quindi sul giornale la sua condizione di paralizzata. La scena si sposta quindi sulla cantante che, da dentro una limousine nera, viene presa in braccio dai ballerini e posta su una sedia a rotelle, viene condotta all'interno di una abitazione e lentamente spogliata a ritmo di musica. Dopo essere stata presumibilmente vestita, i ballerini si spostano da davanti alla telecamera e Lady Gaga, munita di due stampelle e vestita con una sorta di armatura dorata molto corta, tenta di alzarsi dalla sedia a rotelle e di camminare circondata da ballerini e ballerine. Si vede poi la cantante con un abito nero e scollato in lattice, che comincia a cantare su un divano, illuminata da un faro e si alternano scene di modelle morte in vari modi. La sequenza si sposta poi a Lady Gaga che amoreggia su un divano con tre ragazzi (sono i cantanti americani che formano un gruppo chiamato Snake Of Eden). Viene in seguito mostrata Lady Gaga che balla una coreografia di Laurie Ann Gibson al centro d'una stanza illuminata da dei lampadari, vestita con un abito per met\u00e0 tuta aderente e per met\u00e0 abito stile ottocentesco.\nNel ritornello finale, Lady Gaga, ritratta incolume con una tuta gialla, ornata da piccole teste nere che ricordano Mickey Mouse e con occhiali da sole circolari, siede accanto al fidanzato di inizio video con un occhio bendato su un divano, ed insieme impegnati nella lettura di riviste. Una cameriera, forse complice dell'imminente omicidio, entra nella stanza e posa su un tavolino un vassoio contenente dei cocktail. Lady Gaga si alza, posa la rivista, si dirige verso il tavolino e versa dell'arsenico, contenuto nel suo anello, in un cocktail, misto a cubetti di ghiaccio. Mescola la bevanda con un cucchiaino e, vibrante di gioia, l'assaggia impudentemente per poi offrirla all'incosciente fidanzato che muore avvelenato nel giro di pochi secondi. Gli mette i suoi occhiali da sole e chiama il 911 per costituirsi. Viene infine arrestata e portata in centrale sotto l'obiettivo spietato della stampa scandalistica. Viene quindi schedata e fotografata (queste immagini sono in bianco e nero) dalla polizia con il numero di matricola con tre espressioni diverse, ognuna diretta e singola. Poi se ne va, e il cerchio dell'inizio della clip invade lo schermo chiudendosi con un ultimo colpo di suono.\nEsiste la continuazione di \"Paparazzi\" intitolata \"Telephone\" cantata da Lady Gaga in coppia con Beyonc\u00e9. Il video riprende esattamente da dove era stato lasciato, cio\u00e8 da quando Lady Gaga viene portata in carcere per aver ucciso il suo fidanzato.\nVersione alternativa.\nOltre alla versione del video gi\u00e0 citata, ne esiste una seconda, inedita, che presenta alcune scene totalmente differenti. Nella seconda strofa, in particolare, Lady Gaga indossa un elegante costume viola e celeste con una cintura di proiettili a tracolla, una parrucca viola ed \u00e8 seduta in groppa ad un cavallo a pois dalla chioma viola; poco prima del ritornello, la cantante sprona l'animale con un gesto della mano.\nPremi.\nIl video ha totalizzato cinque \"nomination\" agli MTV Video Music Awards 2009, tutte nelle categorie artistiche della cerimonia: Miglior scenografia, Miglior regia, Miglior montaggio, Miglior fotografia e Migliori effetti speciali. Lady Gaga \u00e8 uscita vincitrice dalla serata con i premi per la Miglior scenografia e i Migliori effetti speciali. \"Paparazzi\" \u00e8 stato premiato anche come Miglior Video Internazionale agli UK Music Video Awards. Il video ha inoltre ricevuto la certificazione Vevo, avendo superato le 100 milioni di visualizzazioni su YouTube e Vevo.\nAccoglienza.\n\"Paparazzi\" \u00e8 stato ben accolto dai critici musicali. Daniel Kreps di \"Rolling Stone\" ha paragonato il video musicale a quello di \"November Rain\" dei Guns N' Roses. Lo scrittore ha definito un \u00abgiramento di stomaco\u00bb le macabre scene che ritraggono i cadaveri delle modelle assassinate, ma ha lodato il video per \u00ablo stile cos\u00ec marcatamente cinematografico che impedisce di staccare gli occhi, anche se probabilmente esso finir\u00e0 con l'essere ritenuto un po' vizioso\u00bb. Anna Pickard del \"The Guardian\" ha elogiato il video, commentando: \u00abDavvero molto lavoro \u00e8 stato fatto per questo video\u00bb, ma si \u00e8 lamentata della sua eccessiva lunghezza.\nNel 2011, il \"Rolling Stone\" l'ha definito il secondo brano pi\u00f9 bello di Gaga, esaltando il tema del brano e il ritmo. Jill Menze di \"Billboard\", in una recensione del \"The Fame Ball Tour\", ha ricoperto di elogi l'interpretazione di \"Paparazzi\" da lui definita \u00abuna ballata ossessionata dal desiderio di fama interpretata nella maniera pi\u00f9 abile possibile per le sue capacit\u00e0.\u00bb Alexis Petridis del \"The Guardian\" ha scritto: \u00abVi potreste velocemente stancare di ascoltare ripetutamente la melodia dell'album, ma il motivo di \"Paparazzi\" si stabilizza nella vostra mente e rifiuter\u00e0 di muoversi.\u00bb Stephen Thomas Erlewine di AllMusic ha apprezzato il brano e ha scritto: \u00abesso funziona simultaneamente come una gloriosa esplosione di ciarpame e una malvagia parodia di ci\u00f2.\u00bb Ben Norman di About.com l'ha definita una delle sue tre canzoni preferite dell'album e l'ha descritta come \u00abfantastica\u00bb. Priya Elan del \"The Times\" ha scritto: \u00abAnche la triade di canzoni che ripercorre il nucleo dell'album, il motivo della celebrit\u00e0 (\"Paparazzi\", \"Beautiful, Dirty, Rich\" e la title track \"The Fame\") non rimugina sulla monotona vacuit\u00e0 della fama, ma piuttosto preferisce osservarla passivamente.\u00bb Bill Lamb di About.com ha riconosciuto il brano come la maggior esecuzione artistica di Gaga, \u00abun omaggio al rapporto simbiotico ma dopotutto falso e artificiale tra le celebrit\u00e0 e i loro inarrestabili paparazzi\u00bb.\nEvan Sawdey di PopMatters ha osservato come \"Paparazzi\" e il precedente singolo, \"Poker Face\" condividano lo sfavillante genere musicale gi\u00e0 esplorato in \"Just Dance\". Erika Howard da \"New Times Broward-Palm Beach\" l'ha definita la traccia che pi\u00f9 fa parlare di s\u00e9 nell'album. Pitchfork Media ha stilato \"Paparazzi\" all'ottantatreesimo posto nella propria classifica dei brani pi\u00f9 belli del 2009.\nSuccesso commerciale.\nA febbraio 2018, il singolo ha venduto in totale copie negli Stati Uniti d'America.\n\"Paparazzi\" si garantisce una prima apparizione nella Official Singles Chart alla posizione 99 il 31 gennaio 2009, grazie alle modeste vendite digitali del singolo in Regno Unito, che permettono la permanenza del brano anche nella settimana successiva. Il 2 maggio 2009, \"Paparazzi\" ritorna in classifica alla posizione 87, salendo settimana dopo settimana alla posizione 4, raggiunta il 4 luglio e mantenuta per due settimane non consecutive. In Gran Bretagna, \"Paparazzi\" ha bissato il successo del precedente singolo, \"LoveGame\", che si \u00e8 guadagnato la posizione 19.\nIl singolo entra il 14 maggio 2009 nella classifica dell'Irlanda alla posizione 38, solo in formato digitale, e nella settimana successiva sale alla posizione 26, sempre grazie al solo mercato digitale. L'11 giugno 2009, \"Paparazzi\" entra nella top 10, occupando la posizione 5 per due settimane ed infine raggiunge la posizione 4 il 2 luglio 2009.\nIn Italia, \"Paparazzi\" esordisce nella classifica FIMI il 30 luglio 2009 in seguito alla pubblicazione del singolo su supporto fisico e, dopo cinque settimane di permanenza, occupa la ventesima posizione. Riesce ad arrivare fino alla 3\u00aa posizione.\nEsibizioni dal vivo.\n\"Paparazzi\" \u00e8 stato il sesto brano della scaletta eseguito da Lady Gaga in apertura al .\nLady Gaga ha eseguito il brano in diversi programmi televisivi, tra i quali il britannico \"The Album Chart Show\", tenutosi il 4 febbraio 2009 a Londra, l'AOL Sessions, in onda il 6 marzo 2009 negli Stati Uniti.\n\"Paparazzi\" era il brano d'apertura del \"Fame Ball Tour\", prima tourn\u00e9e professionale della cantante.\nIl 13 settembre 2009, in occasione dell'assegnazione degli MTV Video Music Awards 2009, Lady Gaga ha interpretato il brano in una maestosa scenografia appositamente preparata per l'evento; accompagnata da un nutrito corpo di ballo, l'artista ad inizio performance ha indossato una maschera ed un completo bianco, ballando una complessa coreografia che in parte ricorda quella del video. Dopo aver suonato di sfuggita una parte della canzone al pianoforte, la cantante si \u00e8 diretta verso il palcoscenico simulando la sua morte. Pur continuando a cantare, Lady Gaga si \u00e8 abbandonata tra le braccia di due ballerini, scoppiando quindi in falsi gemiti. Al termine della performance si \u00e8 issata ad un appiglio del soffitto, mostrando il suo corpo e il viso insaguinato.\n\"Paparazzi\" \u00e8 stato eseguito come pezzo d'apertura del \"The Fame Ball Tour\", ed \u00e8 nella scaletta del \"The Born This Way Ball\".\n\u00c8 stato uno dei pezzi chiave del \"The Monster Ball Tour\" dove Lady Gaga cantava \"Paparazzi\" indossando delle lunghissime extensions a treccia, poco prima di inscenare la propria morte.\nNella versione rivisitata del \"The Monster Ball Tour\", Gaga cantava \"Paparazzi\" indossando un reggiseno e delle mutande pirotecnici. Nel 2014 Lady Gaga ha cantato \"Paparazzi\" anche durante il suo quarto tour, l\"\"', durante il quale cantava il brano con indosso un abito ornato da accessori simili a tentacoli.\nTracce.\nUK CD Single / UK 7' Picture Disc Limited Edition\nUK Promo CD\n UK Promo CD 2\n Brazilian Remixes Promo\n UK Remixes Promo\nFrench iTunes Remixes EP\nUK iTunes EP"}
{"id": "2549701", "revid": "124541569", "url": "https://it.wikipedia.org/wiki?curid=2549701", "title": "Cestistica San Severo", "text": "La Cestistica San Severo \u00e8 la principale societ\u00e0 di pallacanestro maschile della citt\u00e0 di San Severo, e gioca le sue partite casalinghe al Palasport Falcone e Borsellino. Attualmente milita in Serie A2.\nStoria.\nGli albori.\nLa fondazione della squadra, allora denominata G.S. Cannelonga Mobili avvenne nel 1966. La denominazione rimase cos\u00ec fino al 23 luglio 1970, dopo varie partecipazioni ai campionati di promozione e la conquista della serie D con alla guida tecnica Vanni Peluso Cassese, storico allenatore di numerose stagioni. Solo allora il nome della formazione mut\u00f2 in Cestistica San Severo. Successivamente, nel 1974, la squadra venne promossa in serie C e nonostante la pallacanestro cominci\u00f2 a farsi conoscere in tutta la citt\u00e0, la squadra non riusc\u00ec ad evitare la retrocessione. Tuttavia, l'anno dopo, grazie soprattutto all'apporto di ragazzi provenienti dal vivaio e dal giovanissimo talento Walter Magnifico, la formazione sanseverese riusc\u00ec a riconquistare la serie C, questa volta mantenuta grazie anche a dei rinforzi ulteriori nel roster.\nAnni ottanta.\nDopo aver conquistato la promozione in serie B e un campionato nel 1978, anno in cui la Cestistica disput\u00f2 la poule A2 per la promozione nella seconda serie massima, la squadra ebbe un notevole crollo, dovuto soprattutto alla partenza del suo illustre concittadino Walter Magnifico per la Fortitudo Pallacanestro Bologna allora denominata Mercury. Ci\u00f2 fu una delle tante cause per cui quest'anno, nel 1980, nonostante venne creato un roster grande, la formazione pugliese retrocedette in serie C, serie che mantenne fino ad una parentesi nel 1983, stagione disastrosa che vide nuovamente cadere tutte le speranze di salvezza in B. Soltanto nel 1984 a seguito dell'arrivo di Renzo Ranuzzi come coach, la squadra riusc\u00ec a fare un campionato decente, centrando anche i play-off. La formazione si ritrov\u00f2 improvvisamente in D, dove solamente nel 1989, grazie alla guida del solito Cassese, si cerc\u00f2 la via della risalita, poi non trovata.\nAnni novanta.\nLa stagione 1989-90 fu caratterizzata da una particolare rivalit\u00e0 cittadina venuta fuori a causa dell'entrata in scena in campionato dell'Agricomm San Severo, squadra in cui milit\u00f2 inizialmente Mario Del Vicario, un giovane ragazzo molto promettente. I primi due derby non furono favorevoli alla Cestistica che perse entrambe le gare, mentre l'ultimo scontro a fine campionato fu vinto soprattutto grazie all'ottima guida di Cassese. Nel 1991 la squadra disput\u00f2 un buon campionato, mentre la rivale fu costretta a vendere il titolo e fallire nel campionato di B2, cui prese parte per aver acquistato i diritti della Pallacanestro Brindisi. Gli anni successivi la squadra pugliese ricominci\u00f2 a sperare in una promozione combattuta per tante stagioni e conquistata solo nel 1999, grazie ad una finale playoff che vide i Neri della storica formazione vincere al supplementarr contro la Fortitudo Basket Martina Franca, partita in cui lasci\u00f2 il segno soprattutto Mario Del Vicario, curiosamente autore di un numero di punti pari alla sua et\u00e0, 35.\nAnni 2000.\nNel 2000 la Cestistica centr\u00f2 la salvezza nei playout. L'anno successivo non inizi\u00f2 nel migliore dei modi e soltanto verso la met\u00e0 del campionato si riusc\u00ec a vincere in modo costante per quasi tutte le partite. Questo risultato fu favorevole, tanto che la formazione disput\u00f2 la finale per la promozione in B1 contro il Basket Patti. Tuttavia la squadra non fu in grado di portare a casa la vittoria e la stagione successiva disput\u00f2 di nuovo la B2. Da qui in poi, la squadra pugliese dichiar\u00f2 la propria permanenza in B2, almeno fino al 2006, anno in cui si costru\u00ec un'ottima squadra che nonostante i problemi economici, ottenne i play-off persi nella seconda serie di gare contro il Ruvo di Puglia Basket. Per i Neri si riservarono anche tempi brutti, cos\u00ec nella stagione 2006-07 per poco non si ottenne la salvezza.\nMa, per ogni tempo brutto, c'\u00e8 anche in arrivo un tempo buono e grazie ad un grande sponsor, la Cestistica San Severo, d'ora in poi denominata anche Mazzeo San Severo, attraverso una serie di mosse societare e varie promozioni grazie anche a un ripescaggio dopo la finale disputata nel 2008 contro la Fortitudo Agrigento, riuscir\u00e0 ad arrivare in B1.\nL'arrivo in Legadue.\nNel 2010 la Cestistica, allenata da Piero Coen, grazie ad un roster inizialmente pensato per la salvezza, si porta in avanti fino alla finalina playoff disputata contro la storica squadra della Fortitudo Bologna, contro la quale si riesce anche a vincere la seconda gara fuori casa. In queste ultime partite, il Palasport Falcone e Borsellino riporta un record di numero spettatori mai visto prima, con oltre 4000 spettatori.\nLa stagione 2010-11 vede la squadra portarsi in avanti come non ha mai fatto prima: la Cestistica San Severo disputa per la prima volta il campionato professionistico di Legadue, venendo ripescata al posto della scomparsa Vigevano.\nTuttavia l'avvio di stagione \u00e8 difficoltoso per la compagine giallonera: vengono sostituiti l'allenatore e diversi elementi dell'organico, americani compresi. La prima vittoria stagionale arriva solamente nell'anno solare 2011, alla 13\u00aa giornata. Successivamente i sanseveresi riescono a raggiungere il penultimo posto in classifica, ma nel finale di campionato una striscia aperta di 8 sconfitte consecutive condanna matematicamente la squadra all'ultimo posto e alla conseguente retrocessione in terza serie.\nIl rischio fallimento.\nNell'estate del 2011 dopo la retrocessione in Legadue, la Cestistica ha dei grandi problemi economici, tanto da rischiare il fallimento societario, con la possibilit\u00e0 di cedere il titolo a Reggio Calabria. Tuttavia, tale rischio viene scongiurato all'ultimo momento grazie all'aiuto del Comune di San Severo e di un gruppo di imprenditori locali, la Cestistica si iscrive al campionato di DNA, grazie all'aiuto anche dell'ex patron che pochi mesi pi\u00f9 tardi ceder\u00e0 le sue quote societarie. Dopo questo improvviso calo, la Cestistica San Severo ritorna a splendere sfiorando l'immediata promozione in Serie A2.\nRoster 2021-2022.\n\"Aggiornato al 13 novembre 2021.\""}
{"id": "2549702", "revid": "1013865", "url": "https://it.wikipedia.org/wiki?curid=2549702", "title": "Provincia di Tak\u00e9o", "text": "La provincia di Tak\u00e9o \u00e8 una provincia della Cambogia situata nella parte meridionale del paese al confine col Vietnam; la sua capitale \u00e8 l'omonima citt\u00e0 di Tak\u00e9o.\nTak\u00e9o \u00e8 la provincia che ha dato i natali a Ta Mok, esponente dei Khmer rossi.\nAmministrazione.\nLa provincia di Tak\u00e9o \u00e8 suddivisa in 10 distretti, 100 comuni e 1117 villaggi:"}
{"id": "2549707", "revid": "110157", "url": "https://it.wikipedia.org/wiki?curid=2549707", "title": "Jenny Dentiverdi", "text": "Jenny Dentiverdi (o Verdidenti), in inglese \"Jenny Greenteeth\" (o anche \"Ginny/Jinny Greenteeth\") \u00e8 un tipico spauracchio del folclore inglese, presente in Lancashire, Yorkshire, Cheshire e Shropshire, soprattutto nella zona di Liverpool.\nDescrizione.\nSecondo la leggenda, Jenny Dentiverdi \u00e8 una specie di fata d'acqua, di ninfa o di bogey che vive generalmente in laghi, pozze, fiumi e altri specchi d'acqua, con l'abitudine di catturare i bambini che si avvicinano troppo alla riva e di trascinarli sott'acqua, affogandoli. Secondo altre versioni starebbe appostata anche sulle cime degli alberi, da dove si potrebbe udire il suo gemito.\nLe viene generalmente attribuito l'aspetto di un'orrida megera con pelle verde pallido, capelli verdi e denti e unghie affilati, sebbene altre versioni della storia affermino che il suo aspetto non \u00e8 noto, dato che sta sempre nascosta sott'acqua. \nA questo personaggio vengono associate le piante acquatiche note in Inghilterra come \"duckweed\" (in genere la \"Lemna minor\", appartenente alla famiglia delle \"Lemnaceae\"), poich\u00e9, coprendo completamente la superficie dell'acqua, possono trarre in inganno i bambini che, camminandoci sopra, sprofondano per poi essere ricoperti alla vista dalle foglie. In alcune zone, \"Jenny Greenteeth\" non \u00e8 il nome di una creatura, ma della pianta stessa; di fatto, secondo alcuni studiosi di folclore, il personaggio non sarebbe altro che una \"personificazione\" di queste piante.\nFigure analoghe.\nNel folclore inglese si contano numerose creature simili, come Peg Powler o, al maschile, Grindylow, Bloody-Bones e Tommy Rawhead. Personaggi affini si trovano anche nel folclore di altri paesi, come i giapponesi Kappa, gli australiani Bunyip e la padana Borda."}
{"id": "2549709", "revid": "745179", "url": "https://it.wikipedia.org/wiki?curid=2549709", "title": "Shima e fukusaku", "text": ""}
{"id": "2549710", "revid": "110157", "url": "https://it.wikipedia.org/wiki?curid=2549710", "title": "Provincia di Magallanes", "text": "La provincia di Magallanes \u00e8 una provincia della Regione di Magellano e dell'Antartide Cilena nel Cile meridionale. Il capoluogo \u00e8 la citt\u00e0 di Punta Arenas.\nAl censimento del 2012 possedeva una popolazione di 128.199 abitanti.\nSuddivisione amministrativa.\nLa provincia \u00e8 divisa in 4 comuni:"}
{"id": "2549714", "revid": "247933", "url": "https://it.wikipedia.org/wiki?curid=2549714", "title": "Provincia delle Magellane", "text": ""}
{"id": "2549718", "revid": "287204", "url": "https://it.wikipedia.org/wiki?curid=2549718", "title": "Andrzej Siwinski", "text": "Andrzej Siwinski \u00e8 conosciuto solamente per i suoi lavori sacri conservati nella versione manoscritta originale presso il monastero ecclesiastico di Sandomierz. Queste composizioni chiesastiche comprendono un \"Ave regina\" caelorum per 3 voci, archi e organo (datata 17 aprile 1713), una \"Missa pro defunctis\" per 4 voci, 2 oboi, archi e organo (datata 1726) e quattro Mottetae de BVM per 4 voci, archi e organo. L'inventario della cappella del collegio dei Gesuiti di Cracovia del 1737 attribuisce a Siwinski anche una Litaniae in do minore, ora perduta, e un Requiem in do, probabilmente identico alla Missa pro defunctis conservata a Sandomierz.\nStilisticamente la sua musica si rif\u00e0 allo stile concertato, tipico della scuola musicale veneziana, con parti vocali assai ricercate."}
{"id": "2549722", "revid": "628767", "url": "https://it.wikipedia.org/wiki?curid=2549722", "title": "Provincia di Tierra del Fuego", "text": "La provincia di Tierra del Fuego (in italiano: \"Provincia di Terra del Fuoco\") \u00e8 una provincia della regione di Magellano e dell'Antartide Cilena nel Cile australe. Il capoluogo \u00e8 la citt\u00e0 di Porvenir. \nAl censimento del 2002 possedeva una popolazione di 6.904 abitanti.\nSuddivisione amministrativa.\nLa provincia \u00e8 divisa in 3 comuni:"}
{"id": "2549723", "revid": "1728", "url": "https://it.wikipedia.org/wiki?curid=2549723", "title": "Isola Komsomolets", "text": ""}
{"id": "2549737", "revid": "767487", "url": "https://it.wikipedia.org/wiki?curid=2549737", "title": "Alan Ke You Lun", "text": "Il suo nome inglese \u00e8 Alan Kuo, ma \u00e8 chiamato pi\u00f9 comunemente Alan Ke o, in cinese, Kuo You Lun.\nCarriera musicale.\nKe \u00e8 figlio dell'attore/stuntman taiwanese Blackie Ke Shou Liang. Egli ha scritto due canzoni per suo padre, \"Wake up\" e \"I miss you\", ognuna presente in un album. Alan ha iniziato a fare musica suonando la chitarra e scrivendo i testi delle canzoni. Successivamente ha avuto un contratto con l'etichetta discografica Alpha Music, e grazie a questo \u00e8 entrato in contatto con artisti come Jay Chou - il quale in particolare gli ha fornito dei consigli su come raggiungere la fama - e Alexandre Coup\u00e9, con cui si dice abbia anche avuto una relazione sentimentale. A causa dei consigli dell'artista, i produttori hanno iniziato ad aspettarsi molto da lui e le preparazioni per il suo primo album con la Sony Music sono durate diverso tempo. Durante il periodo di preparazione dell'album, il padre di Alan \u00e8 morto in un incidente. Il 19 agosto 2005 \u00e8 stato pubblicato il primo album autointitolato di Alan Kuo, contenente 12 tracce rock. Ha seguito, il primo giugno 2007, il secondo album."}
{"id": "2549739", "revid": "12109", "url": "https://it.wikipedia.org/wiki?curid=2549739", "title": "Wing", "text": ""}
{"id": "2549743", "revid": "28592", "url": "https://it.wikipedia.org/wiki?curid=2549743", "title": "Mezzofondista", "text": ""}
{"id": "2549744", "revid": "373458", "url": "https://it.wikipedia.org/wiki?curid=2549744", "title": "Mostro di Gila", "text": ""}
{"id": "2549755", "revid": "1149807", "url": "https://it.wikipedia.org/wiki?curid=2549755", "title": "Casale (architettura)", "text": "Il casale \u00e8 un gruppo di poche case rurali, in aperta campagna, senza mura a difesa.\nUn caso a parte \u00e8 costituito dai casali pugliesi di epoca medievale.\nDifferenza tra cascina, casale, casolare, casino.\nMentre la cascina, struttura a corte definita nel \"Dizionario\" \"di\" \"architettura Hoepli\" di Giacomo Ravazzini come \"stalla in prateria per allevamento delle mucche, con fabbricato annesso per fare burro e formaggio\", il casale \u00e8 un insieme di edifici rustici isolato nella campagna, dunque dedito ai soli fini residenziali. Il termine \u00e8 tuttavia attestato, nel \"Dizionario Etimologico Cortelazzo-Zolli\" anche con il significato di \"casa di campagna\", il che lo rende affine al \"casolare\", dimora rustica sempre secondo l'autorevole dizionario, e al termine \"casino\" (in uso per \"casa di campagna\" fin dal XVII secolo, come riferisce la \"Garzantina\" \"Architettura\").\nI casali pugliesi di epoca medievale.\nIn Puglia, nella zona del nord e del sud barese, in particolare nel territorio di Bisceglie, Monopoli, Conversano, Martina Franca e Ostuni, per casale, dal medioevo fino a tutto il XX secolo, nei documenti storici e nella tradizione popolare, si intende un agglomerato abitativo di una certa consistenza (50-100 \"fuochi\"), caratterizzato da un'economia mista, agricolo, pastorale, artigianale e commerciale, con qualche minimo servizio collettivo, quasi sempre una chiesa. Il casale \u00e8, nella maggior parte dei casi, privo di mura o fortificazioni, spesso per\u00f2 \u00e8 dotato di una torre di avvistamento. Quasi tutti i casali furono distrutti per eventi bellici tra l'inizio dell'XI secolo e la fine del XII secolo.\nI casali sopravvissuti si sono evoluti, tra il XV e il XVIII secolo, in centri urbani (definiti \"Terre\" nei documenti del XVIII secolo) come Bisceglie, Fasano e Martina Franca o, dalla met\u00e0 del XIX secolo, sono rinati sotto forma di contrade (aggregati di abitazioni sparse costituiti da residenze agricole e da seconde case e ville)."}
{"id": "2549756", "revid": "298229", "url": "https://it.wikipedia.org/wiki?curid=2549756", "title": "Campionati sudamericani di atletica leggera", "text": "I Campionati sudamericani di atletica leggera (in spagnolo \"Campeonato Sudamericano de Atletismo\") sono una competizione continentale di atletica leggera organizzata dalla Confederaci\u00f3n Sudamericana de Atletismo.\nLa manifestazione ha cadenza biennale e si svolge negli anni dispari. La prima edizione, che risale al 1919, vide solo due paesi partecipanti (Cile e Uruguay). La nazione vincitrice viene decretata in base alla somma dei punteggi ottenuti dai singoli atleti di quello stesso Stato."}
{"id": "2549757", "revid": "1718925", "url": "https://it.wikipedia.org/wiki?curid=2549757", "title": "Norodom Suramarit", "text": "Biografia.\nRegn\u00f2 in Cambogia dal 1955 fino alla sua morte il 3 aprile 1960. Era padre di Norodom Sihanouk e nonno dell'attuale sovrano Norodom Sihamoni; cugino del re Sisowath Monivong, ne divenne legalmente figlio dopo che spos\u00f2 la di lui figlia, Sisowath Kossamak.\nAscese al trono di Cambogia nel 1955 dopo l'abdicazione del figlio Norodom Sihanouk, dato che quest'ultimo aveva deciso di diventare primo ministro; dopo la sua morte Sihanouk ne riprese il posto con il titolo di principe."}
{"id": "2549759", "revid": "37401", "url": "https://it.wikipedia.org/wiki?curid=2549759", "title": "Metropolitana di Palermo", "text": ""}
{"id": "2549763", "revid": "109213602", "url": "https://it.wikipedia.org/wiki?curid=2549763", "title": "Scuola matematica interuniversitaria", "text": "La Scuola matematica interuniversitaria, in acronimo SMI, \u00e8 un consorzio che organizza corsi estivi di matematica. La Scuola \u00e8 finanziata dal Consorzio interuniversitario per l'alta formazione in matematica e dal Ministero dell'Istruzione, dell'Universit\u00e0 e della Ricerca (MIUR). \nIl comitato direttivo \u00e8 attualmente composto dai professori \"Sandro Salsa\" (direttore, [Politecnico di Milano), \"Graziano Gentili\" (Universit\u00e0 di Firenze), \"Giovanni Monegato\" (Politecnico di Torino), \"Giorgio Ottaviani\" (Universit\u00e0 di Firenze) e \"Adriano Tomassini\" (universit\u00e0 di Parma).\n\"Alessandro Fig\u00e0 Talamanca\" (Universit\u00e0 di Roma, la Sapienza) \u00e8 Direttore onorario.\nLa sua attivit\u00e0 inizia nel 1969: la SMI nasce con lo scopo di fornire ai giovani laureati in matematica (e di altre materie \nad essa legate) corsi di argomenti che non avevano avuto la possibilit\u00e0 di approfondire durante la carriera accademica.\nCon il passare degli anni l'organizzazione della SMI \u00e8 andata modificandosi: i corsi che in origine si tenevano a Pisa, si sono trasferiti dopo pochi anni a Perugia e a Cortona, dove si tengono tuttora.\nAttualmente la SMI fornisce a giovani laureati e ricercatori italiani e stranieri corsi di matematica e applicazioni in vari campi, dalla fisica all'economia all'ingegneria, tenuti da docenti di alto livello provenienti da istituzioni di tutto il mondo con lo scopo di approfondire le loro conoscenze, prepararli ai corsi di dottorato e avviarli al mondo della ricerca scientifica.\nI corsi di Perugia.\nI corsi che si tengono a Perugia hanno un livello di base e durano cinque settimane (solitamente dall'ultima settimana di luglio all'ultima di agosto), consistono in venticinque ore di lezione frontale e quindici di esercitazione e si tengono presso il Dipartimento di matematica e informatica dell'Universit\u00e0 degli Studi di Perugia. Mentre negli anni precedenti erano stati attivati una decina di corsi, a partire dal 2008, a causa della riduzione dei finanziamenti, il loro numero si \u00e8 attestato intorno ai sei, e solitamente consistono in algebra, analisi funzionale, geometria differenziale, probabilit\u00e0, e altri corsi che variano di anno in anno. Sono frequentati in media da circa sessanta-settanta studenti interessati ad un futuro di ricerca, principalmente provenienti dall'Italia e da altri paesi europei. Durante i corsi sono previste prove ed esami. Gli studenti sono ospitati presso lo studentato dell'Universit\u00e0 di Perugia: vivendo insieme per pi\u00f9 di un mese non solo hanno la possibilit\u00e0 di studiare argomenti di loro interesse, ma anche e soprattutto di conoscere \"colleghi\" di provenienze talvolta molto diverse, e confrontare le proprie esperienze di studio; una tale occasione di scambio \u00e8 sempre stata molto apprezzata da parte dei frequentanti.\nI corsi di Cortona.\nI corsi che si tengono a Cortona sono pi\u00f9 concentrati e intensivi: si rivolgono a studenti di dottorato e a giovani ricercatori, durano in media due-tre settimane e prevedono sia una maggiore interazione tra partecipanti e docenti, sia un maggior coinvolgimento dei partecipanti anche nell'attivit\u00e0 didattica (per esempio devono tenere dei seminari). Anche gli argomenti dei corsi sono pi\u00f9 ristretti e specialistici, ma vengono trattati con maggiore profondit\u00e0. Questi corsi hanno luogo nel Palazzone della Scuola normale superiore di Pisa a Cortona. I corsi di Cortona rappresentano il naturale prosieguo dei corsi di Perugia."}
{"id": "2549764", "revid": "83531", "url": "https://it.wikipedia.org/wiki?curid=2549764", "title": "Classica di Amburgo 2004", "text": "La Classica di Amburgo 2004 (ufficialmente \"HEW Cyclassics\" per motivi di sponsorizzazione) nona edizione della corsa, si svolse il 1\u00ba agosto 2004 su un percorso totale di 250,3\u00a0km. Fu vinta dall'australiano Stuart O'Grady che termin\u00f2 la gara in 5h51'39\", imponedosi in una volata di gruppo. A completare il podio l'italiano Paolo Bettini e lo spagnolo Igor Astarloa.\nPercorso.\nLa HEW Cyclassics si corse su un circuito di 250,3\u00a0km attraverso la citt\u00e0 di Amburgo e la campagna circostante. Il percorso era prevalentemente pianeggiante e adatto ai velocisti.\nAl via si presentarono ventitr\u00e9 squadre del circuito professionistico. Ogni squadra poteva schierare otto corridori."}
{"id": "2549767", "revid": "287204", "url": "https://it.wikipedia.org/wiki?curid=2549767", "title": "Topi o uomini", "text": "Topi o uomini \u00e8 il secondo disco del gruppo di Progressive italiano Flea on the Honey."}
{"id": "2549769", "revid": "287204", "url": "https://it.wikipedia.org/wiki?curid=2549769", "title": "Phrynosoma cornutum", "text": "La lucertola cornuta del Texas (\"Phrynosoma cornutum\"), nota anche come frinosoma cornuto o rospo corneo, \u00e8 un rettile appartenente all'ordine degli Squamati e alla famiglia dei Frinosomatidi. \u00c8 diffuso principalmente in Texas (da cui il nome), in Colorado, in Kansas, in Messico settentrionale e in Arizona. Esistono anche popolazioni isolate in North Carolina, South Carolina, Georgia e Florida settentrionale.\nPer difendersi questo curioso animale usa il gonfiamento polmonare, aspirando aria e gonfiandosi fa in modo che le spine che ha sul corpo si rizzino in modo che il predatore, spesso il Coyote, non possa ingoiarla. Un altro modo di difesa e quello di spruzzare dalle palpebre uno schizzo di sangue in modo molto preciso da colpire il suo predatore sul muso o nell'occhio; per gli altri animali il sangue della suddetta lucertola ha un sapore e odore fastidioso tanto da far scappare il predatore."}
{"id": "2549771", "revid": "751106", "url": "https://it.wikipedia.org/wiki?curid=2549771", "title": "Societ\u00e0 Ginnastica Stradellina", "text": ""}
{"id": "2549775", "revid": "745179", "url": "https://it.wikipedia.org/wiki?curid=2549775", "title": "Shima e Fukusaku", "text": ""}
{"id": "2549777", "revid": "228587", "url": "https://it.wikipedia.org/wiki?curid=2549777", "title": "Chitarra baritona", "text": "La chitarra baritona \u00e8 una variazione della chitarra normale, con una scala pi\u00f9 lunga che permette un'accordatura pi\u00f9 bassa. La sua prima apparizione si ha nel mondo della musica classica. L'azienda statunitense Danelectro fu la prima ad introdurre la chitarra elettrica baritona alla fine degli anni cinquanta. Poco dopo anche la Fender rilasci\u00f2 il Bass VI che pu\u00f2 essere descritto sia come una chitarra baritona che come una chitarra basso.\nLa chitarra baritona inizialmente non ebbe successo fra i musicisti e gli ascoltatori. In seguito poi lo strumento inizi\u00f2 ad apparire nella surf music, nonch\u00e9 come sottofondo nelle colonne sonore di molti film, specialmente negli spaghetti western. Nella storia pi\u00f9 recente la chitarra baritona ha trovato impiego nel rock e nel metal. Le chitarre baritone hanno anche la capacit\u00e0 di essere usate come chitarre basso se suonate correttamente.\nL'accordatura standard di una chitarra (dalla corda pi\u00f9 bassa a quella pi\u00f9 alta) \u00e8 mi-la-re-sol-si-mi. Le chitarre baritone sono solitamente accordate una quinta giusta pi\u00f9 in basso (la-re-sol-do-mi-la), una quarta giusta pi\u00f9 in basso (si-mi-la-re-fa\u266f-si), una terza maggiore pi\u00f9 in basso (do-fa-la-re-sol-do) o un'ottava pi\u00f9 bassa.\nGretsch, Fender, Gibson (EB-6), Jerry Jones, Burns London e molte altre aziende hanno prodotto chitarre baritone sin dagli anni sessanta, sebbene sempre in piccole quantit\u00e0 a causa della bassa popolarit\u00e0 dello strumento.\nLe chitarre baritone hanno un corpo pi\u00f9 largo rispetto alle chitarre standard, specialmente in caso di strumenti acustici, e hanno una scala pi\u00f9 lunga che permette alle corde di essere accordate pi\u00f9 basse pur rimanendo a una tensione circa pari a quella delle altre chitarre. Su una chitarra normale (acustica, steel, elettrica) la lunghezza della scala (distanza tra bloccacorde e ponticello) \u00e8 solitamente compresa tra 24,9\" e 25,7\", e lo spessore delle corde in diametro va da 0,008\" a 0,054\". La lunghezza della scala per varie chitarre baritone varia invece da 27\" a 30,5\", e lo spessore delle corde dallo standard 0,008\"-0,054\" a 0,017\"-0,095\".\nSostanzialmente le chitarre baritone sono simili alle chitarre normali ma con maggiore volume alle medie frequenze, per il fatto che la lunghezza maggiore della scala e le corde pi\u00f9 pesanti danno un timbro pi\u00f9 basso allo strumento.\nSono suonate solitamente col metodo del \"tic-tac bass\" in cui una chitarra baritona smorzata raddoppia le parti suonate dalla chitarra basso o dal contrabbasso. Il metodo \u00e8 usato spesso nella musica country\nChitarristi baritoni.\nLa chitarra baritona \u00e8 stata usata nelle registrazioni da Merle Haggard, Johnny Cash, Wes Borland, Dwight Yoakam, George Jones, e Willie Nelson, spesso raddoppiando la parte del basso acustico.Brian Wilson ha spesso inserito chitarre baritone nei suoi arrangiamenti per i The Beach Boys, come in \"Dance, Dance, Dance\" o \"Caroline, No\". Anche il cantante Folk-Pop Jimmie Rodgers preferiva la chitarra baritona, che pu\u00f2 essere ascoltata nelle battute iniziali di \"Woman from Liberia\". Ian Mackaye usava una chitarra baritona quando suonava con i suoi The Evens.\nLe band metal iniziarono a usare la chitarra baritona nei primi anni novanta, non appena iniziarono a diventare popolare le accordature abbassate (\"down-tune\" o \"drop-tune\").\nIl chitarrista Jazz Pat Metheny utilizz\u00f2 delle chitarre baritone prodotte da Linda Manzer nel suo album solista del 2003 One Quiet Night. Anche Ani DiFranco suonava spesso chitarre baritone, incluse quelle di produttori quali David Berkowitz, Joe Veillette e Alvarez, impiegando frequentemente accordature alternative.\nClifton Hyde ha aggiunto la sua chitarra acustica baritona alle musiche di Sigur R\u00f3s, Gato Loco, e Pape Armond Boye. Dylan Carlson della band drone metal Earth suona una chitarra baritona nell'LP del 2005 Hex (Or Printing in the Infernal Method). Nico Audy-Rowland dei Trocadero \u00e8 conosciuto anche per il suonare una chitarra baritona Danelectro durante il suo lavoro per il tema musicale della serie machinima Red vs. Blue.\nPete Loeffler degli Chevelle usa una PRS Custom 22's,24's con manico baritono oltre a due Fender Stratocaster Baritones. Ko Melina dei The Dirtbombs suona una Fender Jaguar Baritone Custom.\nLe baritone sono state usate anche dalla band britannica dei The Cure, nella produzione del loro primo cupo album Faith nel 1981. Teppei Teranishi dei Thrice suona una chitarra baritona nella maggior parte dell'album The Alchemy Index. Dave Matthews suona una baritona in alcune canzoni, quali \"The Space Between\" e \"Some Devil\". Parker Lauzon degli Evans Blue usa un Ibanez baritona nel secondo album \"The Pursuit Begins When This Portrayal of Life Ends\" in \"Shine Your Cadillac\", \"Q\", \"Pin-Up\", \"Fear\", e \"The Pursuit\". Brian 'HEAD' Welch usa Ibanez baritone nel suo album di debutto da solista \"Save Me From Myself\".\nChest Rockwell usa una chitarra baritona nella sua canzone \"Body Prop 3\".\nIl musicista viaggiatore australiano (gi\u00e0 membro di The Stu Thomas Paradox, Dave Graney, Kim Salmon, The Brass Bed) utilizzo una chitarra baritona Barracuda per un certo numero di anni, suonando assoli, e con i The Lurid Yellow Mist assieme a Dave Graney &amp; Clare Moore, Kim Salmon e Billy Miller dei The Ferrets. Anche Kazu dei Blonde Redhead dal vivo usa una chitarra baritona.\nDal 2006 anche i Breaking Benjamin fanno uso delle chitarre Prs baritone, con un'accordatura molto bassa, che garantiscono un suono comunque potente e enorme, classico di questa band.\nLa stessa Prs, ha in produzione una chitarra baritona dedicata a Ben Burnley, il cantante-chitarrista-compositore-fondatore dei Breaking Benjamin.\nLa chitarra baritona \u00e8 anche lo strumento principale del musicista italiano Filippo Cosentino."}
{"id": "2549778", "revid": "1006354", "url": "https://it.wikipedia.org/wiki?curid=2549778", "title": "Eccidio del Padule di Fucecchio", "text": "L'eccidio del Padule di Fucecchio fu un crimine di guerra commesso da un reparto della 26\u00aa Divisione corazzata tedesca, agli ordini del generale Peter Eduard Crasemann, il 23 agosto 1944.\nNella strage, avvenuta nella vasta area pianeggiante compresa tra le province di Pistoia e Firenze, denominato Padule di Fucecchio, persero la vita 174 civili (uomini, donne e bambini).\nEventi.\nNell'estate 1944 sia a causa dei bombardamenti/cannoneggiamenti alleati sia a causa dei rastrellamenti nazisti, molte famiglie con donne, vecchi e bambini provenienti dalle province di Pistoia e Firenze lasciarono le proprie abitazioni per andare a rifugiarsi nella zona del Padule, un luogo considerato sicuro poich\u00e9 lontano dai centri abitati.\nAlcuni uomini della zona si unirono nella primavera-estate del '44 in una banda di partigiani, la \"Silvano Fedi\", capeggiata dal professor Benedetti. La banda partigiana durante il mese di luglio e di agosto attacc\u00f2 sporadicamente il battaglione tedesco dislocato nei pressi di Ponte Buggianese, senza infliggere gravi perdite all'esercito, ma causando ordini di rappresaglie ai danni della popolazione civile residente nei paesi circostanti. Vennero fucilati ed impiccati innocenti, solo per avvertire la popolazione di ci\u00f2 che succedeva a chi sparava contro tedeschi, o semplicemente proteggeva o non denunciava partigiani di passaggio.\nIn tutta l'area circostante al padule erano dislocati soldati appartenenti alle 26\u00aa divisione corazzata tedesca, il cui comando era situato a Chiesina Uzzanese. Il 22 agosto molti militari partirono dal villaggio diretti verso il padule, al loro ritorno, 2 giorni dopo il massacro, dichiararono di aver ucciso 200 partigiani, omettendo che in realt\u00e0 il totale dei morti era composto esclusivamente da civili.\nDa Monsummano il 23 agosto partirono i membri del 26\u00ba Reparto esploratori comandato dal capitano Josef Strauch, affermando di andar a combattere le bande nascoste nel padule. Risulta che altri piccoli gruppi di soldati appartenenti a varie unit\u00e0 della 26\u00aa corazzata, dislocata nell'area, vennero impiegati nell'azione.\nIntorno alle 6.00 del 23 agosto truppe tedesche si diressero verso la \"Tabaccaia\", a Ponte Buggianese, dove alloggiavano molti sfollati, per lo pi\u00f9 donne e bambini: li costrinsero a uscire e li fucilarono sul posto. A Cintolese, altri ufficiali tedeschi fucilarono uomini, donne e bambini che scappavano o si rifugiavano fra i campi; tra questi ufficiali sembra che fosse presente anche il capitano Strauch.\nColpevole della strage \u00e8 sospettato anche il 9\u00ba Reggimento granatieri corazzati, il cui comandante, colonnello Henning von Witzleben - un cugino di Erwin von Witzleben - (con alcuni ufficiali del suo stato maggiore), alloggiava nella residenza della Baronessa Banchieri, a Larciano. La mattina del 23, dopo le sette, si sentirono spari proveniente dal casale di Silvestri, vicino alla fattoria Banchieri; il colonnello fece aprire il fuoco con un cannone dalla villa verso il casale e gli spari cessarono.\nSuccessivamente venne inviata (verso l'abitazione) una pattuglia di soldati tedeschi che, dopo aver ordinato agli occupanti di uscire, apr\u00ec il fuoco ed anche chi cerc\u00f2 di scappare venne ucciso.\nTra le vittime otto donne, due uomini, un bambino di otto anni e due di diciassette e ventisette mesi, oltre a molti altri feriti.\nAltri corpi vennero portati alla villa della baronessa Banchieri dalle case in cui si erano verificati episodi simili.\nI tedeschi continuarono il massacro avanzando nel padule ed uccidendo allo stesso modo altri civili indifesi.\nMolti corpi vennero trovati nel corso della giornata uccisi allo stesso modo;\nin alcuni casi non ci furono testimoni superstiti, ma non c'\u00e8 alcun dubbio che gli omicidi siano avvenuti per mano tedesca.\nAlcuni feriti per salvarsi si diressero alla villa Banchieri, in cui trovarono gran confusione nel comando tedesco a causa dell'uccisione di cos\u00ec tanti innocenti: Von Witzleben mand\u00f2 dei corrieri con l'ordine di far cessare il fuoco, affermando di essere all'oscuro di ci\u00f2 che stava accadendo e di aver ordinato la rappresaglia contro bande partigiane, perch\u00e9 alcuni soldati tedeschi erano stati uccisi. Tuttavia il suo era solamente un tentativo di discolparsi dell'accaduto, nessun tedesco era stato ucciso nei giorni precedenti.\nDalle parti della localit\u00e0 Stabbia, unit\u00e0 appartenenti alla 26\u00aa divisione Corazzata effettuarono una simile azione: il 23 mattina verso le 6.00 arrivarono a Stabbia e fecero fuoco in modo indiscriminato. I civili furono arrestati e assassinati, oppure uccisi mentre svolgevano il proprio lavoro quotidiano, senza dare alcuna motivazione.\nLo stesso accadde a Massarella dove si apr\u00ec il fuoco verso il padule, e successivamente furono trovati morti 8 uomini.\nIn totale nella zona del Padule di Fucecchio vennero trovate 174 vittime civili non appartenenti a bande partigiane; tra queste, molte donne e ragazzi compresi tra un mese e 16 anni. Due partigiani vennero uccisi, Enrico Magnani, appartenente alla formazione XI Zona \"Pippo\" - Lucca, ed Enrico Bianchini, originario di Pavegliano, appartenente alla Formazione \"Silvano Fedi\" - Ponte Buggianese.\nCause.\nLe cause che spinsero l'esercito tedesco ad un simile atto sono molto incerte. Da un lato ci fu una cattiva informazione che indic\u00f2 la presenza di bande di partigiani nel Padule, ma durante la strage vennero uccisi solo civili innocenti.\nInfatti, mentre inizialmente era stato programmato un concentramento partigiano all'interno del padule, che sarebbe diventato la base operativa degli attacchi, nel momento in cui fu tutto pronto per la partenza ci furono defezioni di molti componenti provenienti da gran parte dei comuni circostanti.\nBenedetti quindi fu costretto a dirigersi nei dintorni del padule presso Ponte Buggianese solo con il suo gruppo male armato e disorganizzato, composto da una trentina di elementi.\nDall'altro, contribuirono sia le direttive provenienti da Berlino, sia in particolar modo gli ordini emanati dal Feldmaresciallo Albert Kesselring comandante del Gruppo dell'Armate \"C\", OB Sudwest, che pi\u00f9 di ogni altro aveva dimostrato l'intenzione di compiere una dura lotta contro le bande, anche a discapito della popolazione civile, se questo fosse servito a fermarle.\nLe sue intenzioni furono appoggiate in parte dalle direttive emesse per la \"lotta contro le bande\": esse spiegavano quali tipi di combattimento erano consentiti, ed affermavano che le popolazioni che avessero appoggiato i partigiani o si fossero trovate nei luoghi di conflitto avrebbero subito misure punitive.\nLe direttive ordinavano inoltre di arrestare e trattare come prigionieri di guerra gli esponenti della resistenza, senza ucciderli.\nKesselring non applico mai l'ultima parte della direttiva, ma anzi ordin\u00f2 di agire con azioni pianificate ed in caso di attacco aprire immediatamente il fuoco senza preoccuparsi dei passanti o di eventuali civili nei dintorni. Dette ad ogni soldato la possibilit\u00e0 di uccidere chiunque fosse sospettato di complicit\u00e0 con i partigiani.\nInfine dichiar\u00f2 che a qualsiasi tipo di intervento non sarebbe conseguita alcuna punizione, dando cos\u00ec \"carta bianca\" ai singoli comandanti.\nInoltre va analizzato anche il preciso momento storico, era infatti in corso la ritirata verso la Linea Gotica e quindi gli Appennini Pistoiesi; la parte meridionale del Padule distava appena 5 chilometri dal fronte sull'Arno e si trovava proprio nella zona di fuga nazista. I tedeschi non potevano permettersi attacchi improvvisi da parte di bande partigiane e questo fu un ennesimo motivo che port\u00f2 all'eccidio, nonostante in realt\u00e0 non ci fossero partigiani in Padule.\nTestimonianze dei superstiti.\nLa cooperazione del comando dei carabinieri di Monsummano con le commissioni di inchiesta angloamericane permise la raccolta e la messa agli atti di 169 testimonianze fornite da coloro che assistettero alla strage.\nTali testimonianze pur dolorose da ripercorrere per gli interrogati, furono essenziali nella raccolta del maggior numero di informazioni riguardanti in particolare le armi utilizzate, il non coinvolgimento della popolazione civile nel movimento partigiano e soprattutto l'identificazione dei responsabili.\nDurante gli interrogatori venne usata una stessa struttura di domande basilari: veniva chiesto perch\u00e9 i testimoni si trovassero nel padule, cosa avessero visto o fatto e se fossero partigiani.\nLe deposizioni furono tutte molto simili: i superstiti interrogati dai carabinieri e/o dai responsabili delle commissioni di inchiesta, affermarono in linea generale di trovarsi in padule per rifugiarsi dai bombardamenti o dai rastrellamenti nazisti.\nAlcuni scamparono all'azione perch\u00e9 tornati temporaneamente nelle proprie case, altri perch\u00e9 potendo vedere da lontano i soldati tedeschi riuscirono a nascondersi nei fossi o a penetrare nelle zone pi\u00f9 interne. Altri ancora riuscirono a fuggire o vennero lasciati liberi da alcuni soldati, mentre altri, feriti e non, finsero di essere morti per evitare la fucilazione.\nQuasi tutti affermarono che n\u00e9 loro n\u00e9 i loro familiari morti, erano partigiani o avevano prestato soccorso a organizzazioni partigiane.\nRaccontarono spesso di non aver avuto tempo n\u00e9 per parlare n\u00e9 per scappare: le uccisioni avvenivano direttamente all'interno delle abitazioni, o di fronte ad esse, dopo che tutti gli abitanti erano usciti.\nI condannati.\nSulla strage vennero aperte due commissioni di inchiesta, una inglese ed una americana. Per quanto il luogo si fosse trovato sul territorio di competenza della V armata americana, fu uno dei pochi casi in Italia, in cui le indagini furono molto approfondite da parte dalla commissione d'inchiesta britannica. Quest'ultima, a differenza di quella americana, cre\u00f2 una branca investigativa speciale, al fine di indagare sui presunti crimini di guerra commessi dalla Wehrmacht contro la popolazione civile italiana. Dopo aver accertato i fatti la commissione inglese istitu\u00ec il processo di Venezia, con lo scopo di condannare i pi\u00f9 grossi criminali di guerra.\nTra i condannati, oltre a Crasemann comparve anche il Feldmaresciallo Kesselring, poich\u00e9 dallo studio delle mappe emerse che le rappresaglie non furono eseguite per ordini di comandanti di singole formazioni, ma furono un esempio di campagna organizzata dall'alto.\nDei 45 ricercati, tra i quali alcuni in attesa di essere ancora interrogati, soltanto due vennero veramente condannati dal processo di Venezia: il capitano Strauch e il comandante Crasemann. A entrambi furono comminate pene detentive per un periodo non superiore ai 6 anni.\nIl comandante Kesselring venne invece giudicato da un tribunale militare britannico a Mestre.\nInizialmente venne condannato alla fucilazione per tutti i crimini di guerra commessi, compresi l'eccidio di Sant'Anna di Stazzema e l'eccidio delle Fosse Ardeatine, ma successivamente la condanna venne modificata con la reclusione a vita, e venne portato nel carcere Werl\nNel 1948 per\u00f2 la pena venne ridotta a 21 anni, fino a quando nel 1952 venne scarcerato a causa delle sue condizioni di salute.\nLe vittime.\nL'elenco delle vittime sottostante (174 morti) \u00e8 ricavato dal monumento in memoria dell'eccidio, inaugurato dal Presidente della Repubblica Carlo Azeglio Ciampi il 16 settembre 2002 a Castelmartini (PT). Una ricerca approfondita di Metello Bonanno ha ripartito il numero di morti per luogo di residenza, giungendo a 174: 84 a Monsummano, 4 a Pieve a Nievole, 5 a Montecatini Terme, 28 a Larciano, 20 a Cerreto Guidi, 1 a Lamporecchio, 7 a Fucecchio, 1 a Uzzano, 24 a Ponte Buggianese.\nLe vittime vengono raggruppate per luogo di morte, in alcuni casi viene indicato anche il luogo di residenza (se diverso da quello di morte) ed inoltre, quando possibile, sono indicati anche alcuni legami di parentela.\nCastelmartini (Larciano).\nGiuseppe Bettaccini di anni 66,\nFortunato Brittoli di anni 66,\nGuido Borgiani di anni 44,\nGiulio Brinati di anni 34,\nIole Barni nei Brinati di anni 29,\nGiovanna Brinati di anni 8,\nCarlo Brinati di anni 41,\nCelia Cioli nei Brinati di anni 41,\nGiovanni Brinati di anni15,\nAnnunziata Lepori nei Mazzei di anni 30,\nAntonio Mazzei di anni 2,\nNello Pierattini di anni 27,\nGino Romani di anni 32,\nAngiolo Cappelli di anni45,\nGiuliana Cappelli di anni 16,\nBorghese Dani di anni 46,\nSalvatore Ferraro di anni 22,\nFrancesco Marongiu di anni 22,\nItalia Parlanti di anni 24,\nArmida Silvestri di anni 45,\nAnita Silvestri di Oreste di anni 21,\nAda Silvestri di Oreste di anni 19,\nGelsomina Pellegrini di Silvestri (Gino) di anni 31,\nGiuseppe Silvestri di Gino di anni 8,\nRosa Maria Silvestri di gino di anni 1,\ndi Gino\nNatale Andreini di anni 65.\nAbitanti a Cintolese (Monsummano) uccisi a Castelmartini (Larciano).\nNatale Natali marito di Anita Brinati di anni 42,\nItalo Arturo marito di Dina Arinci di anni 56,\nDina Arinci nei Natali di anni 54,\nSveno Remo Natali di anni 33,\nTamara Natali figlia di Sveno Remo di anni 4,\nIlma Lazzeri nei Natali(Dino) di anni 23,\nRoberto Luciano Natali di Irma di anni 22,\nDante Barni marito di Bruna Lucchesi di anni 27,\nAnchise Tesi di anni 60,\nMichele Romiti marito di Maria Giacomelli di anni 53.\nCintolese (Monsummano).\nGiuseppe Arincidi Santi di anni 11,\nMario(Marino) Arinci di Santi di anni 19,\nMaria Faustina detta Carmela Arinci di anni 93,\nNatalina Paolini negli Arinci(Armando) di anni 24,\nSanti Arinci di Armando di anni 5,\nGiampiero Arinci di Armando di 1 anno,\nElisa Tognozzi vedova di Santi Arinci di anni 51,\nStella Romani negli Arinci(Amato) di anni 29,\nGiuseppe Bini di Giulio di anni 5,\nMaria Marisa Bini di Narciso di anni 14,\nAldo Pietro Bini di Giulio di anni 10,\nIda Giacomelli nei Bini (Narciso) di anni 39,\nRosa Malucchi nei Bini (Giulio) di anni 34,\nWalter Coja marito di Elsa Fidi di anni 35,\nFioravante Criachi marito di Gemma Pierozzi di anni 53,\nGiulio Criachi marito di Iginia Giuntoli di anni 53,\nIginia Giuntoli nei Criachi (Giulio) di anni 39,\nErina Diolaiuti negli Innocenti (Ademaro) di anni 32,\nWanda Innocenti di anni 14,\nAngelo Ferroni marito di Brunetta Borgioni di anni 26,\nSeverina Giacomelli di anni 25,\nMaria Anna Romani di anni 62,\nErina Mazzei nei Giacomelli (Paolino) di anni 25,\nPaolino Giacomelli marito di Erina Mazzei di anni 30,\nGraziella Giacomelli di Paolino di anni 2,\nEmma Cipollini nei Giacomelli (Guido) di anni 28,\nPietro Giacomelli di Guido di anni 7,\nLivio Giannini di anni 16,\nOreste Grassi di anni 77,\nQuinto Fosco Grassi di anni 29,\nMaggiorino Fidi marito di Maria Alda Monti di anni 34,\nSeverino Iozzelli marito di Nevia Fidi di anni 30,\nCorinna Nevia Fidi negli Iozzelli (Severino) di anni 28,\nMaria Alda Monti moglie di Maggiorino Fidi di anni 32,\nAngelo Lepori marito di Giulia Lucchesi di anni 76,\nGaliano detto Giulio Lepori marito di Pia Romani di anni 69,\nMaria Pia Romani nei Lepori (Giulio) di anni 58,\nRaffaello detto Settimo Lepori di anni 62,\nDina Romani nei Lepori (Paolo) di anni 27,\nGino Lepori di Paolino di anni 1,\nUgo Cesare Lepori di anni 23,\nVivarello Malucchi marito di Giustina Tognozzi di anni 62,\nCarlo Malucchi marito di Papini Cesira di anni 59,\nCesira Papini nei Malucchi (Carlo) di anni 59,\nPierina Malucchi di Carlo figlia di Carlo di anni 19,\nFranca Malucchi figlia di Giulio di anni 8,\nMaggina Mangiantini nei Malucchi (Guido) di anni 28,\nNorma Malucchi di Guido di anni 6,\nMaria Malucchi di Gino di mesi 4,\nGino Malucchi marito di Emma Diolaiuti di anni 45,\nCesare Malucchi marito di Erina Bartoli di anni 51,\nErina Bartoli nei Malucchi (Cesare) di anni 47,\nAdamo Malucchi marito di Maria Zannelli di anni 42,\nLino Disperati di anni 19,\nCorrado Grassi marito di Emma Barni di anni 36,\nGina Malucchi nei Lorenzi (Dino) di anni 27,\nFerdinando Monti marito di Ida Felletti di anni 50,\nAda Mangiantini nei Parlanti (Gino) di anni 31,\nOrlando Occhibelli marito di Gina Bianucci di anni 32,\nFosco Occhibelli di anni 23,\nRaffaello Parlanti marito di Elisa Bertini di anni 73,\nCesare Parlanti di anni 72,\nAlfredo Romani marito di Bini Narcisa di anni 40,\nGina Romani di anni 35,\nGiuseppe Romani di anni 59,\nPaolo Romani di anni 30,\nLorenzo Romani marito di Faustina Lepori di anni 77,\nGiuliana Romani di Orlando di anni 17,\nLina Paolini nei Simoni (Alfredo) di anni 32,\nGina Paolini nei Simoni (Gino) di anni 36,\nNella Simoni di Gino di anni 16,\nVanda Tognozzi di Emilio di anni 5,\nSilvana Tognozzi di anni 1,\nAnna Maria Paolini nei Tognozzi (Emilio) di anni 29,\nDario Zerbini di anni 28,\nMaria Ida Rita (Elisa) Vannelli (Montecatini Terme) di anni 47,\nStabbia (Cerreto Guidi).\nPietro Maestrini (Empoli) di anni 61,\nMario Lelli (Empoli) di anni 41,\nAlfredo Antonini di anni 44,\nGino Benvenuti di anni 41,\nEnrico Bianchini (Verona) di anni 24,\nDario Borghini di anni 33,\nLuigi Cavallini di anni 47,\nGiuseppe Calugi di anni 43,\nRemo Calugi (Empoli) di anni 36,\nMaggino Cerri di anni 23,\nAzelio Cupini (Castelfranco di sotto) di anni 54,\nRolando Soldaini (Castelfranco di sotto) di anni 16,\nElio Gino Cupini (Castelfranco di sotto) di anni 27,\nRaffaello Giannoni di anni 64,\nAngiolino Innocenti di anni 66,\nGiuseppe Montanelli di anni 52,\nGiovanni Tarabusi di anni 53,\nAngiolo Borghini di anni 63,\nAngiola Santini nei Borghini di anni 64,\nVincenzo Cornicelli (Piazza al Serchio) di anni 17,\nGaliero Salvatore (Montecatini Terme) di anni 42,\nVincenzo Pieri (Larciano) di anni 64,\nGiovanni Pieri (Larciano) di anni 54,\nPietro Masini (Lamporecchio) di anni 69.\nPonte Buggianese.\nNicole Sandra Settepassi (Firenze) di anni 17,\nEvandro Malfatti (Massa Marittima) di anni 13,\nInghilesco Malfatti (Massa Marittima) di anni 9,\nEmilia Pollastrini nei Malfatti (Massa Marittima) di anni 44,\nGianfranco Guiducci (Pieve a Nievole) di anni 20,\nLina Barsali nei Guiducci (Pieve a Nievole) di anni 51,\nGiulia Barsali (Pieve a Nievole) di anni 47,\nAntonio Bendinelli di anni 40,\nGiuseppe Cappelli di anni 57,\nDomenico Cecchi di anni 57,\nGiancarla Ferlini di anni 13,\nGuido Pagni di anni 60,\nMaria Dina Paolettoni nei Bartolini di anni 35,\nAlberto Parenti di anni 35,\nEttore Quiriconi di anni 45,\nDomenico Magrini di anni 40,\nGuido Magrini di anni 60, Ivo Magrini di anni 18, Giuseppe Magrini di anni 43, \nGiuseppe Incerpi (Uzzano) di anni 45,\nAlcibiade Arzilli (Piombino) di anni 24,\nRocco Cardelli di anni 17,\nPellegrino Cardelli di anni 43,\nLia Parenti nei Moschini di anni 28,\nRoberto Giuntoni di anni 49,\nRino Giuntoni di anni 10,\nEnrico Magnani (Montecatini Terme) di anni 20,\nAugusto Lucchesi (Montecatini Terme) di anni 71,\nMaria Valeriana (Valeria) Bendinelli nei Lucchesi (Montecatini Terme) di anni 74,\nMaria Federighi nei Moschini di anni 27,\nAntonio Moschini di anni 66.\nMassarella (Fucecchio).\nAgostino Bandini di anni 30,\nAngiolo Guidi di anni 62,\nDante Guidi di Giuseppe di anni 27,\nGiuseppe Guidi di anni 58,\nQuinto Guidi di Giuseppe di anni 19,\nEnos Cerrini (Venturina) di anni 21.\nQuerce (Fucecchio).\nGuido Matteoni (Carrara) di anni 44.\nMonumento in memoria delle vittime dell\u2019Eccidio del Padule di Fucecchio e dei Combattenti Toscani.\nL\u2019opera in marmo di Carrara si trova a Larciano in via San Francesca. \u00c8 stata realizzata dal maestro Gino Terreni di Empoli celebra lo stupore e il dramma dei 175 innocenti, fra i quali troviamo soprattutto donne, anziani e bambini, che stanno per essere fucilati dai soldati nazisti, quegli stessi soldati che erano stati ospitati nelle case dei larcianesi. Il monumento \u00e8 stato inaugurato nel settembre del 2002 a Castelmartini, luogo di uno dei pi\u00f9 cruenti eccidi compiuti dai Nazi-fascisti dopo l\u2019armistizio, evento conosciuto come l\u2019Eccidio del Padule di Fucecchio; all\u2019inaugurazione \u00e8 stato presente anche l\u2019allora Presidente della Repubblica Carlo Azeglio Ciampi. Inoltre, presso il Centro di Ricerca, Documentazione e Promozione del Padule di Fucecchio, sono presenti in permanenza sette opere preparatorie, tra cui il gesso originale del suddetto monumento.\nBibliografia.\nPer ulteriori approfondimenti:"}
{"id": "2549780", "revid": "373458", "url": "https://it.wikipedia.org/wiki?curid=2549780", "title": "Lucertola cornuta del Texas", "text": ""}
{"id": "2549782", "revid": "373458", "url": "https://it.wikipedia.org/wiki?curid=2549782", "title": "Frinosoma cornuto", "text": ""}
{"id": "2549783", "revid": "671029", "url": "https://it.wikipedia.org/wiki?curid=2549783", "title": "Real Madrid Club de F\u00fatbol 2009-2010", "text": "Questa voce raccoglie le informazioni riguardanti il Real Madrid Club de F\u00fatbol nelle competizioni ufficiali della stagione 2009-2010.\nStagione.\nL'estate 2009 segna il ritorno alla presidenza di Florentino P\u00e9rez, autore di una sontuosa campagna acquisti: per una cifra complessiva di 230 milioni di euro vengono acquistati Kak\u00e1 (dal Milan, con cui fu campione d'Europa e del mondo nel 2007), Cristiano Ronaldo (prelevato dal Manchester United, anch'egli campione europeo e mondiale nel 2008), Xabi Alonso, Karim Benzema, e Raul Albiol. La panchina \u00e8 affidata al cileno Manuel Pellegrini.\nIl Real Madrid andr\u00e0 tuttavia incontro a una stagione fallimentare piazzandosi secondo nella Liga, nonostante il miglior attacco (centodue reti segnate) e i 96 punti conquistati (in passato, nemmeno le squadre campioni nazionali avevano raggiunto tale punteggio), a tre lunghezze dal Barcellona con cui perde entrambi gli scontri diretti. In Copa del Rey l'eliminazione arriva in seguito a un'incredibile sconfitta con l'Alcorc\u00f3n, club di terza divisione, che il 27 ottobre 2009 batte per 4-0 i Blancos in casa rendendo vano il successo di misura al ritorno.\nIn Europa, per il sesto anno di fila, le \"merengues\" non superano gli ottavi di finale: in quest'edizione, \u00e8 il Lione a estromettere gli spagnoli imponendosi in Francia per poi pareggiare al Bernab\u00e9u. I deludenti risultati conseguiti comportano, a fine maggio, l'esonero di Pellegrini cui subentra Jos\u00e9 Mourinho il quale si \u00e8 laureato campione d'Europa alla guida dell'Inter proprio nella capitale iberica.\nMaglie e sponsor.\nLo sponsor tecnico per la stagione 2009-2010 \u00e8 Adidas, mentre lo sponsor ufficiale \u00e8 Bwin.\nRosa.\n(capitano) \nStatistiche.\n\"Statistiche aggiornate al 17 maggio 2010\""}
{"id": "2549790", "revid": "767487", "url": "https://it.wikipedia.org/wiki?curid=2549790", "title": "Interfisso", "text": "In linguistica, l'interfisso \u00e8 un affisso intermedio che si inserisce tra la radice e il suffisso.\nEsempi -\"ic\"- nella derivazione del diminutivo di \"posto\" &gt; \"post\"-\"ic\"-\"ino\".\nSi differenzia dall'infisso, che invece interviene all'interno della radice stessa."}
{"id": "2549799", "revid": "1318658", "url": "https://it.wikipedia.org/wiki?curid=2549799", "title": "Colossi di Ramses II", "text": "Il faraone egizio Ramses II (1279 a.C. - 1213 a.C.) fece erigere numerosi colossi di s\u00e9 su tutto il territorio dell'antico Egitto. Di questi, i pi\u00f9 celebri sono sicuramente quelli che ornano l'ingresso del Tempio maggiore ad Abu Simbel, oltre a quello collocato per molto tempo nella piazza della stazione del Cairo (e successivamente trasferito al Grand Egyptian Museum) e quello conservato, sdraiato, a Menfi.\nAbu Simbel.\nColossi del Tempio maggiore.\nTra i molti monumenti eretti dal faraone Ramses II il Tempio maggiore di Abu Simbel \u00e8 generalmente considerato il pi\u00f9 imponente e il pi\u00f9 bello. Sulla facciata, alta 33 metri e larga 38, spiccano le quattro statue di Ramses II, ognuna delle quali alta 20 metri, in ognuna il faraone indossa lo \"pschent\" ovvero le corone dell'Alto e del Basso Egitto, il copricapo chiamato \"nemes\" che gli scende sulle spalle e ha il cobra sulla fronte. Ai lati delle statue colossali ve ne sono altre pi\u00f9 piccole, la madre Tuia e la moglie Nefertari mentre tra le gambe ci sono le statue di alcuni dei suoi numerosissimi figli (riconoscibili dalla treccia infantile al lato della testa) quali Amonherkhepshef, Ramses B, Bintanath e Nebettaui. Sopra le statue, sul frontone del tempio ci sono 14 statue di babbuini che, guardando verso est, aspettano ogni giorno la nascita del sole per adorarlo, in origine c'erano 22 statue di babbuini, tante quante le province dell'Alto Egitto, anche se secondo un'altra ipotesi le statue erano 24, una per ogni ora del giorno. Una delle statue di Ramses \u00e8 rimasta senza testa, infatti questa \u00e8 crollata pochi anni dopo la costruzione del tempio a causa di un terremoto ed \u00e8 rimasta ai piedi della statua. Nel crollo essa ha distrutto alcune delle statue pi\u00f9 piccole che si trovavano nella terrazza del tempio, rappresentazioni dello stesso faraone e del dio Horus (falco). Ai lati delle statue poste presso l'ingresso ci sono delle decorazioni, c'\u00e8 Hapy dio del Nilo, simbolo dell'abbondanza, che lega fiori di loto, simbolo dell'Alto Egitto, con i fiori di papiro, simbolo del Basso Egitto, per dimostrare l'unione del Paese. Sotto queste scene, nel lato destro, quindi a nord, sono rappresentati dei prigionieri asiatici legati con corde che terminano con il fior di papiro, simbolo del Nord, mentre nel lato sinistro, quindi a sud, sono rappresentati dei prigionieri africani legati con corde che terminano con fiori di loto, simboli del sud.\nSpostamento dei Colossi (1964 - 1968).\nNel 1960 il presidente egiziano Nasser decise l'inizio dei lavori per la costruzione della grande Diga di Assuan, opera che prevedeva la formazione di un enorme bacino artificiale. Tale grande progetto rischiava di cancellare numerose opere costruite dagli antichi egizi tra cui gli stessi templi di Abu Simbel. Grazie all'intervento dell'UNESCO, ben 113 paesi si attivarono inviando uomini, denaro e tecnologia, per salvare il monumento. Vennero formulate numerose proposte a tale scopo e quella che, infine, ottenne maggiori consensi fu quella svedese di tagliare, numerare e smontare blocco per blocco l'intera parte scolpita della collina sulla quale erano stati eretti i templi e successivamente ricostruire i monumenti in una nuova posizione 65\u00a0m pi\u00f9 in alto e 300\u00a0m pi\u00f9 indietro rispetto al bacino venutosi a creare. I lavori durarono dal 1964 al 1968 con l'impiego di oltre duemila uomini, guidati da un gruppo di esperti cavatori di marmo italiani provenienti da Carrara (MS), Mazzano (BS) e Chiampo (VI) e uno sforzo tecnologico senza precedenti nella storia dell'archeologia.\nTebe.\nL'antica Tebe, capitale religiosa e politica dell'impero e luogo della necropoli reale nel corso di molte generazioni, \u00e8 uno dei centri con pi\u00f9 colossi di Ramses II. I numerosi monumenti che il re fece creare o che modific\u00f2 per s\u00e9 rappresentano sempre la sua effigie, sempre in dimensioni colossali.\nMenfi.\nColosso sdraiato.\nRamses II consacr\u00f2 numerosi monumenti presso Menfi, e la orn\u00f2 con vari colossi alla propria gloria. Il grande colosso sdraiato, in calcare, lungo 10 metri anche se mancante dei piedi, \u00e8 situato all'interno di una apposita struttura nell'attuale centro di Mit-Rahina, a sud del Cairo. Il faraone \u00e8 ritratto nell'atto di muovere un passo. Il busto e la testa sono fieramente eretti e le braccia rigidamente lungo i fianchi; nella mano destra impugna una sorta di cilindro che, nel codice iconografico della statuaria egizia, rappresenta uno scettro (troppo sottile e fragile per essere scolpito interamente); il capo di Ramses \u00e8 sormontato dal tipico copricapo \"nemes\", e quest'ultimo dalla Doppia Corona dell'Alto e del Basso Egitto, oggi in parte mancante; al mento figura la consueta barba posticcia, piuttosto massiccia; un gonnellino finemente plissettato gli cinge il bacino: nella cintura sono incisi i cartigli con i suoi nomi, inoltre vi \u00e8 infilato un pugnale in bassorilievo. Bench\u00e9 sia privo della parte inferiore, il colosso misura circa 10 metri e, sempre a causa della mancanza di stinchi e piedi, non \u00e8 possibile metterlo in posizione eretta, ragione per cui \u00e8 tuttora esposto in posizione sdraiata. Sono visibili tracce dei colori originari. La notevole bellezza di quest'opera gigantesca e priva di imperfezioni risiede nella notevole cura dei dettagli: tutte le forme dell'anatomia umana, anche le pi\u00f9 complesse e sottili, sono state cesellate con somma maestria. Lo scultore statunitense Stuart Edelson ha commentato cos\u00ec il colosso:\nFu scoperto nel 1820 da Giovanni Battista Caviglia, un esploratore italiano, vicino al villaggio di Mit Rahina dove sorgeva l'antica capitale Menfi, circa 20 km a sud del Cairo in Egitto. Era interrato nei pressi del cancello meridionale del tempio di Ptah unica statua sopravvissuta di una coppia posta all'ingresso del tempio. Caviglia ne fece offerta, tramite l'egittologo Ippolito Rosellini, al granduca Leopoldo II di Toscana, che rifiut\u00f2 per gli alti costi di trasporto e la necessit\u00e0 di segare la statua. Il pasci\u00e0 dell'Egitto Mehmet Ali propose di donarlo al British Museum di Londra, che a sua volta declin\u00f2 l'offerta per gli stessi motivi. Cos\u00ec rimase a Menfi, dove tuttora si trova, e attorno vi fu costruito un piccolo museo per proteggerlo."}
{"id": "2549800", "revid": "1534511", "url": "https://it.wikipedia.org/wiki?curid=2549800", "title": "Franciszek \u015acigalski", "text": "Biografia.\nEgli era figlio di Stanislaw \u015acigalski (1750-1823), maestro di cappella a Grodzisk Wielkopolski. Ricevette i primi rudimenti musicali dal padre e successivamente continu\u00f2 gli studi sotto la guida del compositore Adalbert Dankowski. Nel 1797 \u015acigalski si rec\u00f2 a Pozna\u0144, dove studi\u00f2 con Augustyn Braun al ginnasio di Santa Maria Maddalena. In questo periodo divenne un affermato violinista e divenne membro del quartetto d'archi del musicista polacco-lituano Antoni Radziwi\u0142\u0142; contemporaneamente fu richiestissimo anche come insegnante di violino. A partire dal 1821 circa acquis\u00ec la posizione di direttore della cappella di una parrocchia di Pozna\u0144 e dal 1825 al 1834 insegn\u00f2 musica al ginnasio di Santa Maria Maddalena. Dall'aprile del 1834 fino alla morte fu direttore musicale e primo violinista dell'orchestra della cattedrale di Gniezno, dove fu ammirato per la sua tecnica e la sua profonda dedizione.\nConsiderazioni sull'artista.\n\u015acigalski compose principalmente musica sacra, caratterizzata da uno stile classico maturo. Scrisse oltre sessanta lavori, dei quali circa trenta attualmente sopravvivono e diversi di questi mostrano l'uso di motivi delle \"polonaise\". La sua sinfonia in re maggiore rimane tuttora in auge nel repertorio polacco."}
{"id": "2549809", "revid": "767487", "url": "https://it.wikipedia.org/wiki?curid=2549809", "title": "Nimbacinus dicksoni", "text": "Il nimbacino (Nimbacinus dicksoni ), era un marsupiale appartenente alla famiglia estinta dei Tilacinidi.\nVissuto tra i 23 e i 16 milioni di anni fa (tra l'Oligocene Superiore ed il Miocene Inferiore), raggiungeva circa 50 cm di lunghezza. Come il moderno tilacino, quando cacciava si concentrava solo su una preda e preferiva continuare ad inseguirla fino a quando quest'ultima era esausta.\nLa sua dieta comprendeva probabilmente piccoli mammiferi, anfibi, rettili e insetti.\nI suoi fossili sono stati ritrovati a Riversleigh, nel Queensland e nel Bullock Creek, in Australia."}
{"id": "2549819", "revid": "298229", "url": "https://it.wikipedia.org/wiki?curid=2549819", "title": "Marisa Masullo", "text": "Ex primatista italiana dei 100 e 200 metri prima dell'avvento di Manuela Levorato, \u00e8 l'atleta che ha vestito in assoluto pi\u00f9 volte la maglia azzurra, vantando 79 presenze in nazionale dal 1977 al 1993. Ha vinto 42 titoli nazionali (30 a livello individuale e 12 con le staffette societarie) tra 100 m, 200 m, staffette 4\u00d7100 m e 4\u00d7400, 60 e 200 m indoor.\nBiografia.\nHa partecipato a tre edizioni dei Giochi olimpici: Mosca 1980, Los Angeles 1984 (dove \u00e8 stata semifinalista nei 200 m con il record italiano 22\"88 e finalista nella 4\u00d7400 m con Patrizia Lombardo, Cosetta Campana, Erica Rossi), e Seul 1988.\nAl suo attivo anche tre partecipazioni ai Mondiali, 4 Europei, 4 Giochi del Mediterraneo dove ha fatto incetta di medaglie nello sprint e 5 Universiadi (nell'edizione di Bucarest ha conquistato l'argento nei 200 m e il bronzo nella 4\u00d7100 m)\nCapitana della nazionale dal 1988 al 1993 si \u00e8 distinta per grinta e determinazione; era soprannominata \"la pantera\". Nonostante non sia pi\u00f9 primatista italiana delle due distanze dello sprint outdoor, detiene ancora il record italiano dei 60 m con 7\"19 (ottenuto agli Europei indoor di Budapest nel 1983 ove conquist\u00f2 la medaglia di bronzo) e quelli di specialit\u00e0 \"fuori standard\" quali i 50 m indoor e la staffetta 4\u00d7200 m outdoor.\nOggi la Masullo si occupa di pubbliche relazioni ed \u00e8 giornalista; vive a Roma. Il 3 luglio 2011 si \u00e8 sposata con il fotografo e mental coach Claudio Petrucci.\nDal 2014 al 2017 \u00e8 stata coach di atletica leggera per l'ACSI Campidoglio Palatino, mentre a fine 2017 ha cambiato societ\u00e0 passando all'Atletica Studentesca Rieti Andrea Milardi.\nCampionati nazionali.\nLa Masullo ha conquistato 30 volte il titolo nazionale a livello individuale, 21 volte all'aperto e 9 volte indoor. In questa speciale classifica \u00e8 seconda solamente alla lanciatrice (peso e disco) Agnese Maffeis che ne ha conquistati 38. In staffetta ha conquistato 12 titoli nazionali."}
{"id": "2549821", "revid": "123888856", "url": "https://it.wikipedia.org/wiki?curid=2549821", "title": "Robert Stasse", "text": ""}
{"id": "2549824", "revid": "599013", "url": "https://it.wikipedia.org/wiki?curid=2549824", "title": "Stefania Sansonna", "text": "Carriera.\nLa carriera pallavolistica di Stefania Sansonna inizia nel 1994 nella Polisportiva Popolare Canosa, in Serie D, dove resta fino al '97, infatti nella stagione 1997-98 fa il suo esordio nella pallavolo professionistica, ingaggiata dalla Centro Ester Pallavolo di Napoli, Serie A1.\nDopo una parentesi nel Faenza in Serie B2, dalla stagione 1998-99 e per ben sei annate consecutive, disputer\u00e0 esclusivamente campionati di Serie B1, prima nel Polizia Municipale Volley Potenza per tre stagioni, poi nella Pallavolo Azzurra Casette per una stagione e infine nel Assi Manzoni Pallavolo Brindisi per due stagioni.\nNella stagione 2005-06 fa il suo esordio nella pallavolo professionista in serie A2 con l'Effe Sport Isernia. Nella stagione 2006-07 viene ingaggiata dal con la quale conquista la promozione nella massima serie a fine stagione 2007-08. Dalla stagione 2008-09 gioca stabilmente come titolare a Castellana Grotte in Serie A1.\nNella stagione 2010-11 viene ingaggiata dall'Asystel Volley di Novara; al termine della stagione 2011-12, dopo l'uscita della squadra piemontese dai play-off scudetto, viene ingaggiata per il finale di campionato dalla squadra azera del \u0130qtisad\u00e7\u0131 Voleybol Klubu, per sostituire Y\u016bko Sano.\nNella stagione 2012-13 torna in Italia, vestendo la maglia del River Volley Piacenza per due annate, con cui vince due Coppe Italia, due scudetti e una Supercoppa italiana; nel 2014 ottiene le prime convocazioni in nazionale. Nella stagione 2014-15 \u00e8 nuovamente a Novara, questa volta per\u00f2 con l'AGIL Volley, con cui si aggiudica tre Coppe Italia, lo scudetto 2016-17, la Supercoppa italiana 2017 e la Champions League 2018-19: all'inizio della stagione 2021-22 annuncia la sua gravidanza, fermando conseguentemente l'attivit\u00e0 agonistica."}
{"id": "2549828", "revid": "1431409", "url": "https://it.wikipedia.org/wiki?curid=2549828", "title": "Viktors Morozs", "text": "Carriera.\nClub.\nMorozs comincia la sua carriera nel . Tra il 2001 e il 2008 gioca 122 partite con lo Skonto Riga, segnando 15 goal e contribuendo alla vittoria di cinque campionati e due coppe lettoni.\nIl 3 agosto 2008 firma un contratto biennale con il . Al termine del contratto comincia la sua avventura a Cipro, prima con l'Atromitos e poi con il PAEEK, militando nella Seconda Divisione.\nTornato in patria con lo Spartaks, durante la stagione 2013 ad agosto, passa ai bielorussi del Naftan.\nNazionale.\nTra il 2002 e il 2007 ha ottenuto 22 presenze con la nazionale maggiore lettone, senza a mettere a segno reti.\nHa esordito il 6 luglio 2002 in amichevole contro l'. Nel 2005 ha contribuito alla vittoria della King's Cup."}
{"id": "2549830", "revid": "2153076", "url": "https://it.wikipedia.org/wiki?curid=2549830", "title": "Get Sexy", "text": "Get Sexy \u00e8 un singolo del gruppo musicale pop britannico Sugababes, pubblicato il 30 agosto 2009 dall'etichetta discografica Island. \u00c8 stato scritto e prodotto da Philip Lawrence, Ari Levine e Bruno Mars per il settimo album del gruppo, \"Sweet 7\", uscito nel marzo del 2010.\nLa canzone \u00e8 la traccia d'apertura dell'album ed \u00e8 stata pubblicata come primo singolo nell'agosto 2009. \u00c8 anche l'ultimo singolo in cui appare l'ultimo membro fondatore rimasto, Keisha Buchanan. La sua sostituta, Jade Ewen, ha registrato una nuova versione della canzone, apparsa sulla compilation \"Now 74\", ed una versione completa finale comparsa sull'album \"Sweet 7\".\nCritica.\nDigital Spy ha dato alla canzone 4/5 stelle e ha detto: \"\"Get Sexy\" is a dancefloor stomper that nestles somewhere between \"Boom Boom Pow\" and \"Bonkers\" in its blend of electropop, techno and R&amp;B sounds. It may not be massively original, nor an instant classic to rival \"About You Now\" or \"Push the Button\", but with a Right Said Fred-sampling hook, a thundering chorus and plenty of attitude - most noticeably from Amelle - it returns Sugababes right to the forefront of the pop landscape\".\nVideo.\nIl video \u00e8 stato diretto da Emil Nava, fratello di Jake Nava.\nNel video compaiono Amelle Berrabah in una gabbia per uccelli, Heidi Range in una casa di specchi colpiti da intensi fasci di luce e Keisha Buchanan in posa su un divano. Durante il ritornello, le ragazze sono viste attraverso le pareti di una scatola triangolare con diverse luci colorate e in piedi legate tra loro da catene ai polsi. Alla fine del video, le ragazze sono in una stanza piena di graffiti."}
{"id": "2549835", "revid": "154326", "url": "https://it.wikipedia.org/wiki?curid=2549835", "title": "Lev Nikolaevi\u010d Tolstoj", "text": ""}
{"id": "2549843", "revid": "109144287", "url": "https://it.wikipedia.org/wiki?curid=2549843", "title": "Albert Wolff (schermidore)", "text": "Biografia.\nDopo aver vinto medaglie in due Campionati mondiali di scherma (1937, 1938) per la Francia, ha partecipato ai Giochi della XIV Olimpiade di Londra nel 1948 ed ai Giochi della XV Olimpiade di Helsinki nel 1952 gareggiando per gli Stati Uniti d'America.\nPalmar\u00e8s.\nIn carriera ha conseguito i seguenti risultati:\nper la :\nper gli :"}
{"id": "2549845", "revid": "73843", "url": "https://it.wikipedia.org/wiki?curid=2549845", "title": "Buccinum undatum", "text": "Il buccine (Buccinum undatum ) \u00e8 una specie di mollusco gasteropode appartenente alla famiglia dei Buccinidae. \u00c8 la specie tipo del genere \"Buccinum\".\nEtimologia.\nIl nome della specie \"Buccinum undatum\" deriva il suo epiteto specifico \"undatum\" dalla parola latina \"undatus\", participio perfetto del verbo \"undo\" (ondeggiare), che significa \"increspato, ondulato\", riferito alla forma prodotta dalle coste sulla superficie del guscio del mollusco.\nDescrizione.\nQuesta specie \u00e8 molto variabile, nelle dimensioni della conchiglia, nel peso, nella scultura, nella forma e nel colore. La conchiglia ha una forma ovato-conica con guglia dritta e appuntita con angolo apicale di 50-55\u00b0. La superficie \u00e8 opaca, originariamente ricoperta da un sottile periostraco, che tende a perdersi nel tempo salvo che nelle zone pi\u00f9 protette. Il colore del guscio \u00e8 variabile da bianco a giallastro o rossiccio con zone pi\u00f9 chiare e pi\u00f9 scure, queste ultime formano fasce a spirale nelle parti basali dell'ultima spirale. L'epidermide dell'animale \u00e8 di colore bruno brillante. La conchiglia \u00e8 formata da 7-8 (massimo 9) vortici rigonfi che si incontrano in punti di sutura incisi distinti appena sotto la periferia del vortice superiore; l'ultima spirale \u00e8 piu ampia e forma la parte pi\u00f9 grande del guscio.\nL'ornamento della conchiglia comprende coste, creste a spirale, solchi e linee di crescita. Le coste sono ondulate in sezione (da cui il nome della specie) e seguono un andamento crescente; sono prosocline alla sutura, dove sono anche pi\u00f9 prominenti, diventando ortocline sotto e di solito svaniscono verso l'apertura dell'ultima spira. Il numero di coste sull'ultima spirale \u00e8 variabile, ma solitamente ce ne sono 12-15 su ognuna. La protoconca comprende poco pi\u00f9 di 1 spirale, liscia, di 1 mm di altezza e 2 mm di diametro.\nL'apertura \u00e8 ovale e molto larga con la massima ampiezza verso la base, circondata da un peristoma che giace nel piano prosoclino. Il labbro esterno sorge appena sotto la periferia dell'ultima spirale, un po' obliquamente. Il suo corso iniziale \u00e8 piuttosto rettilineo, successivamente il labbro si incurva pi\u00f9 strettamente alla base dell'apertura dove la sua direzione giace pi\u00f9 o meno ad angolo retto rispetto all'asse del guscio. Negli animali pi\u00f9 anziani il suo bordo \u00e8 un po' ispessito e sporgente, sottile in quelli giovani. Il canale sifonale \u00e8 aperto e spesso corto, non si estende fino alla parte pi\u00f9 basale del labbro esterno, che \u00e8 attorcigliato di fronte e da cui \u00e8 separato da una piccola tacca. La columella \u00e8 corta e curva, il labbro estroflesso e applicato al fasciole sifonale.\nLe dimensioni sono variabili e raggiungono fino a 110 mm di altezza e 68 mm. di larghezza. L'ultima spirale \u00e8 circa il 70% dell'altezza totale del guscio e l'apertura \u00e8 circa il 50% dell'altezza del guscio.\nLa testa non ha muso, ma forma un ripiano trasversale da cui spuntano i tentacoli ciascuno dei quali ha un occhio circa a met\u00e0 strada dalla base. La parte di tentacolo sotto l'occhio \u00e8 pi\u00f9 spessa di quella distale ad esso. La bocca si trova sotto il ripiano. Il lembo del mantello \u00e8 piuttosto spesso e liscio, formando a sinistra un sifone che si estende per un notevole tratto dal canale. I maschi hanno un pene molto grande dietro il tentacolo destro. Il piede \u00e8 grande, a forma di scudo, con un'ampia estremit\u00e0 anteriore a doppio taglio che \u00e8 leggermente convessa e un po' 'angolata lateralmente; si rastrema posteriormente ad un punto arrotondato e reca un opercolo ovale con un nucleo quasi centrale e una scanalatura lungo il suo raggio posteriore.\nLa radula \u00e8 di tipo rachiglossa con un dente rachidiano mediano e due denti laterali. Ci sono ha 6 cuspidi sui denti rachidiani e 4 cuspidi sui denti laterali. Solitamente, i denti radulari sono molto regolari e caratteristici nei gasteropodi, e sono comunemente usati ai fini della classificazione. I denti di \"Buccinum undatum\", tuttavia, fanno un'eccezione a questa regola, poich\u00e9 il numero di denticoli sia sui denti centrali che su quelli laterali varia notevolmente, fornendo un ottimo esempio di variazione meristica.\nI buccini sono carnivori e si cibano di carogne. \u00c8 stato dimostrato in studi di Claus Nielsen (1975) e di John D. Taylor (1978) che \"B. undatum\" si nutre principalmente di policheti, in particolare \"Lanice\", integrati da una variet\u00e0 di bivalvi, principalmente Cardiidae e crostacei.\nI sessi sono separati e i maschi si distinguono facilmente in quanto sono provvisti di un organo genitale piuttosto lungo che, in stato di riposo, si trova sotto il bordo destro del mantello. Inoltre i gusci dei maschi sono generalmente pi\u00f9 piccoli e meno gonfi di quelli delle femmine.\nIl principale periodo di deposizione delle uova va da novembre a febbraio, o addirittura ad aprile, anche sepu\u00f2 essere diverso a seconda delle aree. Le femmine si ritirano in aree di substrato duro per depositare le loro uova che vengono poste in capsule che di solito vengono prodotte in gran numero. Poich\u00e9 devono essere attaccati a un substrato solido, molti buccini possono condividere un unico sito di attacco, e l'insieme risultante di capsule pu\u00f2 essere molto grande. Sono state trovate masse di uova fino a 50 cm di lunghezza e 25 em di altezza che potevano contenere alcune migliaia di capsule. Alcuni studiosi hanno valutato gruppi di fino a 15.000 uova.\nSebbene potenzialmente tutte le uova possano svilupparsi, la maggior parte di esse costituiscono il cibo utilizzato da i primi embrioni che si sviluppano e solo 3-10 giovani di una capsula si schiudono dopo 3-9 mesi. Alla schiusa il guscio \u00e8 lungo 1,0-1,4 mm e ha un diametro di 2,0 mm. Presenta una spirale embrionale liscia, piuttosto arrotolata e un'area larvale, delimitata da creste a spirale, che si sviluppa in un breve canale.\n\u00c8 stato suggerito da alcuni studiosi che gli animali possano vivere per 10 anni, anche se questa stima non \u00e8 condivisa universalmente in quanto basata sugli anelli opercolari che non sono necessariamente annuali.\nVivono in habitat sublitorale a profondit\u00e0 da sotto la linea di bassa marea fino a 100 m. e sono scarsamente adattate alle condizioni intercotidali. Prediligono fondali di sabbia, fango sabbioso o fondali pietrosi e vivono con temperature del mare moderate o fredde.\nSono ampiamente distribuiti nelle acque fredde dell'Atlantico settentrionale. Sul lato orientale dal nord del Golfo di Biscaglia al nord della Norvegia e in Islanda; sul lato occidentale tra il Labrador e il New Jersey. Si trovano in tutto il Canale della Manica, nel Mare del Nord, nel Kattegat e nel Baltico fino al Mecklenburger Bucht. Nel Mediterraneo, sono limitati alle acque pi\u00f9 fredde e profonde.\nSecondo alcuni studi condotti sulla fauna abissale ed antartica i Buccini hanno avuto origine nel tardo Mesozoico.\nPesca e uso alimentare.\nPer secoli il buccino comune \u00e8 stato utilizzato per il consumo alimentare in Europa, ed in particolare nelle isole Britanniche, lungo la costa francese e della Manica, in Belgio e nei Paesi Bassi. Nell'Inghilterra meridionale e nel Canada orientale il buccino comune \u00e8 stato pescato a fini commerciali dagli anni 1940. I buccini sono stati sfruttati inoltre da decenni come esche per la pesca nelle Isole F\u00e6r \u00d8er e in Islanda. In Islanda dal 1966 sono stati effettuati esperimenti per la pesca commerciale di buccini in varie localit\u00e0 e nella baia di Brei\u00f0afj\u00f6r\u00f0ur.\nNel Mare del Nord i buccini sono stati tradizionalmente pescati per il cibo, sia con nasse innescate lungo la costa dell'Anglia orientale e Lincolnshire, sia con speciali reti da traino dentro e intorno al mare di Wadden tedesco e olandese e nelle acque olandesi sudoccidentali. Nel Mare del Nord centrale, i buccini vengono raccolti principalmente come catture accessorie. Nel Golfo del Maine, dove i buccini erano tradizionalmente raccolti come catture accessorie accidentali della pesca dell'aragosta, \u00e8 stata attivata una nuova attivit\u00e0 di pesca commerciale che utilizza trappole per buccini appositamente progettate.\nL'Annuario delle statistiche della pesca della FAO riporta una crescita di produzione annuale da circa 15.852 t. nel 1995 a 17.988 t. nel 1999 nell'area nell'Atlantico nord-orientale (Belgio, Channel Is., Danimarca, Isole Faroe, Francia, Islanda, Irlanda, Isola di Man, Paesi Bassi, Spagna, Regno Unito)."}
{"id": "2549846", "revid": "554814", "url": "https://it.wikipedia.org/wiki?curid=2549846", "title": "Giorgio Faldini", "text": ""}
{"id": "2549847", "revid": "83531", "url": "https://it.wikipedia.org/wiki?curid=2549847", "title": "Classica di Amburgo 2003", "text": "La Classica di Amburgo 2003 (ufficialmente \"HEW Cyclassics\" per motivi di sponsorizzazione), ottava edizione della corsa, si svolse il 2 agosto 2003 su un percorso totale di 253,2\u00a0km. Fu vinta dall'italiano Paolo Bettini che termin\u00f2 la gara in 5h58'20\", imponendosi in una volata ridotta a cinque uomini. A completare il podio un altro italiano, Davide Rebellin, e il tedesco Jan Ullrich. Il resto del gruppo principale arriv\u00f2 con un ritardo di tre secondi.\nPercorso.\nLa HEW Cyclassics si corse su un circuito di 253,2\u00a0km attraverso la citt\u00e0 di Amburgo e la campagna circostante. Il percorso era prevalentemente pianeggiante e adatto ai velocisti.\nSquadre e corridori partecipanti.\nAl via si presentarono ventiquattro squadre del circuito professionistico. Ogni squadra poteva schierare otto corridori."}
{"id": "2549850", "revid": "287204", "url": "https://it.wikipedia.org/wiki?curid=2549850", "title": "Marco Martino", "text": "\u00c8 stato quattordici volte campione italiano (sei volte assoluto e otto volte invernale).\nBiografia.\nNegli anni 1980 diede vita ad una avvincente rivalit\u00e0 nel lancio del disco, in ambito nazionale, con il collega Marco Bucci, i due si alternarono pi\u00f9 volte nell'albo d'oro dei campionati italiani e si tolsero vicendevolmente il primato italiano.\nIn particolare al Meeting di Formia del 30 giugno 1984, i due stabilirono entrambi il primato italiano nella stessa gara (66,90 Martino e 66,96 Bucci), Martino tolse definitivamente il record a Bucci il 28 maggio 1989, allorch\u00e9 a Spoleto con 67,62 stabil\u00ec quello che tuttora, a distanza di ventinove anni, \u00e8 l'attuale record italiano del lancio del disco.\nNel 1998 venne trovato positivo ad un test antidoping, terminando cos\u00ec la sua carriera."}
{"id": "2549851", "revid": "119498841", "url": "https://it.wikipedia.org/wiki?curid=2549851", "title": "Roman Fischer", "text": ""}
{"id": "2549854", "revid": "599013", "url": "https://it.wikipedia.org/wiki?curid=2549854", "title": "Hugo Weczerek", "text": ""}
{"id": "2549855", "revid": "53508", "url": "https://it.wikipedia.org/wiki?curid=2549855", "title": "Casolare", "text": ""}
{"id": "2549857", "revid": "729019", "url": "https://it.wikipedia.org/wiki?curid=2549857", "title": "Eliseo Branca", "text": "Biografia.\nNativo di Hurlingam, in provincia di Buenos Aires, Branca, proveniente dal locale club del Curupayt\u00ed giunse al Club Atl\u00e9tico de San Isidro nel 1973; con il club, del quale divenne il capitano, vinse tre titoli dell'Uni\u00f3n de Rugby de Buenos Aires, il pi\u00f9 recente dei quali, quello del 1985, fu anche l'ultimo del club per 20 anni.\nEsord\u00ec in Nazionale argentina nel 1976 a Montevideo contro l', anche se furono pi\u00f9 rilevanti, bench\u00e9 non riconosciuti come \"full international\", tre incontri di fine anno, uno contro un XV del Galles e due contro una selezione \"All Blacks\" in visita in Sudamerica.\nVinse il campionato sudamericano nel e nel , poi prese parte con la sua Nazionale alla , in cui disput\u00f2 tutti e tre gli incontri dell' (contro , e ); vinse ancora il Sudamericano nel e chiuse nel 1990 la sua carriera internazionale a Buenos Aires con una vittoria sull'.\nNel 2000 chiuse anche la carriera di club, dopo 27 anni in squadra; ebbe modo di vincere nel 1995 anche un Nacional de Clubes.\nPassato all'attivit\u00e0 tecnica, guid\u00f2 il CASI alla conquista del torneo URBA nel 2005 al termine di una finale vinta con i rivali cittadini del San Isidro Club; a causa di disaccordi con la dirigenza lasci\u00f2 la prima squadra all'inizio del 2006 per riprenderla nella stagione successiva.\nTornato in seguito a dirigere la formazione giovanile, \u00e8 anche consulente, dal 2009, della Scuola municipale di rugby per conto del comune di San Isidro.\nIl 5 agosto 2013 viene ingaggiato dalla Uni\u00f3n de Rugby del Paraguay come allenatore."}
{"id": "2549865", "revid": "373458", "url": "https://it.wikipedia.org/wiki?curid=2549865", "title": "Buccino comune", "text": ""}
{"id": "2549866", "revid": "599013", "url": "https://it.wikipedia.org/wiki?curid=2549866", "title": "Giuseppe Perenno", "text": ""}
{"id": "2549869", "revid": "599013", "url": "https://it.wikipedia.org/wiki?curid=2549869", "title": "Arturo Di Lorenzo", "text": ""}
{"id": "2549870", "revid": "110418439", "url": "https://it.wikipedia.org/wiki?curid=2549870", "title": "Natasha Cicognani", "text": "Ha recitato in teatro e lavorato come attrice per il cinema, per la televisione (\"Tutta la verit\u00e0\" e \"Il commissario De Luca\") e in diversi spot televisivi, tra cui \"Sughi freschi\" di Giovanni Rana (regia Maura Morales Bergmann) e il premiato spot contro l'HIV (regia di Giorgio Pasotti).\nDal 5 luglio 2009 al 1\u00ba luglio 2010 \u00e8 una delle \"Signorine buonasera\" della RAI, dove annuncia i programmi di Rai 2 insieme al primo \"signorino Buonasera\" Livio Beshir ed Alessandra Canale.\nHa condotto il programma ITunes music festival e la rubrica \"Almanacco\", col collega Livio Beshir, in onda tutte le notti su Rai 2. \u00c8 anche la nipote del musicista Gabriele Cicognani, detto Cico.\nHa condotto per Rai Movie e Rai 4 le interviste sul red carpet alla 67\u00aa Mostra internazionale d'arte cinematografica di Venezia.\nHa condotto per Gambero Rosso Channel (SKY) il programma culinario 30x30."}
{"id": "2549872", "revid": "31886", "url": "https://it.wikipedia.org/wiki?curid=2549872", "title": "OpenCV", "text": "OpenCV (acronimo in lingua inglese di \"Open Source Computer Vision Library\") \u00e8 una libreria software multipiattaforma nell'ambito della visione artificiale in tempo reale.\n\u00c8 una libreria software libera originariamente sviluppato da Intel, nel centro di ricerca in Russia di Ni\u017enij Novgorod. Successivamente fu poi mantenuto da Willow Garage e ora da Itseez.\nIl linguaggio di programmazione principalmente utilizzato per sviluppare con questa libreria \u00e8 il C++, ma \u00e8 possibile interfacciarsi anche attraverso il C, Python e Java.\nOpenCV gode di una grande quantit\u00e0 di pubblicazioni al riguardo."}
{"id": "2549874", "revid": "767487", "url": "https://it.wikipedia.org/wiki?curid=2549874", "title": "Blind Lemon Jefferson", "text": "Capostipite della scena blues mondiale, fu il primo chitarrista e cantante country blues della scena texana ad incidere una registrazione, nel dicembre 1925. Come indicato dal suo soprannome \"blind\" (\"cieco\") era non vedente. Conosciuto anche con il soprannome di \"Padre del Texas Blues\", fu uno dei bluesman di maggior successo commerciale degli anni venti, ed \u00e8 annoverato tra i pi\u00f9 importanti ed influenti bluesman della storia.\nIl suo stile ebbe grandissima influenza su molti artisti venuti dopo, ad esempio musicisti come Robert Johnson, T-Bone Walker, B. B. King, Son House e Lightnin' Hopkins o Leadbelly.\nNei suoi blues vi sono talmente tanti riferimenti al mondo reale e visibile, che spesso si pensa non sia nato cieco, seppur comunque impossibilitato ad unirsi alla propria famiglia nel lavoro dei campi.\nGrazie al suo stile musicale pionieristico, e a canzoni come \"Matchbox Blues\", \u00e8 considerato di importante influenza per la nascita del rock and roll.\nBiografia.\nInizi.\nInizi\u00f2 giovanissimo a suonare per le strade di Wortham, guadagnando soldi dai passanti, colpiti dalla sua lodevole e originale tecnica chitarristica. Per un certo periodo si esib\u00ec assieme a Leadbelly (che impar\u00f2 da lui a suonare il blues), nei bar di Dallas, Texas.\nJefferson era un uomo robusto e corpulento, l'unica sua foto conosciuta, mostra chiaramente la possente stazza fisica. La sua voce era molto acuta e potente, alcuni parlano di timbro tagliente. Era solito usare un gran numero di effetti vocali, salendo dal basso, per arrivare a intonare con precisione, anche una nota molto alta. Il suo stile canoro era molto vicino a quello degli holler.\nSuonava la chitarra con estrema abilit\u00e0, riuscendo a coniare uno stile originale, usando tecniche come l'Hammering o il Choking, alternate a rapidi arpeggi. Era solito considerare la chitarra come una voce in pi\u00f9, per questo motivo la usava in passaggi che imitavano, ad esempio, il suono delle campane o il tintinnare dei ferri, in alcuni brani.\nI testi delle sue canzoni erano per lo pi\u00f9 legati ad avvenimenti personali, ma a volte si calava anche nei panni di altri personaggi, con poetica capacit\u00e0 introspettiva. Alcune espressioni nei suoi testi, sono entrate nella storia del blues, diventandone linguaggio comune e sono state riprese da altri artisti, ad esempio \"devo dirti qualcosa che far\u00e0 cantare le molle del tuo letto\".\nNei suoi blues, il sistema \"frase-risposta del coro\" (tipico dei canti di schiavit\u00f9, che furono all'origine della musica blues), era riproposto dalla costruzione di una risposta strumentale alla melodia vocale.\nSuccesso.\nNel dicembre del 1925, Blind Lemon Jefferson viaggi\u00f2 fino a Chicago, Illinois, per registrare il suo primo singolo. Le prime canzoni incise da Jefferson, furono due brani gospel, \"I Want to be like Jesus in my Heart\" e \"All I Want is that Pure Religion\", rilasciate sotto lo pseudonimo di Deacon L. J. Bates. La seconda seduta di incisione, avvenne nel marzo del 1926, e produsse i primi brani rilasciati a suo nome, \"Booster Blues\", \"Dry Southern Blues\", \"Got the Blues\" e \"Long Lonesome Blues\", che riscossero grande successo e lo fecero conoscere. Tra il 1926 e il 1929, Jefferson registr\u00f2 un centinaio di canzoni, di cui 43 furono ufficialmente rilasciate come singoli, per la Paramount Records.\nLa Paramount Records, si affidava a tecniche di registrazione antiquate e la qualit\u00e0 del suono dei singoli era abbastanza scarsa. Per questo motivo, nel maggio del 1926, \"Got the Blues\" e \"Long Lonesome Blues\", furono registrate nuovamente, in una qualit\u00e0 superiore, ai Marsh Laboratories. Grazie ad artisti popolari come Blind Lemon Jefferson, Blind Blake o Ma Raney, la Paramount divenne l'etichetta discografica leader, nel campo della musica blues, durante tutto l'arco degli anni venti.\nLa fama e il successo commerciale, permisero a Jefferson di comprarsi un'auto con autista personale; cosa poco comune all'epoca per un musicista blues di colore. Il fascino \"vecchia scuola\" del suo sound, unito alla sua personalit\u00e0, lo resero un'icona del movimento blues e del marketing a esso legato. Il suo stile di chitarra fatto di riff e arpeggi vari, l'impressionante estensione vocale, il ritmo dei suoi brani e l'espressivit\u00e0 dei suoi testi, aprirono le porte a una nuova generazione di cantanti blues maschi, come Furry Lewis, Charley Patton o Barbecue Bob.\nNel 1927, Jefferson tenne una seduta di registrazione per l'etichetta discografica Okeh, la quale prontamente distribu\u00ec sul mercato due singoli, \"Matchbox Blues\" e \"Black Snake Moan\". Furono gli unici due brani pubblicati sotto la Okeh, probabilmente per via degli obblighi contrattuali che Jefferson aveva con la Paramount. Le due canzoni pubblicate per la Okeh, hanno una qualit\u00e0 di suono considerata migliore, rispetto alle registrazioni per la Paramount.\nQuando Jefferson torn\u00f2 alla Paramount, \"Matchbox Blues\" fu nuovamente registrata e ne furono pubblicate due versioni, sotto la produzione di Arthur Laibly. Il brano divenne molto famoso, ottenne un grande successo, ed \u00e8 oggi uno dei brani pi\u00f9 celebri del bluesman. La canzone fu inserita nella Rock and Roll Hall of Fame, nella lista dei 500 brani significativi per la nascita del Rock and Roll; infatti, la star del Rock and Roll, Carl Perkins, ne registr\u00f2 una celebre cover negli anni cinquanta, ottenendo un grande successo.\nNel 1927, Blind Lemon Jefferson, registr\u00f2 un altro storico brano, \"See That My Grave Is Kept Clean\", destinato a rimanere una delle sue pi\u00f9 celebri canzoni. Ne furono registrate varie versioni, l'ultima delle quali, fu pubblicata nel 1928.\nMorte.\nJefferson mor\u00ec a Chicago il 29 dicembre del 1929, in circostanze mai del tutto chiarite. Sul suo certificato di morte fu scritto per probabile miocardite acuta. Per molti anni, circolarono voci secondo le quali la sua morte sarebbe da attribuirsi a un'amante gelosa, la quale avvelen\u00f2 il suo caff\u00e8.\nLe maggiori testimonianze, lo vogliono morto per assideramento, durante una tempesta di neve, nella quale perse il senso dell'orientamento. Alcuni raccontano anche che mor\u00ec per un attacco di cuore, causato dall'aggressione di un cane, nel cuore della notte. La Paramount Records, pag\u00f2 per far tornare il suo corpo in Texas.\nJefferson fu seppellito nel cimitero per neri di Wortham. Nel 1967, fu scoperta l'esatta locazione della sua sepoltura, e fu eretta una lapide in suo onore. Il cimitero e la sua lapide, furono restaurati nel 1997. Nel 2007, in suo onore, il cimitero cambi\u00f2 nome in Blind Lemon Memorial Cemetery.\nRiconoscimenti.\nFu tra i primi musicisti ad essere inserito nella \"Blues Hall of Fame\", quando questa fu istituita nel 1980.\nUn suo brano, \"Matchbox Blues\" del 1927, fu inserito nella Rock and Roll Hall of Fame, nella lista dei 500 brani significativi per la nascita del Rock and Roll.\nLascito e influenza.\nBlind Lemon Jefferson fu una delle figure pi\u00f9 importanti e influenti del primo blues, ed aiut\u00f2 il genere a popolarizzarsi e diffondersi attraverso i suoi dischi che all'epoca ebbero un grande successo di vendite. Musicista basilare per la storia del genere, nel suo stile di chitarra e canto convogliano molti elementi che in seguito sarebbero divenuti canonici per il blues, e avrebbero influenzato musicisti come Texas Alexander, Lonnie Johnson, Charlie Christian, Lightnin' Hopkins e T-Bone Walker. Di quest'ultimo, Lemon fu direttamente il mentore, siccome Walker da giovane era solito accompagnare il musicista, facendogli da guida. Jefferson fu mentore di altri giovani blues man; come ad esempio Leadbelly.\nBlind Lemon Jefferson \u00e8 considerato l'iniziatore della scena blues texana (ovvero quella legata alle aree del Texas), conosciuta con il nome di Texas Blues, ma la sua influenza, in modo diretto o indiretto, si estese anche in altre zone, come ad esempio quella del Mississippi, dove ispir\u00f2 musicisti come Charley Patton, Son House o Robert Johnson, oppure nella corrente del Piedmont Blues. Lo stile di chitarra di Jefferson, influenz\u00f2 celebri musicisti di blues elettrico, come B.B.King.\nJefferson viene inoltre considerato il primo musicista nero di sesso maschile a registrare musica blues (il primo in realt\u00e0 fu Papa Charlie Jackson, ma viene solitamente considerato un folk singer piuttosto che un blues man, siccome non suonava la chitarra ma un banjo a quattro corde) e ad ottenere un successo consistente, affermandosi in questo genere. Infatti, prima di lui il blues di successo commerciale era quasi esclusivamente cantato da artisti femminili, come Ma Rainey, Bessie Smith o Mamie Smith; Jefferson fu di fatto tra le prime figure maschili a godere di un grande successo commerciale in questo genere e a vantare una diffusione consistente dei propri brani.\nDal 1926 al 1929, Jefferson registr\u00f2 moltissimi brani, e un numero consistente di questi divennero capisaldi del genere, e sarebbero stati ripresi da vari artisti nel corso degli anni; alcune furono anche riadattate da musicisti rock come Carl Perkins, il quale compose la celebre \"Matchbox\" ispirandosi alla sua \"Matchbox Blues\" del 1927, Bob Dylan, o i Grateful Dead, i quali eseguirono entrambi una loro versione di \"See That My Grave Is Kept Clean\".\nDiscografia.\nJefferson registr\u00f2 79 canzoni, tra il 1925 e il 1929, e tutto il materiale conosciuto fu pubblicato ufficialmente.\nLa sua discografia prevede brani che spaziano dal blues al rag e allo spiritual.\nDi seguito una lista di tutti i singoli da lui prodotti, suddivisi per genere:\nCompilation.\nDi seguito saranno elencate le compilation contenenti brani di Blind Lemon Jefferson:\nCover.\nMolti artisti hanno eseguito reinterpretazioni dei suoi brani, di seguito ne saranno elencate alcune:\nNella cultura di massa.\nBlind Lemon Jefferson \u00e8 stato pi\u00f9 volte omaggiato nella cultura popolare, grazie alla sua importanza nella storia della musica:"}
{"id": "2549881", "revid": "767487", "url": "https://it.wikipedia.org/wiki?curid=2549881", "title": "I Want Out", "text": "I Want Out \u00e8 un brano degli Helloween ed \u00e8 il secondo singolo estratto dal loro terzo album, \"Keeper of the Seven Keys - Part II\".\nLa traccia \u00e8 stata riproposta anche da altri artisti come Avalanch, Hammerfall, Sonata Arctica, Unisonic e Driving Mrs. Satan."}
{"id": "2549882", "revid": "767487", "url": "https://it.wikipedia.org/wiki?curid=2549882", "title": "Kate Mahaut", "text": ""}
{"id": "2549883", "revid": "125196931", "url": "https://it.wikipedia.org/wiki?curid=2549883", "title": "Elza Soares", "text": "Biografia.\nNacque in una favela di Rio de Janeiro, da padre operaio e madre lavandaia. A dodici anni, il padre Avelino Gomes la forz\u00f2 a sposarsi con un suo collega ventiduenne, Ala\u00fardes Soares, credendo erroneamente che questi l'avesse stuprata. Il marito le usava violenza ogni qual volta si rifiutasse di avere dei rapporti ed ebbe il primo figlio a tredici anni. Complessivamente i bambini nati dalla relazione furono sette, di cui uno morto alla nascita e due per fame e tubercolosi.\nDurante quegli anni, mentre lavorava in un manicomio e al sabato in fabbrica, partecip\u00f2 a un concorso canoro presieduto dal musicista brasiliano Ary Barroso e ottenne le migliori valutazioni. Alla fine degli anni cinquanta effettu\u00f2 una \"tourn\u00e9e\" in Argentina assieme a Mercedes Batista. Nel 1960 incise il suo primo disco e riscosse successo con la canzone \"Se acaso voc\u00ea chegasse\", caratterizzata da un mix di samba e jazz. Si trasfer\u00ec poi a San Paolo, dove cant\u00f2 nei teatri e nei \"night\", pubblicando nel 1962 il suo secondo album \"Bossa Negra\". Quello stesso anno venne scelta per rappresentare il Brasile al Campionato mondiale di calcio che si disputava in Cile, un'occasione durante la quale ebbe modo di cantare accanto a Louis Armstrong e conoscere il futuro marito Garrincha, stella della Nazionale di calcio del Brasile.\nPer lei, il calciatore lasci\u00f2 la moglie e i sette figli precedentemente avuti, destando grande scalpore nell'opinione pubblica. La Soares, dal canto suo, venne considerata come una \"rovina famiglie\" e la dimora dove abitava venne anche colpita da uno sparo. I due si sposarono nel 1966, nell'ambasciata brasiliana in Bolivia. Il rapporto che li leg\u00f2 era forte ed ella arriv\u00f2 perfino a rasarsi il capo come pegno da pagare una volta che il marito alcolizzato, per un periodo, smise di bere e torn\u00f2 a giocare a calcio. Garrincha caus\u00f2 poi anche un incidente automobilistico che cost\u00f2 la vita alla madre della cantante.\nTra i maggiori successi di questa decade si ricordano \"Rosa morena\" e \"S\u00f3 dan\u00e7o samba\" (contenuti nell'album \"Sambossa\" del 1963); \"Na roda de samba\" (titolo dell'omonimo disco del 1964); \"Sambou, sambou\" e \"Mulata assanhada\" (facenti parte di \"Um show de beleza\", 1965); \"Estatuto de gafieira\" e \"Deixa a nega gingar\" (\"Com a bola branca\", 1966); \"Bahia de todos os deuses\" e \"Her\u00f3is da liberdade \" (\"Elza, Carnaval &amp; Samba\", 1969) . All'inizio degli anni settanta si trasfer\u00ec in Italia, dove si esib\u00ec nel Teatro Sistina e registr\u00f2 i singoli \"Que maravilha\" e \"Mascara negra\" e l'album \"Sambas e mais sambas\"; con \"Maschera negra\" partecip\u00f2 al Cantagiro 1970. Tornata in Brasile nel 1972, pubblic\u00f2 quello stesso anno l'LP \"Elza pede passagem\", contenente \"Saltei de banda\" e \"Maria-va-com-as-outras\", e le fu assegnato il diploma di \"Ambasciatrice del Samba\" dal Conselho de m\u00fasica popular do Museu da Imagem e do Som di Rio. Nel 1973 fu la volta di \"Elza Soares\" (che includeva la hit \"Aquarela brasileira\") e successivamente \"Nos bra\u00e7os do samba\".\nNel 1977, anno in cui usc\u00ec \"Pil\u00e3o+Ra\u00e7a=Elza\", ebbe termine il matrimonio con Garrincha, allorch\u00e9 questi la percosse in preda ai fumi dell'alcol. Le canzoni di maggior successo del decennio furono \"Salve a Mocidade\" e \"Molandro\". Gli anni ottanta furono caratterizzati da un calo di popolarit\u00e0 e dalla morte nel 1986 del figlio avuto con Garrincha, Garrinchinha, ma fu anche composta la canzone \"L\u00edngua\" assieme a Caetano Veloso e vennero registrati gli album \"Somos todos iguais\" (1986) e \"Voltei\" (1988).\nDurante questo periodo visse per nove anni tra gli Stati Uniti e l'Europa, per poi tornare in Brasile e pubblicare \"Trajectoria\" (1997) e il CD \"live\" \"Carioca da Gema\" (1999). Nel 2000 si esib\u00ec in un concerto a Londra con i connazionali Gal Costa, Chico Buarque, Gilberto Gil, Caetano Veloso e Virginia Rodrigues, venendo premiata come \"Miglior cantante del millennio\" dalla BBC. Nel 2002 pubblic\u00f2 l'album \"Do c\u00f3ccix at\u00e9 o pesco\u00e7o\", che ottenne un gran successo di critica e le valse una nomination al Grammy. Nel 2004 usc\u00ec \"Vivo feliz\", lavoro che non registr\u00f2 lo stesso numero di vendite dei precedenti e che costituisce il tentativo di mescolare le classiche sonorit\u00e0 del samba e della bossa nova con quelle della moderna musica elettronica."}
{"id": "2549888", "revid": "599013", "url": "https://it.wikipedia.org/wiki?curid=2549888", "title": "Aya Pedersen", "text": ""}
{"id": "2549889", "revid": "599013", "url": "https://it.wikipedia.org/wiki?curid=2549889", "title": "Francesco Scuderi", "text": "Biografia.\nFrancesco Scuderi stup\u00ec il mondo intero (???) per il suo bronzo nei 100 metri ai Mondiali Juniores di Sydney 1996, unica medaglia dell'Italia. Era il 22 agosto e l'allievo di Filippo Di Mulo, non ancora diciannovenne, stamp\u00f2 10\u201d43, terzo dietro i due mostri nigeriani Francis Obiorah Obikwelu (10\u201d21) e Seun Ogunkoya (10\u201d25). Un'impresa storica, un azzurro sui 100 non era mai salito sul podio ai Giochi Olimpici o ai Campionati Mondiali (giovanili o assoluti), il solo Pierfrancesco Pavoni era entrato in finale a Roma 1987. Due giorni dopo sar\u00e0 pure sesto con la 4x100 (40\u201d18).\nScuderi, con un bottino di dieci titoli italiani assoluti, cinque all'aperto nei 100 (1998-2000-2001-2002-2003), pi\u00f9 uno con la staffetta 4x100 (1997) e quattro sotto il tetto nei 60 (1998-2001-2002-2006), ventitr\u00e9 presenze in nazionale, \u00e8 il miglior talento azzurro dello sprint puro di tutti i tempi e un posto gli spetta nella Hall-of-Fame dell'atletica italiana.\nAi Campionati italiani Assoluti su pista come numero di vittorie outdoor nei 100 metri lo precedono quattro atleti: Orazio Mariani (7); Edgardo Toetti, Livio Berruti e Stefano Tilli (6) ed \u00e8 alla pari con il pioniere Franco Giongo (5). Al coperto nei 60 solo il milazzese Antonio Ullo lo supera con cinque successi.\nNella rivista \u00abAtletica Leggera\u00bb (Settembre/Ottobre 2000) Daniele Perboni scrive sugli Assoluti di Milano 2000: \u00abIl botto \u00e8 venuto dalla velocit\u00e0 maschile, dove il siciliano Francesco Scuderi, soprannominato \u201cCiccio\u201d, \u00e8 rinato con un eccellente 10\u201d19 nei 100, dopo un anno di tribolazioni fisiche, in cui pareva aver perso la giusta vena. Grazie a questa performance, Scuderi si \u00e8 cos\u00ec guadagnato il pass olimpico\u00bb. Trascorsi quattro anni, ritorna a Sydney, questa volta per i Giochi Olimpici: si arena in batteria nei 100 ed \u00e8 stupendo con la 4x100, per met\u00e0 catanese con Alessandro Cavallaro e gli altri frazionisti Maurizio Checchucci, Andrea Colombo. Nei tre turni 38\u201d84, 38\u201d67 e settima in finale, ancora 38\u201d67.\nFrancesco ha sofferto di una malattia del sistema immunitario detta sindrome di Beh\u00e7et nell'ottobre del 2003, mentre si stava preparando ai Giochi Olimpici di Atene 2004. Inattivo per tutto il 2004, il rientro agonistico il 29 maggio 2005 a \u201cLa Primavera dell'Atletica\u201d - 3\u00ba Meeting del Sole nella sua Catania (10\u201d80 nei 100) ha riempito di gioia tutti i suoi ammiratori. Questo il commento del Fiduciario Tecnico Regionale Tot\u00f2 Liga sul nostro campione: \u00abFrancesco Scuderi \u00e8 un uomo che non solo non si \u00e8 arreso al destino avverso, ma ha rilanciato la sfida per avvicinare i suoi record\u00bb.\nIl libro la \u00abStoria dell'Atletica siciliana\u00bb di Sergio Giuntini e Pino Clemente ha dedicato due pagine intere alla sua grande figura di atleta, per quattro anni di fila in prima frazione nella 4x100 in tutte le grandi manifestazioni, da un'Olimpiade a due Mondiali.\nNel settembre del 2007 si \u00e8 sposato con l'ostacolista catanese Manuela Sciuto ed \u00e8 padre felice di due belle bambine, Alice di tre anni e mezzo e Martina di un anno e otto mesi. Nel 2009 ha dovuto rinunciare alla sua dodicesima partecipazione agli Assoluti outdoor per non lasciare la sua piccolina Alice nata appena cinque giorni prima.\nProgressione.\nProgressione nei 100 metri Liste italiane \n1992 (15) All 11\u201d52 - \n1993 (16) All 11\u201d2 -\n1994 (17) All 11\u201d11 -\n1995 (18) Jun 10\u201d66 30\u00ba (7\u00ba Jun)\n1996 (19) Jun 10\u201d41 10\u201d32v-10\u201d1v 5\u00ba (1\u00ba Jun)\n1997 (20) Pro 10\u201d41 10\u00ba (1\u00ba Pro)\n1998 (21) Pro 10\u201d34 5\u00ba (3\u00ba Pro)\n1999 (22) Pro 10\u201d52 10\u201d45v 19\u00ba (4\u00ba Pro)\n2000 (23) 10\u201d19 1\u00ba \n2001 (24) 10\u201d20 1\u00ba\n2002 (25) 10\u201d32 3\u00ba \n2003 (26) 10\u201d29 10\u201d19v 1\u00ba - 80 metri: 8\u201d61 MPN\n2004 (27) inattivo -\n2005 (28) 10\u201d61 19\u00ba\n2006 (29) 10\u201d39 9\u00ba - 200 metri: 20\u201d66\n2007 (30) 10\u201d40 11\u00ba\n2008 (31) 10\u201d46 12\u00ba\n2009 (32) 10\u201d45 10\u00ba\n2010 (33) 10\u201d63 10\u201d51v 26\u00ba\n2011 (34) 10\u201d49 12\u00ba\n2012 (35) 10\u201d74 10\u201d62v -"}
{"id": "2549891", "revid": "466539", "url": "https://it.wikipedia.org/wiki?curid=2549891", "title": "Pecorino di Pienza stagionato in barriques", "text": "Il pecorino di Pienza stagionato in barriques \u00e8 un formaggio a pasta dura ottenuto da latte di pecora, caglio, sale e fermenti lattici. \nIl formaggio \u00e8 inserito nella lista dei prodotti agroalimentari tradizionali toscani (PAT). Altri formaggi denominati genericamente come \"pecorino di Pienza\" non dispongono di alcun riconoscimento o denominazione, e non devono essere confusi con il pecorino toscano DOP. \nCaratteristiche.\nIl pecorino di Pienza stagionato in barriques \u00e8 confezionato in forme tonde a facce piane, con un diametro di 12-16 cm e un'altezza dello scalzo di 5-12 cm, e una crosta liscia di colore bianco con sfumature violacee. Il formaggio \u00e8 di colore bianco tendente al giallo paglierino, con un sapore intenso dal retrogusto tannico e di vinaccia conferito dalla stagionatura nelle barriques. Le forme hanno un peso compreso tra 0,9 e 1,6 kg.\nProduzione.\nPer la produzione del formaggio, viene utilizzato il latte pastorizzato delle pecore di razza sarda allevate allo stato semibrado.\nLa cagliata, prodotta a seguito della coagulazione del latte filtrato a cui sono aggiunti i fermenti lattici e il caglio vitellino, viene rotta con il frangicagliata e versata negli appositi stampi. Le caciotte vengono quindi sottoposte ad acidificazione e spurgo, e infine salate a secco.\nLa stagionatura, all'interno di barriques di rovere, deve durare almeno 90 giorni.\nZona di produzione.\nLa zona di produzione del pecorino di Pienza stagionato in barriques include l'intera provincia di Siena, principalmente Montefollonico, frazione di Torrita di Siena."}
{"id": "2549896", "revid": "125090077", "url": "https://it.wikipedia.org/wiki?curid=2549896", "title": "Livio Beshir", "text": "Biografia.\nNato da padre americano di origine egiziana e da madre italiana, dopo gli studi alla Sorbona di Parigi si laurea con lode in scienze della comunicazione. Studia recitazione a New York con Susan Batson, in Italia con Mario Pizzuti, Cathy Marchand del \"Living Theatre\", Paolo De Falco e all'Accademia degli Artefatti di Roma. I primi spettacoli teatrali che lo vedono protagonista sono \"Casa di bambola\" di Henrik Ibsen, \"La cantatrice calva\" di Eug\u00e8ne Ionesco, \"Sogno di una notte di mezza estate\" di William Shakespeare. Debutta al cinema diretto da Citto Maselli nel cortometraggio \"Intolerance\", presentato alla \"Mostra internazionale d'arte cinematografica\" nel 1996. Nel 2000 il regista Wayne Isham lo vuole nel videoclip del singolo \"Thank You for Loving Me\" dei Bon Jovi. Recita nelle fiction \"I.A.S. - Investigatore allo sbaraglio \" di Giorgio Molteni (1999, Canale 5), \"Sottocasa\" (2006, Rai 1) e \"Non smettere di sognare\" (2009, Canale 5).\nDal 2006 al 2009 scrive e conduce il programma di viaggi \"Detto tra noi\" su TV2000. Nell'aprile 2009 debutta al Teatro Mercadante di Napoli con \"Shoot/Get Treasure/Repeat\" di Mark Ravenhill, spettacolo vincitore del premio della critica 2010. Il 5 luglio del 2009 viene scelto tra quasi 200 ragazzi per diventare il primo annunciatore uomo della Rai, e annunciatore dei programmi di Rai 2. Dal 31 agosto 2009 al 25 aprile 2010 conduce con Natasha Cicognani l\"'Almanacco\", programma di Rai 2 di cui \u00e8 anche autore. Nella stagione 2010 entra nel cast di \"Un posto al sole\" su Rai 3 dove interpreta Manuel Costa..\nDal 2010 diventa il volto ufficiale di Rai Movie presentando il magazine, gli speciali e i red carpet in occasione della \"Mostra Internazionale d'Arte Cinematografica di Venezia\" del \"Festival Internazionale del Film di Roma\" e del \"Festival di Cannes\" e dal 2018 del \"David di Donatello\" intervistando pi\u00f9 volte, e in esclusiva, personaggi come Meryl Streep, Robert Redford, Johnny Depp, Madonna, Richard Gere, Lady Gaga, George Clooney, David Lynch, Quentin Tarantino, Takeshi Kitano, Jim Carrey, Al Pacino, Tom Hanks e i pi\u00f9 grandi cineasti contemporanei.\nNel 2011 conduce su Rai 2 \"Social King\", quiz televisivo dedicato al mondo dei social network. A luglio 2011 scrive e conduce per Rai 5, dal Teatro della Pergola di Firenze, il Premio Galileo 2000. A settembre dello stesso anno diventa la voce ufficiale del programma di Rai 5 \" TED Talks\".\nNel 2012 esce nei cinema \"ACAB - All Cops Are Bastards\" per la regia di Stefano Sollima, in cui recita il ruolo di Mustaf\u00e0..\nDal 2012 conduce su Rai Movie \"Taormina Daily\" magazine quotidiano in occasione del Taormina film fest, e a ottobre dello stesso anno debutta su Rai Premium insieme a Monica Leofreddi per il \"Roma Fiction Fest\" Magazine; insieme condurranno anche l'edizione del 2013. Dal 2014 a condurre il programma - passato su Rai4 - \u00e8 soltanto Livio Beshir.\nNel 2013 ha condotto con Miriam Leone la seconda stagione di \"Movie Drugstore\", magazine settimanale di approfondimento cinematografico in onda su Rai Movie divenuto nel 2014 CineMag e dal 2015 Movie Mag\nNel 2014 prende parte al film di Natale di Volfango De Biasi, \"Un Natale stupefacente\" e conduce la prima edizione del programma di Rai 2 Cronache animali.\nIl 23 agosto 2014 conduce in diretta su Rai 5 il concerto finale della \"Notte della Taranta\". L\u2019evento, seguito sul posto da 150.000 persone, ha registrato uno share medio del 3.65%, record di ascolti per il canale diretto da Pasquale D\u2019Alessandro.\nNel 2015 continua l'esperienza della \"Notte della Taranta\"e di Movie Mag, tutt'ora in corso.\nNel 2016 \u00e8 nel cast dei film \"La coppia dei campioni\" di Giulio Base e \"Al posto tuo' \"di Max Croci ed approda su Rai 1 alla conduzione del programma di viaggi \"In viaggio con la zia\" insieme a Syusy Blady.\nNel 2018 \u00e8 uno dei protagonisti della fiction \"Il capitano Maria\" Rai 1 per la regia di Andrea Porporati in cui interpreta il controverso Hassan. Lo stesso anno torna a recitare con Marco Giallini in \"Rocco Schiavone\".\nA dicembre del 2018 viene insignito del Premio Vincenzo Crocitti International per la sua attivit\u00e0 artistica.\nNel 2019 \u00e8 il protagonista dello spettacolo teatrale \"La strategia del colibr\u00ec\" di Roberta Calandra per la regia di Massimiliano Vado viene scelto dalla RAI per condurre, in lingua inglese, la cerimonia di premiazione del Prix Italia e festeggia i dieci anni consecutivi alla conduzione del red carpet per la mostra del cinema di Venezia e al Festival del cinema di Roma.\nL'anno successivo, insieme a Marisa Laurito, \u00e8 in tourn\u00e9e teatrale con lo spettacolo Persone Naturali e Strafottenti di Giuseppe Patroni Griffi per la regia di Giancarlo Nicoletti; partecipa al film di Natale In Vacanza su Marte con la regia di Neri Parenti; conduce su RaiPlay il programma di intrattenimento settimanale, #PlayMag dedicato al mondo dei millenials e, insieme ad Arianna Ciampoli, la quinta edizione del format televisivo \"Women for Women against violence\" su Rai2. Sempre nel 2020 torna alla conduzione della cerimonia di premiazione per la 72 edizione del Prix Italia.\nNel 2021 conduce la seconda edizione di #Playmag, viene confermato alla conduzione della cerimonia di premiazione del Prixitalia, spostatasi a Milano e torna su Rai 2 per condurre il contenitore estivo \u201cBuongiorno Estate\u201d dedicato alla \u201cripartenza\u201d dell'Italia a seguito della Pandemia causata dal Covid.\nA Luglio dello stesso anno viene confermata la sua partecipazione al film di Ridley Scott, House of Gucci con Al Pacino, Lady Gaga e Adam Driver girato nel mese di marzo tra Roma e Milano."}
{"id": "2549902", "revid": "125837306", "url": "https://it.wikipedia.org/wiki?curid=2549902", "title": "Acquasanta (liturgia)", "text": "L'acquasanta, acqua santa o acqua benedetta \u00e8 acqua che \u00e8 stata benedetta da un ministro della Chiesa, un vescovo o un presbitero o un diacono. Dal febbraio 2020 a seguito delle disposizioni per l'emergenza coronavirus viene disposto che sia rimossa l\u2019acqua benedetta presente nelle acquasantiere delle chiese.\nUso.\nL'acqua santa si usa per il battesimo oppure per la benedizione di luoghi, cose o persone. Quando l'oggetto da benedire \u00e8 di una certa dimensione o la benedizione riguarda numerose persone l'acquasanta viene spesso sparsa (\"aspersa\") tramite un aspersorio. Si usa nella liturgia cattolica, ortodossa, vetero-cattolica, anglicana e di altre Chiese. \nInoltre viene usata spesso dagli esorcisti per liberare le persone dai dem\u00f2ni ed \u00e8 per questo chiamata anche acqua esorcizzata.\nOrigine.\nIl suo uso al momento dell'ingresso di un devoto in una chiesa (luogo deputato alla celebrazione della Messa) deriva dalla tradizione ebraica che imponeva ai partecipanti a una cerimonia sacra l'acquisizione preventiva dello stato di purit\u00e0 rituale. Il Cristianesimo semplificher\u00e0 in modo sensibile la pratica, limitando il formale lavacro del corpo all'immersione della punta delle dita della mano destra nell'acqua benedetta contenuta nell'acquasantiera nei pressi dell'ingresso della chiesa, con la quale il fedele traccer\u00e0 poi su se stesso il segno della croce.\nAnche nelle altre occasioni, l'acqua benedetta assolve alla funzione di formale purificazione rituale del partecipante."}
{"id": "2549911", "revid": "121286", "url": "https://it.wikipedia.org/wiki?curid=2549911", "title": "Vitinia (Ferrovia Roma-Lido)", "text": ""}
{"id": "2549913", "revid": "339392", "url": "https://it.wikipedia.org/wiki?curid=2549913", "title": "Casal Bernocchi (Ferrovia Roma-Lido)", "text": ""}
{"id": "2549918", "revid": "481349", "url": "https://it.wikipedia.org/wiki?curid=2549918", "title": "Stella Polare (ferrovia Roma-Lido)", "text": ""}
{"id": "2549919", "revid": "290948", "url": "https://it.wikipedia.org/wiki?curid=2549919", "title": "Acqua superpesante", "text": ""}
{"id": "2549924", "revid": "290948", "url": "https://it.wikipedia.org/wiki?curid=2549924", "title": "Acqua triziata", "text": ""}
{"id": "2549930", "revid": "648716", "url": "https://it.wikipedia.org/wiki?curid=2549930", "title": "Pierre Bitchine", "text": ""}
{"id": "2549933", "revid": "123436952", "url": "https://it.wikipedia.org/wiki?curid=2549933", "title": "Kevin McDonald (calciatore 1988)", "text": "Carriera.\nClub.\nNel giugno 2006 McDonald rinuncia a \u00a375.000 per il trasferimento al , e rimane al Dundee. Nel maggio 2008 Alex Rae, manager di McDonald afferma che McDonald avrebbe lasciato la sua squadra per un'offerta accettabile, infatti il acquista il giocatore scozzese, che firma un triennale per \u00a3500.000.Dopo due anni allo Sheffield United, nell'estate 2013 passa al Wolverhampton Wanderers."}
{"id": "2549937", "revid": "26369816", "url": "https://it.wikipedia.org/wiki?curid=2549937", "title": "L'enigma della candela ritorta", "text": ""}
{"id": "2549940", "revid": "1543377", "url": "https://it.wikipedia.org/wiki?curid=2549940", "title": "Henry Brethous", "text": "Biografia.\nAllenatore presso la Sala Laban di Libourne (Gironda) negli anni '30, si piazza secondo nel campionato internazionale a squadre di Arcachon del 1930. Campione del mondo ai mondiali di scherma a Pie\u0161\u0165any del 1938 per la spada a squadre con Schmetz, P\u00e9cheux, Dulieux. Campione di Francia nel 1945 per la spada a squadre con Ren\u00e9 Legendre e Robert Calamel.\nA Libourne un centro sportivo porta il suo nome."}
{"id": "2549941", "revid": "767487", "url": "https://it.wikipedia.org/wiki?curid=2549941", "title": "Muculords", "text": "I Muculords sono un gruppo musicale goregrind formatosi a Rimini nel 1999.\nI componenti del gruppo si ribattezzano subito con pseudonimi particolari come Scrotum, Diarreus, Torcicolon e Genital Erpes e durante i loro concerti utilizzano maschere carnevalesche e grottesche.\nStoria.\nIl gruppo nasce da una costola degli Entity, band thrash metal attiva dal 1994. Alcuni dei componenti di questo gruppo fondarono i Muculords, insieme a Genital Erpes - amico comune che volle a tutti i costi far suonare al gruppo pezzi cover di band goregrind come Haemorrhage. Genital Erpes convince gli altri e il gruppo inizia a fare le prove, dandosi da fare con la composizione di brani propri. L'attitudine del gruppo \u00e8 totalmente differente da quella della maggior parte dei gruppi grind o goregrind, che solitamente portano avanti tematiche sociali, politiche nel grind, o porno-sanguinolente nel filone (sporcato di death metal) gore. Nei Muculords l'attitudine \u00e8 quella di sdrammatizzare e parodiare.\nNel 2000 esce il primo CD (autoprodotto) \"Lethal Laxative Power\".\nQuesto CD viene registrato interamente dal vivo in 2 giorni al No Dignity Records da Mr. Gabry e Doc. Pasinski (con l'eccezione di un passaggio di doppiacassa, successivamente rifatto \"con le dita\" al computer). Il CD contiene 27 tracce con un minutaggio che non supera i 28 minuti. \nIl basso viene suonato da Scrotum e Torcicolon. La batteria su Muculords \u00e8 suonata da Diarreus, e la voce (sullo stesso brano) \u00e8 di Scrotum.\n\"Lethal Laxative Power\" contiene pezzi che rimarranno negli anni a seguire durante i concerti dei Muculords dei \u201cclassici\u201d come \"Mangiacadaver\", \"In-gore-go\", \"Neeno-neeno\", \"Blues the cul\", e soprattutto \"Sick &amp; gore Romagna grind-core\".\nTra la fine del 2000 e l'inizio del 2001 entrano in formazione Ano Domini e Gengivitis. Inizialmente Ano Domini doveva sostituire Diarreus (che abbandona momentaneamente per sopravvenuti motivi personali), ma poi Diarreus torna, prima su disco e poi fisso anche dal vivo e alle prove (quando i citati problemi sono stati in parte superati).\nA questo punto i Muculords si danno da fare tra prove e date sino a quando, esattamente un anno dopo Lethal, registrano il secondo album in studio \"Carpe Diem\".\nL'album contenente 27 tracce viene registrato in 2 giorni, anche questa volta dal vivo tranne le voci che vennero registrate il terzo giorno sempre al No Dignity Records dal Doc. Pasinski e Mr. Gabry.\nL'attitudine dei sei Muculords si fa ancora pi\u00f9 teatrale e i concerti si moltiplicano sino a che, per motivi non chiari, i componenti del gruppo sospendono per diverso tempo il progetto, sino all'autunno 2003, riprendendo l'attivit\u00e0 live e componendo nuovi pezzi. Nel frattempo Genital Erpes ha abbandonato, e Koprophagore (precedentemente visto spesso al basso o voce o chitarra, dal vivo) entra in pianta stabile dopo un concerto tenutosi a fine ottobre.\nFinalmente, nel 2005, esce \"Carpe Diem\", su Cool Blood Records, sottoetichetta della Akomprod. Il disco \u00e8 distribuito in tutta Europa e accoglie parecchie critiche positive.\nNel 2007 pubblicano uno split su CD con i Fahrenheit AGX gruppo belga con membri di Agathocles e Permanent Death. Lo split si intitola \"The Hard Side of the Muck / Douchebag\" ed esce su End of Silence, etichetta curata da Torcicolon ed Ano Domini. \nI Muculords registrano questo split in una sala prove (chitarre, basso e batteria insieme e totalmente dal vivo in riprese uniche) dove Gengivitis \u00e8 solito recarsi con alcuni amici, a casa di Gengivitis stesso (5 o 6 sessioni tra fine 2006 e inizio 2007), mixando poi il tutto allo studio LXXIII dal Doc. Pasinski. Nel frattempo, registrano un brano per una compilazione-tributo (mai uscita) ai Dead Infection per un'etichetta ucraina. Dati i crescenti impegni extramusicali di Scrotum, la band decide di registrare con Il Capro (batterista di Diorrhea, Un Quarto Morto e altri) il pezzo \"Her Heart In Your Hands\" - il basso su questo pezzo \u00e8 registrato da Koprophagore. Il brano \u00e8 tuttora inedito.\nScrotum, resosi conto di non poter pi\u00f9 far fronte alle esigenze del gruppo, abbandona. La band chiede a Il Capro di aiutarli per una due giorni di concerti prevista in aprile. Il pomeriggio prima della seconda data Il Capro accetta di entrare in pianta stabile.\nIl terzo album si intitola \"Metallosaurus 3x\" e contiene nuovamente 27 tracce.\nChitarre e batteria vengono registrate dal vivo allo studio LXXIII mentre le voci sono state registrate a casa di Gengivitis in pi\u00f9 sessioni.\nLa presenza de Il Capro dietro la batteria rende questo disco il pi\u00f9 veloce realizzato dal gruppo e dona un taglio meno gore e pi\u00f9 grind e hardcore a gran parte dei pezzi.\nNel corso degli anni i Muculords partecipano a numerose compilation come la \"Akompilation\" vol 1 e vol 2, (Akomprod), \"Extreemities Vol 7\" (Xtreem music), \"Italia violenta Vol 1\" (Italia violenta), \"Cover for Madness\" (SG Records).\nDa menzionare \u00e8 la grande amicizia che nel corso degli anni si \u00e8 formata tra Muculords e altri due gruppi della scena nazionale - Tsubo e Diorrhea - gruppi che verranno citati in \"Metallosaurus 3x\", gli uni con una parziale cover (in coda a un pezzo originale) e gli altri con una cover vera e propria (dal titolo lievemente modificato).\nVerso la met\u00e0 di settembre nascono progetti per uno split (7\" o album) con gli Agathocles, poi abortito in seguito ad una pausa imposta dalla defezione di Diarreus e da una pausa di riflessione di cui abbisogna Torcicolon. Un ultimo concerto viene tenuto all'Underworld Open Air a Pomezia dove, oltre ai Muculords, suonano Whiskey &amp; Funeral, Putrid Fusion, Dr Gore, Ultimo Mondo Cannibale, Diorrhea, Tsubo e i fondamentali Dead Infection. Il concerto funge al contempo da presentazione del disco e da addio; Ano Domini decide di non partecipare, amareggiato dall'inaspettata fine della band, ma \u00e8 presente tra il pubblico. Successivamente vengono tenuti altri due concerti, di cui l'ultimo al festival del 25 aprile 2010 a Fano in cui i Muculords hanno suonato insieme a The Orange Man Theory, Tsubo, Diorrhea, Buffalo Grillz, Uzi, e Rutto.\nAltri concerti sono confermati nel corso del 2010 e nel frattempo Dan Lilker bassista di Brutal Truth, Nuclear Assault, Crucifist, Anthrax e S.O.D ha registrato una base di basso del famoso pezzo \"Hang the pope\" dei Nuclear Assault che i Muculords reinterpreteranno per una prossima registrazione."}
{"id": "2549945", "revid": "599013", "url": "https://it.wikipedia.org/wiki?curid=2549945", "title": "Jean Coutte", "text": ""}
{"id": "2549946", "revid": "1522738", "url": "https://it.wikipedia.org/wiki?curid=2549946", "title": "Storia degli ebrei in Albania", "text": "Medioevo.\nLe prime notizie di ebrei viventi in Albania sono datate XII secolo d.C. Esistevano insediamenti ebraici nella maggior parte delle principali citt\u00e0 dell'Albania come Berat, Corizza, Elbasan, Valona, Durazzo, Dibra e inoltre sono riportati anche nella regione del Kosovo. Queste famiglie ebraiche erano prevalentemente di origine sefardita e discendenti degli ebrei spagnoli e portoghesi espulsi dall'Iberia alla fine del XV secolo. Nel 1520 a Valona si registravano 609 famiglie di ebrei e nella stessa citt\u00e0 si trovava anche la prima sinagoga dell'Albania, distrutta successivamente durante il primo conflitto mondiale. Tante famiglie hanno mantenuto il cognome di origine senza mai modificarlo.\nXX secolo.\n1900-1939.\nSecondo il censimento albanese del 1930, vi erano solo 204 ebrei iscritti a quel tempo in Albania. Il riconoscimento ufficiale della comunit\u00e0 ebraica fu rilasciato il 2 aprile 1937, mentre a quel tempo questa comunit\u00e0 consisteva di circa 300 membri. Con l'ascesa della Germania nazista un certo numero di ebrei tedeschi e austriaci si rifugi\u00f2 in Albania. Sempre nel 1938 l'ambasciata albanese a Berlino continu\u00f2 a rilasciare visti per gli ebrei, non essendo all'epoca possibile essere accolti in nessun altro paese europeo. Uno dei principali Albanologi Norbert Jokl chiese la cittadinanza albanese, la quale gli fu concessa subito, anche se questo tentativo non avrebbe potuto salvarlo dai campi di concentramento.\nLo stesso Albert Einstein per trasferirsi negli Stati Uniti si serv\u00ec di un passaporto albanese concessogli dopo un soggiorno nella citt\u00e0 di Pogradec.\nSeconda Guerra Mondiale.\nQuando inizi\u00f2 la Seconda guerra mondiale, la comunit\u00e0 ebraica contava circa 200 membri.\nLe istituzioni albanesi rifiutarono in tutti i modi di consegnare i nomi degli ebrei presenti nel territorio, quando tale richiesta fu avanzata dagli occupatori tedeschi. Non solo, ma a dispetto delle leggi razziali imposte, molti cittadini albanesi offrirono identit\u00e0 false agli ebrei per risultare albanesi. La maggior parte fu nascosta nelle abitazioni e in case private, nella maggior parte travestiti come contadini albanesi.\nUn importante ruolo venne svolto anche dal codice legale consuetudinario albanese, noto come \"Kanun\", il quale, pur avendo perso quell'ufficiosit\u00e0 che lo contraddistingueva, aveva ancora una forte influenza sulla vita quotidiana albanese. Secondo le leggi del \"Kanun\" chi chiede ospitalit\u00e0 fa appello alla besa del padrone di casa, ovvero il suo onore personale, ed \u00e8 quindi dovere inderogabile di quest'ultimo e della famiglia da lui dipendente difendere la vita dell'ospite (in albanese \"mik\"), anche a costo della propria; identica fu l'accoglienza di molti militari italiani in fuga dai rastrellamenti tedeschi, dopo il Proclama 8 settembre. Sia gli uni sia gli altri, invece di venir nascosti, ricevevano abiti locali (il rituale della \"mikpritja\", o \"accoglienza dell'ospite\" impone, tra i primi gesti di benvenuto, un bagno e abiti puliti) e venivano fatti passare per parenti sfollati o in visita. Soprattutto per quanto riguarda gli ospiti ebrei, la tradizionale convivenza religiosa degli albanesi (esistono nel Paese quattro confessioni \u2014 Cattolicesimo, Ortodossia, Sunnismo e Bektashismo \u2014 ragion per cui nessuna di esse \u00e8 stata privilegiata nel processo etnogenetico, a differenza di tutti i Paesi confinanti) contribu\u00ec a far disattendere leggi e decreti antiebraici.\nGli albanesi che vivevano in Kosovo e Macedonia contribuirono a portare gli ebrei dalle zone in cui risiedevano in Albania, che divenne per loro uno dei luoghi pi\u00f9 sicuri in Europa.\nSi stima che alla fine del conflitto mondiale nel paese esistessero circa 2.000 ebrei, anche se cifre esatte non sono state mai trovate. L'Albania divenne cos\u00ec l'unico paese in Europa dove nessun ebreo fu ucciso per le leggi razziali. Al contrario, il loro numero era decuplicato, a causa della strage che era avvenuta nel resto del continente.\nAlbania comunista.\nAl termine della guerra, il regime comunista guidato da Enver Hoxha prosegu\u00ec una politica isolazionista, cosa che pes\u00f2 molto sugli ebrei, lasciandoli isolati dal mondo ebraico. Con lo scopo di creare una societ\u00e0 senza religione, il dittatore intraprese riforme anti-religiose, fino a dichiarare l'ateismo di stato nel 1967. Quando si dichiar\u00f2 il primo paese ateo al mondo, agli ebrei e agli albanesi di diverse religioni fu vietato praticare la propria religione. Solo dopo la caduta della dittatura, furono resi pubbliche le testimonianze del salvataggio degli Ebrei, e l'Albania fu aggiunta tra i Giusti.\nEbrei nell'Albania d'oggi.\nAl giorno d'oggi in Albania il numero di ebrei si aggira intorno ai 180-200 individui, i quali si trovano principalmente a Tirana e Corizza. Una sinagoga importante esiste a Valona, ma non \u00e8 molto frequentata."}
{"id": "2549948", "revid": "1452073", "url": "https://it.wikipedia.org/wiki?curid=2549948", "title": "Bahamut (Dungeons &amp; Dragons)", "text": "Nel gioco di ruolo \"Dungeons &amp; Dragons\", Bahamut \u00e8 una potente divinit\u00e0 draconica tratta dal Baham\u016bt della mitologia araba.\nIntrodotto nella prima Edizione di \"Dungeons &amp; Dragons\" e mantenuto nel \"Manuale Completo delle Divinit\u00e0\" del 2004, Bahamut, il Drago di Platino, \u00e8 il re dei draghi buoni."}
{"id": "2549949", "revid": "599013", "url": "https://it.wikipedia.org/wiki?curid=2549949", "title": "Charley Lion", "text": ""}
{"id": "2549952", "revid": "125129571", "url": "https://it.wikipedia.org/wiki?curid=2549952", "title": "Jean-Claude Blanc", "text": "Biografia.\nLaureato in \"International Business\" all'universit\u00e0 di Nizza e specializzato in \"Business Administration\" all'universit\u00e0 di Harvard, \u00e8 stato dal 1987 al 1992 il direttore marketing dei Giochi olimpici invernali svoltisi ad Albertville (Francia). Successivamente \u00e8 entrato, con la carica di direttore generale, nella societ\u00e0 che organizza eventi sportivi come il Tour de France, la Parigi-Dakar e il Roland Garros.\nDal 29 giugno 2006 al 5 ottobre 2009 ha ricoperto il ruolo di direttore generale ed amministratore delegato della squadra di calcio della Juventus. Il 6 ottobre 2009 \u00e8 stato eletto da John Elkann come nuovo presidente del club al posto di Giovanni Cobolli Gigli; a fine stagione ha lasciato il posto di presidente ad Andrea Agnelli, ma \u00e8 tornato alle sue mansioni di direttore generale e amministratore delegato. L'11 maggio 2011 ha rassegnato le proprie dimissioni dalla Juventus.\nDal 7 ottobre 2011 \u00e8 il direttore generale della squadra di calcio del Paris Saint-Germain.\nControversie.\nDal 26 gennaio 2016 \u00e8 indagato dalla Procura di Napoli, insieme ad altri dirigenti e procuratori, per evasione fiscale e false fatturazioni riguardo alla compravendita di calciatori: gli agenti avrebbero fatturato in maniera fittizia alle societ\u00e0 le loro prestazioni esclusive mentre i club avrebbero completamente dedotto dal reddito imponibile queste spese beneficiando anche della detrazione sull'IVA relativa alla prestazione ricevuta."}
{"id": "2549953", "revid": "767487", "url": "https://it.wikipedia.org/wiki?curid=2549953", "title": "Hervarth Frass von Friedenfeldt", "text": ""}
{"id": "2549954", "revid": "1243", "url": "https://it.wikipedia.org/wiki?curid=2549954", "title": "Anello ferroviario di Roma", "text": ""}
{"id": "2549964", "revid": "1543377", "url": "https://it.wikipedia.org/wiki?curid=2549964", "title": "The Blueprint 3", "text": "The Blueprint 3 \u00e8 l'undicesimo album del rapper statunitense Jay-Z, distribuito negli Stati Uniti a partire dall'8 settembre 2009 e dal 14 settembre nel Regno Unito. L'album rappresenta il terzo capitolo della trilogia \"The Blueprint\", iniziata nel 2001 con \"The Blueprint\" e proseguita nel 2002 con \"\". L'album ha debuttato direttamente alla numero uno negli Stati Uniti, vendendo oltre 476\u00a0000 copie in una sola settimana. Nella settimana seguente, The Blueprint 3 \u00e8 rimasto in vetta alla classifica americana, vendendo altre 300\u00a0000 copie. L'album si \u00e8 rivelato un successo commerciale in tutto il mondo, specialmente nei paesi anglofoni, dove ha debuttato sempre in Top 10 (numero 1 in Stati Uniti e Canada, numero 3 in Irlanda, numero 4 nel Regno Unito, numero 9 in Australia e numero 10 in Nuova Zelanda). Il disco \u00e8 stato inoltre certificato Platino negli Stati Uniti, nel Regno Unito e in Canada, nonch\u00e9 Oro in Australia e Irlanda, sulla base delle copie distribuite. The Blueprint 3 \u00e8 stato uno degli album di maggior successo del 2009 con oltre 2,5 milioni di copie vendute in tutto il mondo. In Italia l'album \u00e8 arrivato alla posizione numero 95.\nThe Blueprint 3 \u00e8 l'undicesimo album di Jay-Z a debuttare alla numero 1 nella classifica americana: questo rende il rapper di Brooklyn l'artista solista con pi\u00f9 album alla numero uno nella storia (il record precedente apparteneva ad Elvis Presley, fermo a quota dieci).\nDescrizione e ricezione.\nOttiene 65/100 su \"Metacritic\", punteggio basato su 22 recensioni. All'uscita \u00e8 accolto da recensioni miste, anche dai propri fan, mentre alcuni appassionati lo considerano un \u00abclassico\u00bb.\nIl rapper pubblica un terzo album della serie \"The Blueprint\", in un disco che per la prima volta dal 1999 (\"Vol. 3... Life and Times of S. Carter\") non vede Just Blaze tra i produttori. In produzione si alternano Kanye West, No I.D., The Neptunes, Timbaland e Swizz Beatz. Tra i tanti ospiti presenti, lo stesso West, J. Cole, Rihanna, Alicia Keys, Drake, Young Jeezy, Kid Cudi, Pharrell e Mr Hudson.\nGli autori musicali criticano negativamente le tracce \"D.O.A.\" e la reinterpretazione del classico degli Alphaville \"Forever Young\", oltre alla scelta di Jay-Z di introdurre un grande numero di ospiti nel suo prodotto a fini commerciali, apprezzando il singolo \"Empire State of Mind\", prima canzone del rapper ad arrivare al primo posto negli Stati Uniti. Jesal Padania di \"RapReviews\" afferma che \u00absembrava un album di Nas privato dei testi eccelsi per salvarlo\u00bb."}
{"id": "2549966", "revid": "119969391", "url": "https://it.wikipedia.org/wiki?curid=2549966", "title": "Festivalbar 1995 (compilation)", "text": "Festivalbar 1995 \u00e8 una compilation di brani musicali famosi nel 1995, pubblicata nell'estate di quell'anno in concomitanza con l'edizione omonima del Festivalbar. La compilation era divisa in realt\u00e0 in due diverse pubblicazioni, disponibili su musicassetta o su CD: una, intitolata Festivalbar '95, con inclusi i brani di maggior successo e pubblicata dalla Sony Music su etichetta Columbia, l'altra, intitolata Festivalbar Superdance, \u00e8 stata pubblicata dalla Dance Pool e conteneva solo brani di musica dance."}
{"id": "2549967", "revid": "1543377", "url": "https://it.wikipedia.org/wiki?curid=2549967", "title": "Airbus UK Broughton Football Club", "text": "L'Airbus UK Broughton Football Club (conosciuta anche come Airbus UK) \u00e8 una societ\u00e0 calcistica gallese con sede nella citt\u00e0 di Broughton (Flintshire), a breve distanza dalla citt\u00e0 inglese di Chester. Milita nel campionato di calcio gallese.\nSi tratta della squadra aziendale del celebre costruttore di aeromobili Airbus (o meglio della sua divisione britannica Airbus UK) ed a partire dal 1946, anno della fondazione, ha cambiato spesso denominazione, al succedersi proprietari dell'azienda; tra i vari nomi si segnalano Vickers-Armstrong (nome originale), de Havillands, Hawker Siddeley, British Aerospace, BAE Systems.\nHa disputato la prima stagione nella massima serie nel 2004. Non riuscendo a rispettare i parametri richiesti dalla federazione per il suo stadio \"The Airfield\", la squadra ha giocato per la sua prima stagione in Premier League sul campo del Conwy United.\nStatistiche e record.\nStatistiche nelle competizioni UEFA.\nTabella aggiornata alla fine della stagione 2018-2019."}
{"id": "2549968", "revid": "767487", "url": "https://it.wikipedia.org/wiki?curid=2549968", "title": "Ji\u0159\u00ed Jesensk\u00fd", "text": ""}
{"id": "2549969", "revid": "124472193", "url": "https://it.wikipedia.org/wiki?curid=2549969", "title": "Voglio fare l'amore", "text": "Voglio fare l'amore \u00e8 un brano musicale scritto e cantato da Gianna Nannini nel 1988, pubblicato nel 1989 come secondo singolo estratto dall'album \"Malafemmina\", uscito nel settembre dell'anno precedente."}
{"id": "2549970", "revid": "106481267", "url": "https://it.wikipedia.org/wiki?curid=2549970", "title": "Jind\u0159ich Kakos", "text": ""}
{"id": "2549972", "revid": "599013", "url": "https://it.wikipedia.org/wiki?curid=2549972", "title": "Bohuslav Kirchmann", "text": ""}
{"id": "2549973", "revid": "6923", "url": "https://it.wikipedia.org/wiki?curid=2549973", "title": "Zdenko Rybka", "text": ""}
{"id": "2549975", "revid": "599013", "url": "https://it.wikipedia.org/wiki?curid=2549975", "title": "Franti\u0161ek Vohryzek", "text": ""}
{"id": "2549982", "revid": "121619713", "url": "https://it.wikipedia.org/wiki?curid=2549982", "title": "Bassa Bergamasca", "text": "La Bassa Bergamasca, (\"B\u00e0sa\" in dialetto bergamasco), o Pianura bergamasca \u00e8 una zona geografica pianeggiante posta a sud della citt\u00e0 di Bergamo nell'omonima provincia. Confina con le provincie di Brescia, Cremona e Milano.\n\u00c8 delimitata a nord dalla fascia collinare che si estende ad est ed ovest del capoluogo ivi compreso, a est dal fiume Oglio, a sud dalla provincia di Cremona, a nord ovest dal fiume Brembo e a sud ovest dall'Adda. La parte compresa tra Adda e Brembo fa infatti parte del territorio dell'isola bergamasca. La zona ha un'economia tipicamente agricola, anche se negli anni del secondo dopoguerra si \u00e8 assistito ad un incremento della produzione industriale e una vivace attivit\u00e0 terziaria.\nI comuni non settentrionali della pianura bergamasca fanno parte: 14 della zona 1 della diocesi di Cremona e 5 del decanato di Treviglio dell'Arcidiocesi di Milano pertanto solo i comuni settentrionali fanno parte della diocesi di Bergamo, di cui 8 fanno parte dal 1787 e Pagazzano dal 1820.\nGeografia fisica.\nTerritorio.\nComprende il territorio confinante a sud con il confine amministrativo della provincia di Cremona ed a nord con il confine naturale delle prealpi Bergamasche. Corrisponde alla media pianura, ovvero la fascia dei fontanili, compresa tra Adda ed Oglio ed attraversata dal Serio. Inoltre pu\u00f2 essere incluso il territorio del comune di Cassano d'Adda sul lato bergamasco dell'Adda stesso, che, pur rientrando nella provincia di Milano, \u00e8 linguisticamente bergamasco.\nIdrologia.\nIl territorio \u00e8 attraversato da ovest a est dal fosso bergamasco, un tempo segnava il confine tra il Ducato di Milano e la Repubblica di Venezia. Numerosi canali secondari, tra cui le rogge Moschetta e Vignola nel comune di Treviglio, si diramano da esso o nelle sue vicinanze.\nSismologia.\nDal punto di vista sismico presenta un rischio molto basso e distribuito in modo uniforme sul territorio. La zona \u00e8 stata infatti quasi interamente classificata come zona 4 (bassa sismicit\u00e0) dalla protezione civile nazionale. I Comuni di Calcinate, Ghisalba, Martinengo, Mornico al Serio e Urgnano sono in zona 3, mentre Calcio \u00e8 in zona 2.\nDopo il terremoto in Emilia vi \u00e8 una crescente attenzione per i comuni di Calcio, Fontanella, Pumenengo e Torre Pallavicina, posti nella parte orientale del territorio e quindi pi\u00f9 esposti al rischio sismico.\nClima.\nIl clima della Bassa Bergamasca \u00e8 quello tipico della pianura Padana: le estati sono lunghe e umide ci\u00f2 aumenta ancor pi\u00f9 la sensazione di calore venendosi a creare l'afa, mentre l'inverno \u00e8 freddo, con frequenti nebbie.\nEstensione territoriale e comuni.\nIl territorio comprende 52 comuni, cos\u00ec ripartiti\nStoria.\nAntichit\u00e0.\nOrigini.\nI primi nuclei abitativi Celto-Liguri si insediarono sul territorio bergamasco nel II-III millennio a.C. penetrando dalle regioni di Reno e Danubio. Il comune di Calcinate, di origine celtica, risale al III secolo a.C..\nRomani.\nI Romani conquistarono il territorio bergamasco nel 197 a.C. facendone un distretto ai confini dell'impero d\u2019importanza sia strategica che commerciale.\nFu posta in atto la centuriazione, suddividendo la campagna in poderi di eguale estensione disposti a scacchiera. La presenza del dominio romano \u00e8 stata rintracciata in molti comuni della bassa bergamasca; nei toponimi, con resti archeologici e con le tracce della centuriazione.\nDi origine romana sono: Antegnate, Calcio, Cavernago, Ciserano, Cividate, Cortenuova, Fornovo San Giovanni, Ghisalba, Mornico al Serio, Palosco, Pontirolo (odierne Pontirolo Nuovo e Canonica d'Adda), Telgate, Torre Pallavicina.\nMedioevo.\nInvasioni barbariche e longobardi.\nLa fine dell\u2019Impero romano d'occidente avvi\u00f2 il periodo delle invasioni barbariche con invasioni di Visigoti ed Unni prima, e poi di Alemanni e Ostrogoti. Infine vennero i Longobardi di Alboino, che tra 568 e 569 calarono sul territorio, insediandosi. Bergamo divenne sede di uno dei pi\u00f9 importanti ducati settentrionali del Regno d'Italia, nella bassa furono fondate le Fare: Fara Gera d'Adda e Fara Olivana fondate da nuclei di guerrieri ma anche altri centri quali Martinengo e Pumenengo.\nI Longobardi riorganizzarono il territorio cittadino nel sistema curtense, diviso in curtis.\nPeriodo comunale.\nTra XI e XII secolo, le campagne della bassa goderono di una marcata fase di crescita, si formarono strutture produttive e le cascine a corte che diventeranno i tratti tipici del paesaggio rurale.\nIl periodo comunale vide Bergamo e i paesi della bassa bergamasca al centro di numerose dispute tra le opposte fazioni guelfe e ghibelline, che spesso degeneravano in cruenti scontri: a tal riguardo sorsero numerose fortificazioni difensive in tutti i territori comunali.\nI territori della bassa bergamasca orientale sono stati anche palcoscenico di numerose battaglie, come la battaglia di Cortenuova, tra Federico II e la Lega lombarda, mentre quelli della bassa bergamasca occidentale delle battaglia di Caravaggio, del sacco di Treviglio il giorno prima della battaglia di Agnadello e la stessa citt\u00e0 fu risparmiata dalle truppe francesi nel 1522 dal miracolo della Madonna delle lacrime.\nDi epoca carolingia \u00e8 il comune di Barbata, mentre Romano \u00e8 di epoca comunale.\nEt\u00e0 moderna.\nI territori della bassa bergamasca orientale che si trovavano nelle terre di confine, furono sottomessi a Milano e a Venezia, tra la pace di Ferrara del 1428 e quella di Lodi del 1454. Siccome questi borghi fortificati, risultavano strategici per la difesa sia della terraferma veneziana che di Milano, ricevevano un trattamento privilegiato, rispetto al resto del territorio, potendosi rapportare direttamente col Doge o col Duca, senza passare attraverso gli istituti locali, di tradizione comunale. Romano e Martinengo, per ogni affare si rivolgevano al potere centrale, e godevano di notevoli esenzioni e favori. Parimenti Treviglio nel lato occidentale era terra separata del Ducato di Milano ed esigeva il traverso cio\u00e8 il pagamento per tutte le merci in transito. Vantava un'estesa rete di canalizzazione dal 1300 di cui approfittava deviando anche le acque dei comuni posti pi\u00f9 ad ovest che crearono in epoca successiva una propria rete autonoma.\nLa dominazione veneta dur\u00f2 fino al 1797, anno nel quale vi subentr\u00f2 la repubblica Cisalpina unificando nel 1798 al dipartimento del Serio i due lati del fosso bergamasco che aveva diviso la repubblica di Venezia a nord e la Calciana e la Gera d'Adda nel ducato di Milano a sud.\nCon la promulgazione della costituzione della prima repubblica Cisalpina, termina l\u2019esperienza di autogoverno cittadino della repubblica Bergamasca a nord e il territorio viene a dipendere direttamente da Milano.\nEpoca contemporanea.\nCon il Congresso di Vienna, nel 1815, fu ripristinata la dominazione austriaca che pose in essere nuove strutture amministrative non dissimili da quelli precedenti l'epoca napoleonica.\nNel 1859 la provincia bergamasca, entr\u00f2 a fare parte del regno di Sardegna per divenire nel 1861 regno d'Italia.\nAlla spedizione dei Mille avevano preso parte una quindicina di residenti nella bassa bergamasca, tra cui sei della sola Treviglio, meno del capoluogo ma molto pi\u00f9 alto che nel resto del paese.\nDa quel momento i comuni della bassa bergamasca hanno visto la progressiva trasformazione del territorio, divenendo con il secondo dopoguerra maggiormente industrializzati e col volgere del secolo centri di servizi.\nMonumenti e luoghi d'interesse.\nArchitetture religiose.\nAbbiamo diverse tipologie di chiese:\nSociet\u00e0.\nLingua e dialetti.\nIl bergamasco \u00e8 un dialetto lombardo: in particolare appartiene al gruppo dei dialetti lombardo orientali, insieme al bresciano, all'alto mantovano, al cremasco o alto cremonese e al trentino occidentale; e differisce dal dialetto bergamasco del nord per la maggiore presenza di termini di origine bresciana, milanese, o in misura minore cremonese.\nReligione.\nLa religione maggiormente praticata \u00e8 quella cattolica; gli stranieri invece sono in prevalenza sikh, musulmani e induisti. Sul territorio esistono anche diversi nuclei di Testimoni di Geova: nel comune di Treviglio sorge un centro di ritrovo e preghiera per fedeli di quest'ultimo credo, che attrae persone anche dalle province vicine.\nCattolicesimo.\nParrocchie.\nAttualmente, oltre ai capoluoghi dei vari comuni che compongono il territorio, sono sede di parrocchia anche alcune altre localit\u00e0 o frazioni. Esse sono:\nCultura.\nPatrimoni dell'umanit\u00e0 UNESCO.\nIl villaggio operaio di Crespi d'Adda frazione del comune di Capriate San Gervasio per il suo rilievo architettonico fu inserito nel 1995 tra i patrimoni dell'umanit\u00e0 dell'UNESCO. In origine il territorio su cui sorse Crespi e il villaggio stesso per i primi anni dopo la sua realizzazione (fine ottocento) fece parte del comune di Canonica d'Adda da cui si separ\u00f2 in seguito per evidenti problemi logistici (es. funerali) anche per interessamento della famiglia Crespi stessa e del comune di Capriate. Attualmente comunque si trova nelle immediate vicinanze del territorio della Bassa Bergamasca, pur facendo parte dell'Isola bergamasca.\nGeografia antropica.\nUrbanistica.\nLa Bassa \u00e8 caratterizzata da una vasta pianura, territorio che permette lo sviluppo di numerose aziende agricole. Le colture tipiche sono il granoturco e il frumento. La pianura \u00e8 molto fertile grazie alla risorsa naturale dei fontanili e all'opera dell'uomo che ha scavato fossi e canali per distribuire in modo pi\u00f9 uniforme l'acqua.\nLa costruzione tipica della zona \u00e8 la cascina, alcune risalenti al tardo XIX secolo. Le citt\u00e0 pi\u00f9 antiche sono di origine romana, ma la maggior parte dei paesi \u00e8 di origine medievale, visibili da caratteristiche comuni: un centro cittadino, costituito dalla piazza, solitamente di fronte alla parrocchia. Le vie si irradiano uniformemente dalla piazza centrale. All'esterno della citt\u00e0 ci sono le cascine, circondate a loro volta da ettari di terreno.\nEconomia.\nIl comprensorio bassa bergamasca rappresenta un'area caratterizzata da forti trasformazioni socio-economiche che negli ultimi 20 anni stanno comportando modifiche radicali del territorio, che sta passando da forte vocazione industriale/artigianale a maggiore diversificazione produttiva: permangono industria e artigianato, ma compare anche la valorizzazione di produzioni agricole tipiche - melone di calvenzano, salame bergamasco e mozzarella di bufala.\nInfrastrutture e trasporti.\nStrade.\nIl territorio \u00e8 attraversato dalla autostrada Brescia Milano A35 Brebemi con 5 caselli Calcio, Romano di Lombardia, Bariano, Caravaggio e Treviglio; dalle strade statali: 11, 42, 472, 498, 525, 591 e dalle strade provinciali: 98, 103, 104, 105, 122, 184, e 185.\nTra le pi\u00f9 importanti opere in corso di progettazione abbiamo l'interconnessione Pedemontana BreBeMi, la quale partir\u00e0 da Osio Sotto, per terminare nel comune di Treviglio.\nAutostrade.\nI caselli autostradali nel territorio sono:\n\u00c8 in fase progettuale il Raccordo tra BreBemi e Pedemontana, cio\u00e8 un tratto autostradale tra Treviglio e Bergamo, di cui si occupa Autostrade Bergamasche S.p.A..\nFerrovie.\nPer quanto riguarda il trasporto ferroviario, il territorio \u00e8 attraversato dalle linee Milano-Venezia, Treviglio-Bergamo e Treviglio-Cremona. Treviglio e Caravaggio sono dotate entrambe di due stazioni. Per la prima citt\u00e0, esse sono Treviglio, sulla Milano-Venezia e che funge da capolinea per le linee dirette a Bergamo e a Cremona, e Treviglio Ovest, che si trova sulla Treviglio-Bergamo. Per quanto riguarda Caravaggio, le due stazioni sono: Caravaggio, sulla Treviglio-Cremona, e Vidalengo, sulla Milano-Venezia.\nSulla Milano-Venezia sono presenti anche le stazioni di Romano, di Morengo-Bariano e di Calcio. Sulla Treviglio-Bergamo sono presenti quella di Arcene e quella di Verdello.\nSono quattro i ponti ferroviari presenti nel territorio della Bassa, tutti situati sulla Milano-Venezia: due sull'Adda, uno sul Serio ed uno sull'Oglio.\nAeroporti e porti.\nScali di una certa importanza e prossimi alla Bassa Bergamasca sono quelli di:\nben collegati sia dal punto di vista nazionale che internazionale.\nI porti fluviali pi\u00f9 vicini sono quelli nella parte inferiore del fiume Adda.\nSport.\nCalcio.\nSerie A.\nTra i calciatori pi\u00f9 significativi abbiamo Giacinto Facchetti, originario di Treviglio, unico capitano della nazionale italiana a vincere l'europeo e l'allenatore e calciatore Giovanni Trapattoni dal lato paterno \u00e8 originario di Barbata. Quale capitano, per due partite, Riccardo Montolivo cresciuto a Caravaggio.\nTra i calciatori in nazionale abbiamo anche: Giuseppe Casari di Martinengo, mentre tra gli allenatori Luigi Tentorio di Telgate.\nA Zingonia ha ufficialmente sede col centro sportivo Bortolotti la societ\u00e0 calcistica Atalanta."}
{"id": "2549983", "revid": "729019", "url": "https://it.wikipedia.org/wiki?curid=2549983", "title": "Stazione di San Candido", "text": "La stazione di San Candido () \u00e8 una stazione ferroviaria internazionale costituente il punto di congiunzione tra la ferrovia della Val Pusteria e la Drautalbahn. Serve il comune di San Candido (BZ).\nStoria.\nLa stazione fu aperta il 20 novembre 1871, nel quadro dell'attivazione del tronco di linea Villaco-Fortezza.\nL'esercizio venne espletato dall'Imperial Regia Privilegiata Societ\u00e0 delle ferrovie meridionali dello Stato (in tedesco \"S\u00fcdbahn\") fino al termine della prima guerra mondiale, quando a seguito del passaggio dell'Alto Adige all'Italia, la gestione venne avocata alle Ferrovie dello Stato. Pertanto la stazione, pur trovandosi a 6 chilometri dal confine fra Austria e Italia stabilito dal trattato di Saint-Germain-en-Laye, divenne valico internazionale fra le due reti ferroviarie nazionali italiana e austriaca e sede della dogana.\nDurante la prima guerra mondiale gli italiani riuscirono a colpire la stazione di San Candido con colpi di cannone da \"70\" posto al passo della Sentinella mentre il tiro era diretto da un osservatorio posto sulla Cima Undici.\nDal 1947, in base agli accordi internazionali fra Austria e Italia, la stazione fu servita dai treni-corridoio (\"Korridorz\u00fcge\" in tedesco) che collegavano (inizialmente senza fermate intermedie) Lienz, nel Tirolo Orientale, a Innsbruck, nel Tirolo Settentrionale. Tali relazioni vennero tuttavia soppresse nel 2013 e sostituite con un servizio autobus.\nTra le relazioni internazionali che servivano la stazione di San Candido si annoverava anche un collegamento Vienna-Merano in tre classi e un collegamento Milano-Lienz.\n, mentre la relazione Bruxelles San Candido era servita da treni d'agenzia.\nStrutture e impianti.\nLa stazione \u00e8 gestita dal 2000 da Rete Ferroviaria Italiana; in quanto punto di valico internazionale era dotata di una dogana, nonch\u00e9 di particolari attrezzature per permettere il controllo veterinario del bestiame vivo importato dall'Europa dell'est.\nAnche a seguito dell'entrata in vigore del trattato di Schengen (che ha quasi azzerato i controlli doganali), la stazione di San Candido continua ad essere il punto di congiunzione fra la rete ferroviaria italiana e quella austriaca: presso questo scalo avviene infatti il cambio di tensione sulla linea aerea di contatto tra lo standard italiano a 3000 V in corrente continua (in uso sulla linea proveniente da Fortezza) e quello austriaco a 15\u00a0000 V in corrente alternata 16,7 Hz monofase (adottato sulla linea da e per Maribor). Ci\u00f2 rende necessario il cambio della locomotiva per i treni a trazione elettrica non dotati di apparecchiature policorrente.\nIl sedime si compone di un fascio di nove binari passanti (di cui i numeri 1, 2 e 3 dotati di marciapiede e dedicati al servizio passeggeri, mentre quelli senza marciapiede sono dedicati alla sosta e al transito di convogli) e uno tronco. Le banchine non dispongono di sottopassaggio: l'attraversamento del fascio binari avviene sempre a raso.\nLa stazione era anche dotata di una stella di inversione, ovvero un particolare incrocio di binari che consentiva alle locomotive a vapore di invertire il senso di marcia senza bisogno di usare una piattaforma girevole (che, specie in inverno - date le temperature particolarmente basse della val Pusteria - avrebbe facilmente potuto bloccarsi).\nIl progetto di spostamento.\nCon l'avvento del Terzo millennio il comune di San Candido present\u00f2 un progetto di ricostruzione della stazione in una posizione pi\u00f9 ravvicinata al centro abitato, con contestuale ridimensionamento della struttura ferroviaria (che diverrebbe una semplice fermata lungo la tratta Fortezza-Lienz). Tale proposito \u00e8 per\u00f2 ostacolato dalle difficolt\u00e0 tecniche inerenti al cambio di tensione tra il sistema italiano e quello sistema austriaco, dato che non tutti i convogli dispongono di motorizzazione policorrente e devono pertanto sostare per cambiare locomotore. La riduzione del fascio binari renderebbe complesse tali soste, in quanto andrebbero ad ostacolare il normale servizio di linea. Un'ulteriore problema \u00e8 legato ai convogli adibiti al trasporto di biciclette (servizio complementare alla ciclabile della Drava), giacch\u00e9 i tempi di carico e scarico delle carrozze impongono egualmente soste prolungate.\nNel gennaio 2018 la giunta provinciale ha approvato un progetto, del costo stimato di 21,7 milioni di euro che prevede lo spostamento della stazione ferroviaria di circa mezzo chilometro verso il centro del paese. La nuova struttura sar\u00e0 dotata di cinque binari, due dei quali saranno binari principali, due di passaggio ed un binario morto. Sar\u00e0 dotata di due banchine lunghe oltre 350 metri che saranno prive di barriere architettoniche. Si prevede di costruire la nuova stazione pi\u00f9 vicina alla vecchia, in un'area ove esisterebbe lo spazio per ricavare binari di sosta e precedenza.\nAdeguamento impianti.\nIn attesa di nuovi sviluppi del progetto di trasferimento della stazione, a partire dal 10 novembre 2014 RFI ha stabilito di spostare di 81 metri verso est il sezionamento della linea aerea (adibito al cambio di tensione dai 3 kV CC italiani ai 15 kV CA austriaci) sui binari 1, 2, 3 e 4, al fine di agevolare la sosta dei treni policorrente provenienti da Fortezza e diretti a Sillian e Lienz.\nMovimento.\nLa stazione \u00e8 servita da treni regionali a percorrenza nazionale (da e per Bolzano e Fortezza) ed internazionale (da e per Lienz), eserciti da Trenitalia e SAD nell'ambito del contratto di servizio stipulato con la provincia autonoma di Bolzano.\nServizi.\nLa stazione \u00e8 classificata da RFI nella categoria \"silver\" e dispone di:\nL'accesso ai binari esterni avviene con attraversamenti superficiali a raso.\nInterscambi.\nPresso la stazione effettuano fermata le autolinee dirette al passo di Monte Croce di Comelico (via Sesto e val Fiscalina), a Dobbiaco e a Sillian, in Austria."}
{"id": "2549985", "revid": "76963", "url": "https://it.wikipedia.org/wiki?curid=2549985", "title": "Hizaki", "text": "\u00c8 attualmente una delle figure pi\u00f9 internazionalmente note della scena visual kei, grazie al suo ruolo di primo chitarrista nella band Versailles; contemporaneamente \u00e8 anche il leader degli Hizaki Grace Project e dei Jupiter.\nNel 2011 rilascia il singolo \"Prayer\", brano strumentale che verr\u00e0 incluso nella compilation \"Stand Up Japan!!\" , che raccoglie brani di vari musicisti di tutto il Giappone, il cui ricavato andr\u00e0 alle vittime del violento terremoto avvenuto lo stesso anno.\nDiscografia.\nLe specifiche sono indicate fra parentesi \"()\", eventuali note dopo il punto e virgola \";\".\nSulfuric Acid.\nDi seguito \u00e8 riportata la sola discografia dei Sulfuric Acid a cui ha collaborato Hizaki.\nNode of Scherzo.\nSingoli.\n31/10/2007 - \"Node of Scherzo\"\nHizaki Grace Project.\nIl progetto nasce nel 2004, dopo lo scioglimento della precedente band in cui militava Hizaki, gli Schwardix Marvally. Inizialmente il nome della band era semplicemente \"Hizaki\", al quale venne aggiunto \"Grace Project\" solo nel 2006. Fino ad allora infatti Hizaki \u00e8 stato l'unico componente ufficiale del gruppo, e ingaggiava per i lavori discografici cantanti e batteristi turnisti (egli si occupava anche delle parti di basso e tastiere).\nVersailles.\nLa band venne formata da Kamijo e Hizaki nell'estate del 2006, poco dopo l'annuncio dello scioglimento delle rispettive band.\nIl nome della band e la formazione definitiva venne annunciata per la prima volta nella notte del 30 marzo, e il primo concerto della band venne fissato per il 26 giugno ad un evento organizzato da Kamijo alla .\nJupiter.\nLa formazione della band venne annunciata il 1\u00ba aprile del 2013, e il 17 aprile si tenne il primo live al Takadanobaba no Area."}
{"id": "2549990", "revid": "287204", "url": "https://it.wikipedia.org/wiki?curid=2549990", "title": "Marcel Faure", "text": ""}
{"id": "2549995", "revid": "6923", "url": "https://it.wikipedia.org/wiki?curid=2549995", "title": "Louis Taillandier", "text": ""}
{"id": "2550005", "revid": "339392", "url": "https://it.wikipedia.org/wiki?curid=2550005", "title": "Hizaki grace project", "text": ""}
{"id": "2550006", "revid": "57342", "url": "https://it.wikipedia.org/wiki?curid=2550006", "title": "Albert Marcuse", "text": ""}
{"id": "2550009", "revid": "121638398", "url": "https://it.wikipedia.org/wiki?curid=2550009", "title": "Festivalbar 1994 (compilation)", "text": "Festivalbar 1994 \u00e8 una compilation di brani musicali famosi nel 1994, pubblicata nell'estate di quell'anno in concomitanza con l'edizione omonima del Festivalbar. La compilation era divisa in due musicassette o CD ed era pubblicata dalla EMI."}
{"id": "2550012", "revid": "599013", "url": "https://it.wikipedia.org/wiki?curid=2550012", "title": "The Complete In a Silent Way Sessions", "text": "The Complete In a Silent Way Sessions \u00e8 un box set di 3 dischi di registrazioni musicali del compositore e trombettista jazz Miles Davis, registrato tra la fine del 1968 e l'inizio del 1969 durante la lavorazione in studio dell'album \"In a Silent Way\", e pubblicato dalla Columbia Records nel 2001. Il box set \u00e8 il numero cinque della serie di pubblicazioni di Miles Davis Complete Sessions box-sets, cui seguono i box dedicati alle registrazioni che portarono tra il 1969 ed il 1970 alla pubblicazione degli Album \"Bitches Brew\", \"Jack Johnson\" e \"On the Corner\": una irripetibile stagione di sperimentazione.\nIl box raggiunse la sesta posizione nella classifica Jazz Albums statunitense.\nLista tracce.\nDisco 3.\nTra le rare e numerose tracce, molte delle quali mai pubblicate prima, svettano \"In A Silent Way (rehearsal)\", dalle atmosfere rarefatte e sospese, e \"The Ghetto Walk\", straordinaria sequenza di immagini di Black People dall'incedere divincolato ed ancheggiante."}
{"id": "2550015", "revid": "433605", "url": "https://it.wikipedia.org/wiki?curid=2550015", "title": "Storia di Tricarico", "text": "Storia.\nIl sito attuale \u00e8 al centro di una vasta area nella quale numerosi sono i siti grandi e piccoli costruiti dagli Osci, antichi abitanti dell'area nord dell'attuale Basilicata. Nel corso di scavi in prossimit\u00e0 del monastero di Santa Maria delle Grazie (nel rione cappuccini) sono venute alla luce alcune tombe datate tra il VI ed il V secolo a.C. che fanno ritenere plausibile l'esistenza di un nucleo abitato, \"satellite\" della citt\u00e0 ubicata sulla vicina Serra del Cedro.\nLa prima notizia documentata sulla citt\u00e0 risale all'849, epoca nella quale Tricarico \u00e8 indicata come cittadella fortificata longobarda inclusa nel gastaldato di Salerno.\nGli arabi si insediarono stabilmente a Tricarico tra il IX ed il X secolo tanto da incidere profondamente nel tessuto urbano, una parte del quale \u00e8 stato realizzato con le caratteristiche tipiche della qasba. Sia la R\u00e0bata che la Saracena presentano evidenti tracce della matrice araba.\nNon vi sono notizie circa la sorte degli arabi con l'avvento dei bizantini ma la presenza di due quartieri di cui uno (la R\u00e0bata) prettamente residenziale, fa ritenere che essi si fossero integrati con il resto della popolazione, probabilmente perdendo, negli anni, anche la connotazione religiosa islamica..\nPer quanto non sia possibile stabilire in che data i bizantini si siano sostituiti agli arabi, un dato certo \u00e8 che nel 968 la citt\u00e0 era sotto il dominio di Bisanzio.\nIn tale data, infatti, un documento a firma di Niceforo Foca, imperatore di Bisanzio, d\u00e0 mandato al patriarca di Costantinopoli, Polieucte di conferire al vescovo di Otranto la potest\u00e0 di consacrare i vescovi delle sedi suffraganee di Tricarico, Tursi, Acerenza, Gravina e Matera.\nNon vi sono notizie circa la serie di vescovi di rito greco, la cronotassi inizia dal 1060, con il passaggio al rito latino.\nAltri 2 documenti bizantini risalgono all'anno 1002 e 1023 e testimoniano un lungo periodo di dominazione che si concluder\u00e0 nel 1048 con l'avvento dei normanni. La dominazione bizantina ha inciso profondamente nella cultura tricaricese tanto che, nonostante il passaggio della diocesi al rito latino, come detto, nel 1060, la messa ha continuato ad essere celebrata secondo il rito greco fino alla prima met\u00e0 del Duecento.\nNel 1048, come accennato, la citt\u00e0 viene presa dai normanni a seguito di una cruenta battaglia svoltasi alle porte della citt\u00e0. Nel 1080 vi fa il suo ingresso Roberto il Guiscardo per riprendersi il feudo sottrattogli dal nipote ribelle.\nNel 1143 Tricarico \u00e8 contea autonoma, governata dal conte Gosfrido e da sua moglie Adelaia.\nSuccessivamente entra tra i domini della famiglia Sanseverino, dando cos\u00ec vita al ramo dei conti di Tricarico.\nI Sanseverino manterranno la titolarit\u00e0 del feudo quasi ininterrottamente fino al 1605, epoca nella quale, quasi in concomitanza dell'estinzione della linea maschile della casata, esso viene messo all'asta per volont\u00e0 del re di Napoli. La vendita viene giustificata per la necessit\u00e0 di ripianare il pesante debito familiare ma in realt\u00e0 \u00e8 l'occasione per sottrarre alla famiglia il suo feudo pi\u00f9 importante da un punto di vista economico e politico.\nIn quest'epoca la citt\u00e0 di Tricarico \u00e8 un fiorente centro al massimo della sua espansione che conta circa 11-12\u00a0000 abitanti con un vasto territorio ricco di acque, con estese coltivazioni di cereali e di olivo e una consistente presenza di allevamenti di bovini, ovi-caprini e suini.\nIl feudo viene acquistato da Francesco Pignatelli, 2\u00ba duca di Bisaccia, per 54.000 ducati e rivenduto alla fine dello stesso anno al genovese Alessandro Ferrero.\nPrima costui e poi il figlio Giovanni tengono il feudo fino al 1631, anno nel quale viene ceduto per 94.000 ducati ad Ippolito Revert\u00e8ra, duca della Salandra, che nell'occasione trasferir\u00e0 la sua residenza da Miglionico a Tricarico nel castello che da allora \u00e8 conosciuto come Palazzo Ducale. La famiglia Revert\u00e8ra terr\u00e0 il feudo fino alla soppressione della feudalit\u00e0. Le vicende storiche pi\u00f9 recenti sono legate alle figure di Rocco Scotellaro e del vescovo Raffaello Delle Nocche."}
{"id": "2550022", "revid": "2074952", "url": "https://it.wikipedia.org/wiki?curid=2550022", "title": "Arved Fuchs", "text": "Il 30 dicembre 1989, Fuchs e Reinhold Messner diventarono i primi uomini a raggiungere il polo sud senza l'ausilio di mezzi meccanici o animali, usando solo gli sci e l'assistenza del vento (parasailor). Proseguirono attraversando tutto l'Antartide, per complessivi , percorsi in 92 giorni.\nNello stesso anno Fuchs fu l'unico tedesco a partecipare alla spedizione \"Icewalk\", che raggiunse il polo nord a piedi, diventando cos\u00ec il primo uomo a raggiungere a piedi entrambi i poli nel corso dello stesso anno.\nNel 1983 ha attraversato a piedi, seguendo il percorso di Alfred Wegener del 1930, la calotta glaciale della Groenlandia.\nNel 1984 ha compiuto la circumnavigazione di Capo Horn in inverno con una barca pieghevole.\nMolte altre sue imprese si sono svolte sull'acqua, come il suo tentativo di circumnavigazione del polo nord a vela (1991-1994), che per\u00f2 non riusc\u00ec a portare a termine.\nL'imbarcazione che us\u00f2 per questa impresa, la \"Dagmar Aaen\", \u00e8 tuttora usata da Fuchs per le sue attuali spedizioni in mare.\nIl 9 giugno 2009 il cinquantaseienne Fuchs \u00e8 partito con la \"Dagmar Aaen\" per la spedizione \"Alba Artica\", verso il nord-ovest della Groenlandia."}
{"id": "2550023", "revid": "767487", "url": "https://it.wikipedia.org/wiki?curid=2550023", "title": "\u00d3scar de Marcos", "text": "Caratteristiche tecniche.\nPur essendo nato calcisticamente, come esterno offensivo di centrocampo, agendo principalmente lungo il versante destro, de Marcos ha progressivamente modificato la sua posizione in campo, arrivando ad occupare diversi ruoli. Nel corso della sua carriera, si \u00e8 dimostrato molto duttile tatticamente, ed essendo un calciatore polivalente, pu\u00f2 giocare come ala, centrocampista centrale, centrocampista offensivo, mezzapunta, tuttavia, nel corso delle ultime stagioni con l'Athletic Bilbao, ha arretrato notevolmente il proprio raggio d'azione giocando prevalentemente come terzino destro.\nCarriera.\nClub.\nOscar de Marcos cresce nelle giovanili dell'Alav\u00e9s, dove nella stagione 2008-2009 gioca 20 partite con la prima squadra, segnando 3 reti in Segunda Division.\nIl 10 luglio 2009 viene ceduto all'Athletic Bilbao per euro. Il 16 agosto dello stesso anno, in occasione della Supercoppa Spagnola, segna il suo primo gol al debutto in maglia basca. Il gol risulter\u00e0 poi vano ai fini del risultato che vede vincere il per 1-2.\nHa una clausola rescissoria di 26 milioni di euro. Attualmente \u00e8 il vice-capitano della squadra basca.\nNazionale.\nNel 2009, ha giocato tre partite nella nazionale Under-20 spagnola, dove nel settembre dello stesso anno, ha artecipato ai mondiali di categoria disputatisi in Egitto, venendo poi successivamente, eliminato agli ottavi di finale dall'Italia.\nNel settembre 2009, ha esordito nella nazionale Under-21 spagnola, raccogliendo una sola presenza, nella partita vinta per 2-0 contro i pari et\u00e0 della Polonia, valida alla qualificazione agli Europei del 2011.\nNel novembre 2015, viene convocato per la prima volta nella nazionale maggiore dal CT. Vicente del Bosque in sostituzione dell'infortunato Juanfran, per le due amichevoli in programma contro Inghilterra e Belgio, tuttavia senza mai debuttare in nazionale.\nStatistiche.\nPresenze e reti nei club.\n\"Statistiche aggiornate al 16 gennaio 2021.\""}
{"id": "2550024", "revid": "767487", "url": "https://it.wikipedia.org/wiki?curid=2550024", "title": "Willem Driebergen", "text": ""}
{"id": "2550025", "revid": "984922", "url": "https://it.wikipedia.org/wiki?curid=2550025", "title": "Antonius Montfoort", "text": ""}
{"id": "2550026", "revid": "767487", "url": "https://it.wikipedia.org/wiki?curid=2550026", "title": "Frans Mosman", "text": ""}
{"id": "2550028", "revid": "119446403", "url": "https://it.wikipedia.org/wiki?curid=2550028", "title": "Franciscus van Wieringen", "text": ""}
{"id": "2550032", "revid": "248632", "url": "https://it.wikipedia.org/wiki?curid=2550032", "title": "Synapse pericolo in rete", "text": ""}
{"id": "2550033", "revid": "923674", "url": "https://it.wikipedia.org/wiki?curid=2550033", "title": "Antonio Ullo", "text": "Biografia.\nEra un atleta caratterizzato da una buona partenza bruciante e per questo specialista soprattutto delle gare indoor: proprio nei 60 metri fu infatti medaglia di d'argento ai Campionati Europeti di atletica leggera a G\u00f6teborg in Svezia nel 1984 e bronzo ai Campionati europei indoor di atletica leggera nel 1987 a Li\u00e9vin in Francia.\nDue volte arriv\u00f2 4\u00ba sui 60 metri ai Campionati mondiali di atletica leggera indoor, nel 1987 ad Indianapolis e nel 1989 a Budapest.\nHa partecipato ai Giochi Olimpici di Los Angeles nel 1984 nei 100 metri piani dove ha conseguito il record personale con 10,36 e nella 4 x 100 arrivata 4\u00aa in finale con 38,87. Ha partecipato anche come riserva della staffetta 4x100 ai Giochi olimpici svoltisi a Seul nel 1988"}
{"id": "2550035", "revid": "767487", "url": "https://it.wikipedia.org/wiki?curid=2550035", "title": "Compton's Most Wanted", "text": "I Compton's Most Wanted (C.M.W.) sono stati un gruppo gangsta rap statunitense, formatosi nel 1987 a Compton (California). Si tratta di uno dei gruppi primordiali della scena Golden Age e West Coast rap degli anni novanta.\nStoria del gruppo.\nLa crew dei Compton's Most Wanted sorse nella citt\u00e0 di Compton, della Contea di Los Angeles.\nLa band comprendeva inizialmente i rapper MC Eiht, MC Chill e DJ Ant Capone, quest'ultimo poi sostituito da DJ Mike T e da DJ Slip. The Unknown DJ, fu produttore del gruppo anche se non ufficialmente un membro. Ben presto, il membro MC Chill, fu condannato a una pena detentiva nel 1991 e uscir\u00e0 dal carcere solo nel 1994. Dopo tre anni dietro le sbarre, MC Chill non ebbe la possibilit\u00e0 di tornare nel gruppo, e successivamente, decise di collaborare ai progetti solistici del rapper MC Ren e del compagno di crew MC Eiht.\nNel 1990, i C.M.W. pubblicheranno il loro primo album, \"It's a Compton Thang\", che includer\u00e0 un singolo con lo stesso titolo. L'album fu interamente prodotto da DJ Slip e The Unknown DJ, e raggiunse la modesta posizione #132 nella classifica Billboard 200. Il secondo album, \"Straight Checkn 'Em\", fu caratterizzato da successi come \"Growin' Up In Tha Hood\" e la prima versione del singolo \"Def Wish\". Dopo l'uscita nel 1992 del terzo album \"Music to Driveby\", forse il miglior successo musicale della band, i C.M.W. decisero di prendersi una lunga pausa.\nNel 2000, dopo una lunga assenza, la band fu poi riformata con MC Chill e venne pubblicato \"Represent\", che non rappresent\u00f2 per\u00f2 un grande ritorno. La band stava cos\u00ec assistendo a un lento declino. Nel frattempo, MC Eiht esercita ancora la sua carriera da solista, mentre DJ Slip lavora per l'IV Live Records, un'allora debuttante etichetta discografica della West Coast. Sei anni dopo, nel 2006, il gruppo pubblic\u00f2 un quinto album in studio, intitolato \"Music to Gang Bang\".\nIl rapper di Compton The Game, recentemente ha rivelato in un'intervista che sarebbe attualmente in trattative con MC Eiht per rilanciare il gruppo."}
{"id": "2550036", "revid": "1999605", "url": "https://it.wikipedia.org/wiki?curid=2550036", "title": "\u00c9mile Auguste Joseph De Wildeman", "text": ""}
{"id": "2550040", "revid": "121638336", "url": "https://it.wikipedia.org/wiki?curid=2550040", "title": "Festivalbar 1993 (compilation)", "text": "Festivalbar 1993 \u00e8 una compilation di brani musicali famosi nel 1993, pubblicata nell'estate di quell'anno in concomitanza con l'edizione omonima del Festivalbar. La compilation era divisa in due musicassette o CD ed era pubblicata dalla PolyGram su etichetta Mercury."}
{"id": "2550041", "revid": "292162", "url": "https://it.wikipedia.org/wiki?curid=2550041", "title": "Ducea di Bivona", "text": ""}
{"id": "2550046", "revid": "21880", "url": "https://it.wikipedia.org/wiki?curid=2550046", "title": "Weng\u00e9", "text": ""}
{"id": "2550052", "revid": "1519687", "url": "https://it.wikipedia.org/wiki?curid=2550052", "title": "Pio Turroni", "text": "Tra i due conflitti mondiali.\nOperaio, a 16 anni \u00e8 gi\u00e0 schedato come \"sovversivo\". Per tale motivo si trasferisce in Belgio nel 1923, da cui va in Francia nel 1925; in entrambe le situazioni \u00e8 un attivista antifascista nel \"fuoriuscitismo\" italiano, sempre in Francia partecipa attivamente alle manifestazioni contro le esecuzioni di Sacco e Vanzetti. Negli anni 1933/1935 la sua principale attivit\u00e0 \u00e8 di editare materiale di propaganda ed agitazione per il Gruppo Edizioni libertarie con sede a Brest. Nel materiale edito compaiono le \"Riflessioni sulla guerra\", articolo di Simone Weil, e \"L'Operaiolatria\", opera di Camillo Berneri. Subito dopo il golpe fascista di Francisco Franco diviene miliziano della \"Sezione italiana della Colonna Ascaso\", meglio nota come \"Colonna Rosselli\". \u00c8 ferito durante i durissimi scontri di Belchite nel marzo 1937. Assieme ad altri compagni fra cui Attilio Bulzamini progetta un attentato a Mussolini che non vede la luce per mancanza organizzativa; tale progetto Turroni lo riprender\u00e0 nel 1938 ma neppure stavolta avr\u00e0 esito positivo. Tornato in Francia \u00e8 espulso per \"attivit\u00e0 anarchica\" ma vi torna e viene mandato prima nel campo di concentramento di Villemagne, poi di Remoulins nel 1939. Evade dal campo di concentramento di Remoulins ma viene ripreso a Marsiglia e mandato al campo di concentramento di Brebant, nuova evasione di Pio Turroni nel gennaio 1941. Si reca in Messico tramite un passaporto falso e/o \"riciclato\", ivi riprende l'attivit\u00e0 politica tornando a Napoli negli ultimi mesi del 1943 e con Giovanna Caleffi, gi\u00e0 moglie di Camillo Berneri, Cesare Zaccaria e Armido Abbate, fonda l\"'Alleanza dei Gruppi Libertari\" e \"Rivoluzione libertaria\". Viene editato dal gruppo di anarchici il giornale \"Volont\u00e0\".\nDopo il secondo conflitto mondiale e gli anni cinquanta.\nFinita la seconda guerra mondiale, nel 1950 diviene redattore de \"L'Aurora\" di Forl\u00ec e fonda con Gigi Damiani \"L'Antistato\": proprio per quest'ultimo ottiene il beneficio della condizionale dopo esser stato condannato. Successivi processi lo vedono fra i protagonisti con denunce per \"propaganda antielettorale\" nel 1959 a Bologna mentre per lo stesso reato \u00e8 processato a Genova pure Aurelio Chessa.\nIl congresso di Carrara ed i contrasti interni.\nPio Turroni, gi\u00e0 delegato al congresso postbellico di Carrara della FAI del 1945, dopo il Congresso di Carrara del 1965, in contrasto con il nuovo sistema organizzativo con cui si struttur\u00f2 la FAI, Aurelio Chessa ed altri compagni fonda i GIA, Gruppi di iniziativa anarchica.\nPio Turroni e Nestor Machno.\nPio Turroni conobbe e frequent\u00f2 Nestor Machno \nnegli ultimi anni di vita di quest'ultimo e per la presentazione della prima edizione italiana del libro \"Nestor Makhno: La rivoluzione russa in Ucraina Marzo 1917 - Aprile 1918\", pubblicato nell'agosto 1971 rilasci\u00f2 una intervista a Luciano Ferraresi. In tale intervista Pio Turroni riporta giudizi per niente lusinghieri espressi da Machno nei confronti di Trockij come d'altro canto \u00e8 facilmente deducibile visto gli scontri militari fra Armata Rossa e Bande anarchiche di Machno dopo che insieme, anche se in occasioni diverse, avevano combattuto i controrivoluzionari di Denikin Wrangel e Simon Petljura."}
{"id": "2550053", "revid": "767487", "url": "https://it.wikipedia.org/wiki?curid=2550053", "title": "Connie Stevens", "text": " Come cantante si \u00e8 esibita in numerosi standard musicali.\nBiografia.\nNata da Peter Ingolia (musicista conosciuto con il nome d'arte di Teddy Stevens) e dalla cantante Eleanor McGinley, \u00e8 sorellastra dell'attore John Megna. \u00c8 stata sposata due volte: con l'attore James Stacy (sposato nel 1963 e da cui ha divorziato nel 1967) e il cantante Eddie Fisher (sposato nel 1967 e da cui ha divorziato nel 1969). \u00c8 madre delle attrici Joely Fisher e Tricia Leigh Fisher.\nQuando i suoi genitori decisero di divorziare, la Stevens venne affidata alle cure dei nonni. Dopo gli studi compiuti in una scuola cattolica, si avvicin\u00f2 al mondo dello spettacolo come cantante entrando nel gruppo musicale The Foremost, i cui tre componenti maschi sarebbero poi diventati famosi come The Lettermen. Fu in inizio di carriera che decise di adottare il nome d'arte del padre.\nDebutt\u00f2 in teatro a dieci anni, recitando a Broadway nel 1948 in \"Hilarities\", un musical di genere vaudeville. Nel 1953 si trasfer\u00ec con il padre a Los Angeles, California. L'anno dopo, appena sedicenne, rimpiazz\u00f2 la cantante del gruppo The Three Debs, iniziando a frequentare la scuola di recitazione Georgia Massey's School of Song and Dance nella San Fernando Valley. Contestualmente inizi\u00f2 a recitare in opere del repertorio teatrale locale.\nInizi\u00f2 poi a lavorare nel cinema apparendo inizialmente in B-movie, fino a che Jerry Lewis la not\u00f2 in \"Dragstrip Riot\" e la fece inserire nel \"cast\" de \"Il balio asciutto\". Ben presto fu messa sotto contratto dalla Warner Bros.\nA Broadway, nella stagione 1966-1967 ha recitato nella commedia \"Andy e Norman\" di Neil Simon (nell'originale: \"The Star-Spangled Girl\") al fianco di Anthony Perkins.\nDal 1959 al 1962 ha recitato come Cricket Blake nella serie televisiva poliziesca \"Hawaiian Eye\", e questo ruolo, al fianco di Robert Conrad, l'ha resa famosa.\nHa pubblicato il suo primo album discografico - dal titolo \"Concetta\" - nel 1958 ed ha inciso alcuni dischi singoli di \"standard\" minore successo come \"Blame It On My Youth\" (musica di Oscar Levant e testo di Edward Heyman), \"Looking For A Boy\" (musica di George Gershwin e testo di Ira Gershwin), e \"Spring Is Here\" (musica di Richard Rodgers e testo di Lorenz Hart).\nA fianco di James Garner \u00e8 apparsa nell'episodio \"Two Tickets to Ten Strike\" della serie televisiva western \"Maverick\". Per la Warner \u00e8 apparsa poi dal 1959 in diverse puntate della serie televisiva di successo \"Indirizzo permanente\" (\"77 Sunset Strip\"), registrando la canzone \"Kookie, Kookie, Lend Me Your Comb\" in un duetto con una delle \"star\" del programma, Edward Byrnes. Il brano raggiunse la quarta posizione nella classifica di vendita stilata da Billboard Hot 100.\nHa avuto anche un altro \"hit\" come cantante solista con \"Sixteen Reasons\" (1960): \u00e8 stato il suo maggiore successo, piazzandosi al terzo posto su Billboard Hot 100. Solo al 71\u00ba and\u00f2 invece un altro brano dello stesso anno, \"Too Young to Go Steady\", con musica di Jimmy McHugh e testo di Harold Adamson. Altri suoi dischi singoli sono stati poi \"Why'd You Wanna Make Me Cry?\", \"Mr. Songwriter\" e \"Now That You've Gone\".\nNello stesso periodo, e per la televisione, la Stevens ha poi recitato come Wendy Conway nella sitcom \"Wendy and Me\" (1964-1965) con George Burns che era anche produttore del programma. Altri attori della serie erano Ron Harper, James T. Callahan e il caratterista J. Pat O'Malley.\nNegli anni settanta la Stevens ha inciso \"Ace Is the Place\", canzone-tema di una pubblicit\u00e0 della Ace Hardware TV ed \u00e8 apparsa come \"guest star\" in \"Dean Martin Celebrity Roast\". Nella primavera del 1977 \u00e8 apparsa in uno dei due \"pilot\" del \"The Muppet Show\" e dal 1986 ha avuto un ruolo stabile nella serie televisiva \"Rowdies\". \u00c8 apparsa anche diverse volte negli special dell'attore Bob Hope \"United Service Organizations\", inclusa la puntata natalizia trasmessa nel 1988 dal Golfo Persico.\nAttiva anche nel campo della solidariet\u00e0, la Stevens \u00e8 stata la fondatrice del Windfeather project che premia i successi scolastici degli eredi dei nativi americani. Sostenitrice del CancerGroup.com., nel 1991 ha ricevuto il premio \"Lady of Humanities Award\" dallo Shriners Hospital e il riconoscimento \"Humanitarian of the Year Award\" assegnato dall'associazione Sons of Italy di Washington.\nFra le altre attivit\u00e0 da lei seguite, la Stevens si \u00e8 occupata anche di cosmesi, sviluppando una propria linea per la cura della pelle chiamata \"Forever Spring\": negli anni 1990 ha aperto un centro chiamato \"Connie Stevens Garden Sanctuary Day Spa\" a Los Angeles.\nNel 1994, dopo diversi anni di assenza dalle scene, ha inciso con le sue due figlie un disco intitolato \"Tradition: A Family at Christmas\".\nNel 1997, la Stevens ha scritto e diretto un film documentario intitolato \"A Healing\", riguardante l'attivit\u00e0 delle infermiere della Croce Rossa che servirono durante la guerra del Vietnam. L'anno seguente il documentario ha vinto il premio come miglior film al Santa Clarita International Film Festival.\nIl 23 settembre 2005 \u00e8 stata chiamata a ricoprire la carica di segretario-tesoriere nel sindacato degli attori Screen Actors' Guild al posto del collega James Cromwell.\nSostenitrice del senatore dell'Arizona John McCain, candidato alle elezioni presidenziali del 2008, abita fra le sue case di Beverly Hills e Palm Springs, in California, e New York.\nNel 2008 ha diretto come regista il film di debutto da lei stessa scritto, \"Saving Grace\"."}
{"id": "2550060", "revid": "46291", "url": "https://it.wikipedia.org/wiki?curid=2550060", "title": "Brachystegia lujae", "text": "Brachystegia lujae \u00e8 una pianta della famiglia delle Fabacee (sottofamiglia Caesalpinioideae), nativa dell'Africa."}
{"id": "2550062", "revid": "99039775", "url": "https://it.wikipedia.org/wiki?curid=2550062", "title": "Marie \u0160ediv\u00e1", "text": ""}
{"id": "2550067", "revid": "599013", "url": "https://it.wikipedia.org/wiki?curid=2550067", "title": "Carmen Slabochov\u00e1", "text": ""}
{"id": "2550069", "revid": "253269", "url": "https://it.wikipedia.org/wiki?curid=2550069", "title": "Cheryl Campbell", "text": "\u00c8 forse divenuta nota per il suo ruolo da protagonista, come Vera Brittain nella drammatizzazione della BBC in \"Testament of Youth\" (1979), per il quale ha ricevuto premi come miglior attrice dalla British Academy Television Awards (BAFTAs) e il Broadcasting Press Guild Award, e anche per aver interpretato Jennie Liddell nel film \"Momenti di gloria\"."}
{"id": "2550071", "revid": "21880", "url": "https://it.wikipedia.org/wiki?curid=2550071", "title": "De Wild.", "text": ""}
{"id": "2550078", "revid": "729019", "url": "https://it.wikipedia.org/wiki?curid=2550078", "title": "Quantizzazione spaziale", "text": "In meccanica quantistica la quantizzazione spaziale \u00e8 il fenomeno di quantizzazione del piano di rotazione di una particella rotante.\nIl piano di rotazione di una particella pu\u00f2 assumere solo valori discreti perch\u00e9 ml pu\u00f2 valere solo l, l-1, ..., -l per cui le componenti z del momento angolare avranno 2l+1 valori. Infatti il momento angolare vale (l*(l+1))1/2*(h/2\u03c0) e la sua proiezione sull'asse z vale ml*(h/2\u03c0).\nIl fenomeno fu evidenziato dall'esperimento di Stern e Gerlach nel 1921."}
{"id": "2550084", "revid": "66387", "url": "https://it.wikipedia.org/wiki?curid=2550084", "title": "Banda (radio)", "text": ""}
{"id": "2550086", "revid": "767487", "url": "https://it.wikipedia.org/wiki?curid=2550086", "title": "Carlos Lyra", "text": "Biografia.\nLa formazione.\nNato nel distretto di Botafogo a Rio de Janeiro, primogenito di Jos\u00e9 Domingo Barbosa e di Helena Lyra Barbosa, a sette anni si avvicin\u00f2 alla musica strimpellando un piano giocattolo, per poi dedicarsi all'armonica a bocca. In una gara di atletica si frattur\u00f2 una gamba, e l'incidente lo costrinse a rimanere a letto per un periodo di sei mesi, durante i quali impar\u00f2 a suonare la chitarra, perfezionando la tecnica dello strumento sotto la guida di Garoto fino alla prematura morte del grande chitarrista. Prosegu\u00ec gli studi al Col\u00e9gio Santo In\u00e1cio, pass\u00f2 poi al Col\u00e9gio S\u00e3o Bento e consegu\u00ec il diploma di scuole superiori al Col\u00e9gio Mallet Soares di Copacabana, dove conobbe Roberto Menescal. Assieme a lui, Lyra fond\u00f2 la prima Academia de Viol\u00e3o, che vide la presenza, fra gli altri, di Edu Lobo, Marcos Valle, Nara Le\u00e3o e Wanda S\u00e1. Con molti musicisti affermati e altri in erba, fra i quali Tom Jobim, Jo\u00e3o Donato, Dick Farney, Dolores Duran, L\u00facio Alves, Baden Powell e Sylvia Telles, prese a frequentare il locale notturno dell\u2019Hotel Plaza dove si esibiva Johnny Alf, finch\u00e9 questi lasci\u00f2 Rio de Janeiro trasferendosi a San Paolo. Fu al Plaza che Lyra, a met\u00e0 degli anni cinquanta, conobbe Jo\u00e3o Gilberto.\nLa carriera.\nLa sua prima composizione, \"Quando chegares\", risale al 1954, e nello stesso anno la sua \"Menina\" fu presentata al primo festival della canzone. Interpretata da Sylvia Telles, \"Menina\" fu pubblicata l'anno seguente in un 78 giri che conteneva anche un brano di Tom Jobim e Newton Mendon\u00e7a, \"Foi a noite\", e che \u00e8 considerato un antesignano della Bossa Nova.\nIl 1956 \u00e8 l'anno in cui Lyra inizi\u00f2 la sua carriera professionistica nel gruppo di Ben\u00e9 Nuntes, componendo musica e liriche di \"Maria Ningu\u00e9m\" e \"Criticando\", quest'ultima incisa dagli Os Cariocas. Dell'anno seguente sono le composizioni \"Lobo Bobo\" e \"Se \u00e8 tarde me perdoa\", scritte assieme a Ronaldo B\u00f4scoli. Del 1957 sono \"Quem quiser encontrar o amor\" e \"Aruanda\", composte con Geraldo Vandr\u00e9. L'anno successivo, Lyra assieme ad altri musicisti a supporto di Sylvia Telles fu il protagonista dello spettacolo presso l\u2019auditorio del Gruppo Universitario Ebraico nel cui cartellone si menzionava per la prima volta il termine \u201cbossa nova\u201d. Carlos Lyra era ormai un nome di primo piano della musica brasiliana. Alcune sue composizioni (\"Maria Ningu\u00e9m\", \"Lobo Bobo\" e \"Saudade fez um samba\") vennero riprese nel 1959 da Jo\u00e3o Gilberto nel suo album \"Chega de saudade\". Nello stesso anno prese parte allo spettacolo \"1\u00ba Festival di Samba - Session\" a fianco di Sylvinha Telles, Ala\u00edde Costa, Normando Santos, Nara Le\u00e3o, Norma Bengell, Chico Feitosa, Oscar Castro-Neves e Roberto Menescal. Inoltre incise il suo primo disco, \"Carlos Lyra: Bossa Nova\".\nI primi anni sessanta costituirono un periodo di grande creativit\u00e0 per l'artista brasiliano. Lyra conobbe Vin\u00edcius de Moraes con cui collabor\u00f2 alla creazione di tantissime composizioni: \"Coisa mais linda\", \"Primavera\", \"Voc\u00ea e eu\" e \"Minha namorada\"; e ancora \"Can\u00e7\u00e3o do amanhecer\", \"Samba do carioca\", \"Cart\u00e3o de visita\", \"Pobre menina rica\", \"Broto triste\", \"Comedor de giletes (Pau-de-Arara)\", \"Sabe voc\u00ea?\", \"Can\u00e7\u00e3o do amor que chegou\", \"Maria moita\" e \"Minha desventura\", scritte per lo spettacolo musicale \"Pobre menina rica\", le cui musiche ricevettero il premio come migliore colonna sonora; compose musiche da film, fra le quali quella per un episodio della pellicola \"Cinco vezes favela\"; ed era fra i musicisti brasiliani presenti allo storico Festival della Bossa Nova tenutosi alla Carnegie Hall di New York. Di nuovo negli Stati Uniti, questa volta a Washington, si esib\u00ec assieme a Tom Jobim, Luiz Bonf\u00e1 e Jo\u00e3o Gilberto. Poi fu al Festival di Newport insieme a Stan Getz, ebbe esperienze come direttore musicale radiofonico e come fondatore e direttore del Centro Popular de Cultura da UNE, attraverso cui ebbe l'opportunit\u00e0 di venire a contatto con molti compositori popolari, fra i quali Z\u00e9 Keti, Nelson Cavaquinho, Jo\u00e3o do Vale, Cartola e Elton Medeiros. Nel 1966 lasci\u00f2 il Brasile e si stabil\u00ec in Messico. L\u00ec l'anno dopo compose colonne sonore per cortometraggi, collaborando con opere testuali anche ai lavori preparatori per i Giochi olimpici.\nTornato in patria nel 1971 dopo essersi sposato con la modella americana Kate Lyra, pubblic\u00f2 l'LP \"...E no entanto \u00e9 preciso cantar\", a cui Chico Buarque collabor\u00f2 nella composizione di un pezzo. La moglie fu sua partner musicale nei brani \"I See Me Passing By\", \"Nothing Night\" e \"It's So Obvious\". Nel 1974, dopo avere composto e pubblicato altri brani e colonne sonore, si trasfer\u00ec a Los Angeles dove risiedette per due anni. Nel 1980 la sua opera giovanile \"O drag\u00e3o e a fada\" ricevette cinque premi Deusas de Prata, i riconoscimenti teatrali messicani pi\u00f9 rilevanti. Gli anni ottanta lo videro partecipare a spettacoli con figure di spicco del mondo della musica brasiliana: si esib\u00ec a fianco di Caetano Veloso, Toquinho e Nana Caymmi in Spagna, di Leila Pinheiro in Giappone; e prese parte allo show \"25 Anos de Bossa Nova\" e, nel 1986, a un festival della chitarra che si svolse in Martinica.\nI suoi lavori proseguirono nel decennio successivo. Alle composizioni di musiche da film altern\u00f2 tourn\u00e9e in Portogallo, in Spagna e in Giappone a manifestazioni commemorative: assieme agli artisti con cui si era gi\u00e0 esibito nel passato, Lyra fu a fianco di Astrud Gilberto, Baden Powell e Mi\u00facha. In onore dei 40 anni di bossa nova, nel 1999 partecip\u00f2 al \"Festival de Ver\u00e3o: Rio, sempre Bossa Nova\", esibendosi assieme a Caetano Veloso, Joyce, Gilberto Gil, Leila Pinheiro, Roberto Menescal e Wanda S\u00e1.\nGli anni 2000 si aprirono con gli spettacoli del \"Projeto Bossa Nova 2000\", che lo videro accompagnato da Adriano Giffoni al basso, Helvius Villa alle tastiere, Marcio Bahia alle percussioni, con la partecipazione straordinaria della figlia Kay Lyra. In quegli anni pubblic\u00f2 un manuale di chitarra con accluso un CD, \"Harmonia pr\u00e1tica da bossa nova\". Per i 20 anni dalla scomparsa di Vinicius, Lyra intraprese un tour sudamericano per onorare il poeta e compagno di tante composizioni. \"Carlos Lyra: Sambalan\u00e7o\" fu inciso nel 2000: la formazione vedeva, assieme a Carlos Lyra, il basso di Adriano Giffoni, il piano di Helvius Villa, le percussioni di Ricardo Costa e il flauto e sax tenore di Carlos Malta. Anche in questo caso si registra la presenza di Kay Lyra, e in pi\u00f9 la partecipazione di Claudio Lyra, nipote di Carlos.\nNel 2004, Lyra festeggi\u00f2 i cinquant'anni anni di carriera in uno spettacolo che vide l'artista contornato da molti musicisti brasiliani. Nello stesso anno, in \"Bossa Nova in Concert\" il chitarrista \u00e8 assieme a Johnny Alf, Roberto Menescal, Wanda S\u00e1, Eliane Elias, Marcos Valle e Os Cariocas fra i tanti. Negli anni a seguire, Lyra ha intervallato spettacoli commemorativi, concerti con artisti carioca, la pubblicazione del libro \"Eu e a bossa\" e l'incisione del CD \"Os Bossa Nova\", contenente le proprie composizioni create insieme ad altri musicisti brasiliani come Vinicius de Moraes, Marcos Valle, Tom Jobim, Roberto Menescal, Ronaldo B\u00f4scoli fra gli altri, disco promosso da una tourn\u00e9e di lancio che ha rivisto Lyra insieme sul palco con i suoi vecchi amici Menescal, Valle e Donato. Nel 2019 l\u2019artista ha inciso un nuovo album, \"Al\u00e9m da Bossa\", costituito da brani inediti di sua creazione o precedentemente composti ed eseguiti da grandi nomi della bossa nova: Dori Caymmi, Antonio Adolfo, Joyce Moreno, Jaques Morelenbaum, oltre a Valle e Donato, composizioni che per\u00f2 Lyra non aveva mai interpretato."}
{"id": "2550087", "revid": "510847", "url": "https://it.wikipedia.org/wiki?curid=2550087", "title": "Dilemma", "text": "Un dilemma (dal greco antico \"proposizione doppia\") \u00e8 un problema che offre un'alternativa fra due o pi\u00f9 soluzioni, nessuna delle quali si rivela, in pratica, accettabile. Quando la scelta deve avvenire tra tre opzioni, ciascuna delle quali \u00e8 (o sembra) inaccettabile o sfavorevole il termine usato \u00e8 trilemma.\nIl dilemma viene proposto spesso come espediente della retorica, nella forma \"devi accettare A, oppure B\", dove A e B sarebbero proposizioni che conducono a ulteriori conclusioni. Applicato in tal modo, esso pu\u00f2 essere un sofisma, o una falsa dicotomia.\nLogica formale.\nIn logica formale, la definizione di dilemma si differenzia profondamente dall'uso che si fa del termine nel linguaggio comune. \u00c8 ancora presente l'alternativa tra due opzioni, ma la scelta fra le due possibilit\u00e0 \u00e8 irrilevante perch\u00e9 esse implicano entrambe la stessa conclusione. Questo pu\u00f2 essere formulato in simboli come\nformula_1\nche pu\u00f2 essere informalmente espresso cos\u00ec: \"si sa che almeno una tra A e B \u00e8 vera (eventualmente possono esserlo entrambe). Entrambe poi implicano C. Se ne conclude che C \u00e8 vera indipendentemente dai valori di verit\u00e0 di A e B.\"\nformula_2\nformula_3"}
{"id": "2550091", "revid": "124025138", "url": "https://it.wikipedia.org/wiki?curid=2550091", "title": "Sandro Floris", "text": "Biografia.\nA livello individuale \u00e8 stato campione europeo nei 200 metri agli Europei indoor di Glasgow nel 1990 e medaglia di bronzo ai Giochi del Mediterraneo di Atene nel 1991, sempre nei 200 metri.\nTre volte medaglia di bronzo in manifestazioni internazionali di atletica leggera con la staffetta azzurra, per la precisione agli Europei 1990 a Spalato, agli Europei 1994 ad Helsinki, ai Mondiali 1995 a G\u00f6teborg e due volte oro ai Giochi del Mediterraneo.\nHa partecipato a due edizioni dei Giochi olimpici, due dei Campionati del mondo ed altrettante dei Campionati europei ove fu 8\u00ba a Spalato nel 1990 nei 200 metri.\nDue volte campione italiano outdoor con 21\"89 nel 1989 sui 200 m e con 10\"41 nel 1994 sui 100 m, vanta anche un titolo italiano indoor sui 200 m."}
{"id": "2550169", "revid": "496876", "url": "https://it.wikipedia.org/wiki?curid=2550169", "title": "Vacuolizzazione", "text": "Il termine vacuolizzazione indica la formazione di vacuoli (piccole cavit\u00e0) all'interno del citoplasma cellulare. Questa formazione pu\u00f2 comparire in condizioni fisiologiche o patologiche, e pu\u00f2 provocare un aspetto spongioso e ricco di piccole cavit\u00e0 vuote.\nCon lo stesso termine si indica anche la formazione di vacuoli in una generica sostanza densa o compatta.\nIn medicina.\nLa vacuolizzazione del citoplasma presenta dei vacuoli all'interno della materia citoplasmatica, ove vi \u00e8 totale assenza di lipidi, mucopolisaccaridi e glicogeno. Si distingue in primaria e secondaria.\nVacuolizzazione primaria.\nI vacuoli sono ben riconoscibili e delineati, possono assumere un aspetto spugnoso ma senza modificare la struttura del citoplasma e del nucleo cellulare.\nVacuolizzazione secondaria.\nQuando i vacuoli sono molto numerosi possono portare la cellula alla degenerazione schiumosa (\"trasformazione schiumosa\"), che porta alla distruzione delle strutture colpite della cellula ed uno spostamento del nucleo cellulare verso l'esterno."}
{"id": "2550171", "revid": "486946", "url": "https://it.wikipedia.org/wiki?curid=2550171", "title": "Vaccinieto", "text": ""}
{"id": "2550172", "revid": "110540798", "url": "https://it.wikipedia.org/wiki?curid=2550172", "title": "Happy the Man", "text": "Happy the Man \u00e8 un singolo del gruppo musicale britannico Genesis, pubblicato nel 1972 dalla Charisma Records.\nLa canzone.\nPrecedentemente l'uscita del quarto album \"Foxtrot\", nel 1972 i Genesis pubblicarono \"Happy the Man\", brano folklorico che si discosta dalle sonorit\u00e0 progressive tipiche del gruppo.\nTracce.\nTesti e musiche dei Genesis"}
{"id": "2550173", "revid": "148107", "url": "https://it.wikipedia.org/wiki?curid=2550173", "title": "Numero quantico magnetico", "text": "Il numero quantico magnetico, associato al numero quantico orbitale, \u00e8 il numero quantico che descrive la componente formula_1 dell'operatore momento angolare, ovvero formula_2. Indicato con formula_3, oppure con formula_4, pu\u00f2 assumere valori interi compresi tra formula_5 e formula_6.\nSi pu\u00f2 dimostrare che l'equazione agli autovalori per l'operatore momento angolare al quadrato formula_7 \u00e8:\ne per formula_2 \u00e8:\ndove formula_11 \u00e8 il numero quantico orbitale ed formula_12 \u00e8 la terza componente del momento angolare orbitale.\nPi\u00f9 semplicemente, esso definisce il numero di orientamenti possibili nello spazio di un dato orbitale. Esso assume tutti i valori interi, incluso lo formula_13, compresi tra formula_6 ed formula_5.\nSe ad esempio formula_16, si ha che formula_17, pertanto, in tal caso, esistono tre orbitali distinti e diversamente orientati nello spazio; solitamente questi tre orbitali vengono indicati mediante delle lettere, nella fattispecie formula_18 e formula_19, poich\u00e9 questa scrittura richiama e caratterizza la forma che assumono gli orbitali.\nSe formula_20, formula_21, si ha che in questo caso gli orbitali sono cinque, variamente orientati."}
{"id": "2550175", "revid": "26373446", "url": "https://it.wikipedia.org/wiki?curid=2550175", "title": "Poplite", "text": ""}
{"id": "2550176", "revid": "1305772", "url": "https://it.wikipedia.org/wiki?curid=2550176", "title": "Dilemma (disambigua)", "text": "Sono denominate \"dilemmi\" varie formulazioni di problemi e paradossi scientifici e logico-filosofici:"}
{"id": "2550179", "revid": "123668871", "url": "https://it.wikipedia.org/wiki?curid=2550179", "title": "Pieve di Santa Maria Maddalena (Invillino)", "text": "Le origini della pieve di Santa Maria Maddalena vanno ricercate nell'insediamento tardo-antico del Colle Santino. Le indagini archeologiche hanno infatti evidenziato la presenza di quattro edifici precedenti a quello attuale, collegati al \"castrum\" prima e al castello poi. Il primo risalirebbe al VII secolo e sarebbe stato dedicato a S. Giovanni Battista.\nDescrizione.\nIl ritrovamento del frammento di una lapide battesimale ci permette di dire che gi\u00e0 a quel tempo la chiesa presentava questa importante funzione e di conoscere i nomi di due tra i suoi primi gestori: il \"presbiter Ianuarius\" e il famolo Tevortoalio. All'XI secolo d.C., momento della divisione della Carnia in plebanie e delle prime citazioni documentarie, Santa Maria Maddalena contava tra le sue dipendenze le comunit\u00e0 di Verzegnis, Lovasio, Villa, Lauco, Alegnidis, Vinaio, Avaglio, Trava ed Esemon di Sopra.\nLa chiesa attuale nell'impianto romanico a tre navate risalirebbe alla seconda met\u00e0 del XV secolo (1431) e sarebbe opera del mastro Stefano del fu Simone di Mena, carpentiere di Venzone. Nello specifico l'edificio sarebbe stato realizzato utilizzando le pietre provenienti dal castello di Invillino, fatto smantellare dal Patriarca Nicolo di Lussemburgo nel 1352 per punire uno dei nobili friulani che aveva congiurato contro di lui. A lungo incompleto, l'edificio sub\u00ec diversi rimaneggiamenti. Tali interventi si rivelano gi\u00e0 nella facciata in pietra a vista, su cui si leggono chiaramente almeno due diversi momenti costruttivi.\nDanneggiato gravemente da un sisma nel \u2018700 e poi di nuovo nel '76, \u00e8 stato restaurato negli anni '90 cercando di ripristinarne l'aspetto pi\u00f9 antico.\nLa facciata romanica, con la sua superficie continua costituita da pietre squadrate, d\u00e0 all'edificio un aspetto al tempo stesso semplice e maestoso, esaltando il portale centrale dalle linee neoclassiche. In alto si possono ancora notare le tracce di una bifora ormai tamponata, memoria forse di un antico campanile interno. La linea austera prosegue all'interno, dove il bianco delle pareti intonacate viene interrotto solo da alcuni elementi in pietra a vista, come le solide colonne in conglomerato locale, intervallati ad alcuni stucchi neoclassici e pilastri ionici. All'interno delle navate laterali, suddivise da quattro arcate, spiccano cos\u00ec gli altari impreziositi da policromie e dorature. Dei due delle navate laterali, quello di destra reca la pala di \u201cSan Giovanni Battista ed il Redentore\u201c del 1570 di Giovanni Antonio Agostini.\nAl centro del coro spicca l'elemento di maggior pregio artistico, il polittico ligneo di Domenico da Tolmezzo, il maggiore intagliatore friulano del Quattrocento. Quello collocato nella pieve \u00e8 una copia dell'originale del 1448 conservato attualmente nel Museo Diocesano d\u2019Arte Sacra di Udine. Il polittico, che rappresenta simbolicamente il prestigio della chiesa plebanile, \u00e8 costituito da una finta struttura architettonica su due livelli: nel livello inferiore, all'interno di nicchie dorate, stanno, a figura intera, al centro la Santa titolare della pieve contornata da quelli delle chiese tributarie, tra cui alla estrema destra S. Lorenzo. Nel livello superiore si trova a mezzo busto in posizione centrale la Madonna con il bambino fiancheggiata da quattro Sante. Il tutto \u00e8 coronato da una cornice in cui svetta un Creatore trionfante sul mondo."}
{"id": "2550185", "revid": "1941276", "url": "https://it.wikipedia.org/wiki?curid=2550185", "title": "Laughing With", "text": "Laughing With \u00e8 un brano musicale della cantautrice Regina Spektor, estratto come primo singolo dal suo quinto album, \"Far\". Pubblicato l'8 maggio 2009 sul MySpace della cantante, \u00e8 stato pubblicato ufficialmente nella modalit\u00e0 download il 18 maggio in alcune regioni europee mentre il 19 maggio negli Stati Uniti e in Canada.\nNegli Stati Uniti, il singolo \u00e8 stato pubblicato anche come EP il 9 giugno 2009. La raccolta contiene i brani inediti \"Folding Chair\", proveniente dal suo nuovo album; \"The Call\", inclusa nella colonna sonora del film \"Le cronache di Narnia - Il principe Caspian\" (2008); e una performance dal vivo della Spektor del brano \"The Noise\", estratta dal Live at Bull Moose.\nTracce.\nDigital Download\nEP\nVideo.\nIl video musicale \u00e8 stato diretto da Adria Petty ed \u00e8 stato pubblicato il 26 maggio 2009."}
{"id": "2550186", "revid": "181699", "url": "https://it.wikipedia.org/wiki?curid=2550186", "title": "Pisa Sporting Club 1985-1986", "text": "Questa voce raccoglie le informazioni riguardanti il Pisa Sporting Club nelle competizioni ufficiali della stagione 1985-1986.\nStagione.\nNella stagione 1985-1986 il Pisa appena ritornato in Serie A, non riesce a mantenere la massima categoria e ritorna in Serie B. Gli 11 punti raccolti nel girone di andata e 12 nel ritorno, non bastano quale bottino ai nerazzurri di Vincenzo Guerini per ottenere la salvezza, un vistoso calo nel ritorno, con l'ultima vittoria ottenuta a Napoli il 12 gennaio, le ultime tre partite del torneo con altrttante sconfitte , che permettono all'Udinese di recuperare lo svantaggio, fanno retrocedere il Pisa con Lecce e Bari, di fatto le tre promosse della stagione scorsa dalla Serie B, vi ritornano dopo una sola stagione di permanenza. Ancora l'olandese Wim Kieft il miglior marcatore stagionale pisano con 11 reti, tre in Coppa Italia e 7 in campionato e 1 in Mitropa Cup, discreto anche il contributo della giovane ala romana Paolo Baldieri con 9 centri, dei quali 2 in Coppa Italia e 7 in campionato. \nNella Coppa Italia il Pisa vince prima del campionato il quinto girone di qualificazione, ottenendo tre vittorie e due pareggi, poi negli ottavi di finale, disputati nei primi mesi del 1986, cede al Verona nel doppio confronto.\nMaglie e sponsor.\nLo sponsor tecnico per la stagione 1985-1986 fu Ennerre, mentre lo sponsor ufficiale fu Deisa Ebano.\nOrganigramma societario.\nArea direttiva\nArea tecnica"}
{"id": "2550187", "revid": "110157", "url": "https://it.wikipedia.org/wiki?curid=2550187", "title": "Portrait of Genius", "text": "Portrait of Genius \u00e8 un album del sitarista indiano Ravi Shankar pubblicato nel 1964."}
{"id": "2550190", "revid": "13833", "url": "https://it.wikipedia.org/wiki?curid=2550190", "title": "Beschidi", "text": ""}
{"id": "2550191", "revid": "767487", "url": "https://it.wikipedia.org/wiki?curid=2550191", "title": "Bianca Maria Pirazzoli", "text": "Biografia.\nDopo aver frequentato l'Accademia Antoniana d'Arte Drammatica di Bologna, entra a far parte nel 1972 del Gruppo Libero, laboratorio di ricerca e sperimentazione teatrale fondato nel 1968 da Arnaldo Picchi e Renzo Morselli, dapprima come attrice e poi come drammaturga e regista sino ad assumerne la direzione dal 1981 al 1998, anno della sua morte.\nIl suo stile teatrale si fonda sullo studio delle tecniche del teatro N\u014d e kabuki giapponese, dello straniamento brechtiano, del teatro della crudelt\u00e0 di Antonin Artaud e, soprattutto, della pi\u00f9 completa espressivit\u00e0 del corpo dell'attore.\nRare, ma fondamentali, le sue esperienze di attrice fuori dal Gruppo Libero come quella con Luca Ronconi nel 1979 per \"L'uccellino azzurro\" di Maurice Maeterlinck o quella con Yuri Lyubimov per \"Delitto e castigo\" da F\u00ebdor Dostoevskij nel 1984.\nParallelamente al lavoro in palcoscenico progetta e realizza un gran numero di attivit\u00e0 formative sperimentali come, ad esempio, \"I colori del teatro\" (laboratorio di ricerca teatrale interculturale per insegnanti), \"DEA - Donne, Europa, Arte\" (coppia di progetti formativi per operatori culturali e animatori teatrali, uno tutto al femminile e uno per extracomunitari) e, degno di particolare nota, il \"TeatroLolliProgetto\", ardito esperimento di laboratorio teatrale iniziato nel 1977 all'interno del manicomio di Imola e aperto anche ai degenti come anticipazione attiva della legge Basaglia dell'anno successivo. \nNel 2008, nel decennale della prematura scomparsa, \u00e8 stato istituito il \"Premio Nazionale Bianca Maria Pirazzoli\" per attrici e scrittrici di monologhi teatrali al femminile e avviato in suo onore il \"Progetto Artura\", dedicato ai colori delle donne di teatro."}
{"id": "2550192", "revid": "26373812", "url": "https://it.wikipedia.org/wiki?curid=2550192", "title": "Sc\u00e8blasti", "text": ""}
{"id": "2550197", "revid": "298229", "url": "https://it.wikipedia.org/wiki?curid=2550197", "title": "Han\u017eekovi\u0107 Memorial 2009", "text": "Il Han\u017eekovi\u0107 Memorial 2009 \u00e8 stata l'edizione 2009 del Han\u017eekovi\u0107 Memorial, meeting di atletica leggera che si tiene a Zagabria dal 1951. L'evento \u00e8 dedicato all'atleta Boris Han\u017eekovi\u0107."}
{"id": "2550199", "revid": "729019", "url": "https://it.wikipedia.org/wiki?curid=2550199", "title": "Calamian", "text": "Le Calamian sono un arcipelago che si trova nel Mar Cinese meridionale, tra le isole Mindoro a nord-est e Palawan a sud-ovest.\nHanno una superficie totale di 1.753\u00a0km\u00b2ed una popolazione di circa 88.000 abitanti (2007). Amministrativamente appartengono alle Filippine, Provincia di Palawan.\nLe principali isole che compongono l'arcipelago sono (da nord a sud):\nOltre a queste isole maggiori sono presenti circa un centinaio fra piccole isole coralline e isolotti minori.\nLe isole principali sono generalmente collinari e sono densamente popolate. Le principali occupazioni sono storicamente l'agricoltura e la pesca a cui si \u00e8 aggiunta negli ultimi anni l'industria turistica attirata dalle bellezza naturali delle isole. L'insediamento principale \u00e8 Coron (detta anche Coron Town), che si trova nella zona sud-est dell'isola di Busuanga, di fronte all'isola di Coron.\nLe attivit\u00e0 economiche prevalenti sono l'agricoltura di sussistenza e la pesca."}
{"id": "2550203", "revid": "124472204", "url": "https://it.wikipedia.org/wiki?curid=2550203", "title": "Scandalo/Fiori del veleno", "text": "Scandalo \u00e8 una canzone scritta e cantata da Gianna Nannini nel 1988. Viene pubblicata nel 1990 insieme a \"Fiori del veleno\" come unico singolo estratto dall'omonimo album."}
{"id": "2550204", "revid": "1868812", "url": "https://it.wikipedia.org/wiki?curid=2550204", "title": "Giardino botanico alpino Chanousia", "text": "Il giardino alpino Chanousia (in francese \"Jardin botanique alpin Chanousia\") \u00e8 un giardino alpino nel dipartimento francese della Savoia, situato a 2170\u00a0m di altitudine presso il colle del Piccolo San Bernardo, al confine con l'Italia. \u00c8 aperto al pubblico da luglio a settembre.\nStoria.\nDal 1860 al 1909 l'ospizio del Piccolo San Bernardo, allora in territorio italiano, fu diretto dall'abate Pierre Chanoux. Quest'ultimo, appassionato di botanica, a partire dal 1880 realizz\u00f2 davanti all'ospizio un piccolo giardino alpino, la cui nascita \u00abvenne formalizzata nel 1893 con una delibera del comune di La Thuile. Il giardino fu chiamato \"Chanousia\" in onore del suo fondatore.\nSuccessivamente diretto, tra gli altri, da Lino Vaccari e Marco De Marchi, arriv\u00f2 a ospitare oltre 4000 specie di piante alpine. Si pu\u00f2 considerare uno dei primi giardini a ospitare centinaia di specie, locali e non.\nDevastato dai combattimenti della seconda guerra mondiale, al termine della quale il trattato di Parigi lo assegn\u00f2 alla Francia, rimase in stato di abbandono fino al 1978, quando riapr\u00ec per iniziativa della Societ\u00e9 de la flore vald\u00f4taine e del suo direttore Efisio Noussan.\nNonostante si trovi in territorio francese, \u00e8 di propriet\u00e0 del comune di La Thuile e dell'Ordine Mauriziano.\nGli ambienti.\nIl giardino Chanousia \u00e8 suddiviso in ambienti tematici:\nIl semenzaio e le roccere sono in corso di ristrutturazione."}
{"id": "2550207", "revid": "125327212", "url": "https://it.wikipedia.org/wiki?curid=2550207", "title": "Emerald Empress", "text": "Emerald Empress, noto anche in lingua italiana traducibile come l'Imperatrice Smeraldo o semplicemente l'Imperatrice, \u00e8 un personaggio dei fumetti DC Comics, creata da Jim Shooter e Curt Swan. \u00c8 una supercriminale nell'Universo DC, avversaria della Legione dei Super-Eroi e membro dei Fatal Five, che apparve per la prima volta in \"Adventure Comics\" n. 352 (gennaio 1967).\nBiografia del personaggio.\nSarya.\nSarya del pianeta Venegar fu reclutata da Superboy e la Legione per combattere la minaccia del Mangiatore di Soli. Una volta che questi fu sconfitto, Sarya si un\u00ec ai Fatal Five con Tharok, Validus, Mano, e il Persuasore.\nL'Imperatrice non aveva nessun superpotere innato; piuttosto, utilizz\u00f2 un oggetto mistico chiamato l'Occhio Smeraldo di Ekron, una sfera del diametro approssimativo di 2 pollici che obbediva ai suoi controlli mentali. L'Occhio poteva volare ed emettere raggi di energia, e permetteva all'Imperatrice di volare e sopravvivere nello spazio. Il residuo d'energia dell'Occhio le diede anche, in un'ultima occasione, la superforza. Le permise di ingigantirsi durante una battaglia. L'Occhio poteva anche ripararsi da solo in caso fosse danneggiato.\nL'Occhio \u00e8 un oggetto di immenso potere; sconfisse direttamente Superboy pi\u00f9 di una volta, sebbene ebbe molti problemi nello scontro con Mon-El, forse perch\u00e9 Superboy \u00e8 immune alla Kryptonite verde e i raggi emendati dall'occhio ne contengono alcuni elementi. Nonostante ci\u00f2, per ragioni sconosciute, l'Occhio non gradisce la Kryptonite verde, e l'esporlo alla sostanza aliena lo fece scappare in pi\u00f9 di un'occasione.\nL'Imperatrice Smeraldo mor\u00ec quando la Legionaria Sensor Girl utilizz\u00f2 i suoi poteri di illusione per mascherare la presenza di Sarya all'Occhio di Ekron. Il corpo dell'Imperatrice si secc\u00f2 e si decompose quasi subito, ed espresse sollievo nell'essere libera dal controllo dell'Occhio, indicando sia che la loro relazione simbiotica era involontaria sia che essa era pi\u00f9 vecchia di quanto apparisse.\nCera Kesh.\nCera Kesh comparve per la prima volta come l'Imperatrice Smeraldo in \"I Legionari\" n. 2. Dato che il suo affetto per il membro dei Legionari, Inferno, fu respinto, Kesh cadde sotto l'influenza dell'Occhio di Smeraldo e si diede ad una vita di crimine con gli altri membri dei Fatal Five. Nello stesso tempo, Leland McCauley trov\u00f2 un secondo Occhio di Smeraldo con cui sper\u00f2 di poter far trasformare la sua ragazza nella nuova Imperatrice Smeraldo. Invece, Cera li uccise entrambi e prese il potere di entrambi gli Occhi.\nImperatrice.\nDopo gli eventi dell'Ora zero e la susseguente ricostituzione della continuit\u00e0 della Legione, comparve un personaggio semplicemente chiamato \"l'Imperatrice\", non connesso all'Occhio di Ekron. Sebbene non avesse poteri, era pericolosa come il resto dei Fatal Five, essendo un'assassina sadica, crudele, assetata di potere e di pura malvagit\u00e0 che insegn\u00f2 a s\u00e9 stessa come uccidere ogni forma di vita conosciuta.\nLo stesso Occhio fu in possesso del super criminale Scavenger, ma fu trovato da Shrinking Violet, che cadde sotto il suo controllo. Con l'aiuto della Legione, Violet pianific\u00f2 di rompere l'incantesimo dell'Occhio su di lei, ma non prima che mandasse met\u00e0 della sua squadra indietro nel tempo e attraesse l'attenzione dell'antico stregone Mordru.\nInfine, l'Occhio arriv\u00f2 nelle mani dell'Imperatrice. L'Imperatrice sembr\u00f2 aver spezzato la volont\u00e0 dell'Occhio, lasciandole inequivocabilmente il controllo.\nL'Occhio Smeraldo comparve anche in \"L.E.G.I.O.N.\", dove fu controllato, o controll\u00f2, i Legionari Garryn Bek e Marij'n Bek. Sotto la sua influenza, i due uccisero persone innocenti.\n52.\nNel presente, L'Occhio di Smeraldo comparve nelle pagine di \"52\", in possesso di Lobo, e in \"The Brave and The Bold\" di nuovo nelle mani dell'Imperatrice Smeraldo.\nLobo, svogliato o incapace di utilizzarne il potere, tenne l'oggetto in una piccola cesta sotto la sua supervisione. Quando Starfire utilizz\u00f2 l'Occhio per salvare la popolazione del settore 3500 da uno sciame di strane creature, Lobo rivel\u00f2 che sapeva qualcosa di pi\u00f9 a proposito dell'origine dell'Occhio. Anche una \"Testa Smeraldo di Ekron\" esistette ed era in cerca del suo Occhio perduto. Ekron era apparentemente un membro del Corpo delle Lanterne Verdi, ma fu reso pazzo dalla distruzione del settore spaziale sotto la sua protezione da Lady Styx. Si scopr\u00ec pi\u00f9 tardi che lo stesso Occhio di Smeraldo fu un precursore della tecnologia che port\u00f2 agli anelli del potere indossati dalle Lanterne Verdi, con una minore funzionalit\u00e0 ma non di meno un'arma formidabile.\nCrisi Finale.\nL'Imperatrrice Smeraldo fu tra i super criminali nella Legione dei Supercriminali di Superboy-Prime."}
{"id": "2550223", "revid": "1318658", "url": "https://it.wikipedia.org/wiki?curid=2550223", "title": "Narciso Pezzotti", "text": "Carriera.\nGiocatore.\nCome calciatore ha giocato come attaccante prevalentemente in Serie C, poi fu costretto ad interrompere la sua carriera a causa di un brutto infortunio ad un ginocchio.\nAllenatore.\nDopo aver preso il patentino di allenatore diviene tecnico prima della Solbiatese, poi del ed infine dell'.\nDal 1982 inizia a lavorare come Vice di grandi allenatori: fino al 1984 \u00e8 il vice di Eugenio Bersellini al , in seguito lo \u00e8 di Vujadin Bo\u0161kov prima alla e poi alla (con il tecnico slavo da un punto di vista formale Pezzotti risulta \"allenatore\" poich\u00e9 infatti Boskov ricopriva il ruolo di Direttore Tecnico).\nDal 1994 comincia il sodalizio con Marcello Lippi, che segue alla Juventus, all', nuovamente in bianconero e poi anche in Nazionale. \u00c8 quindi il principale collaboratore di Lippi durante il trionfo mondiale del 2006 (dal 16 luglio 2004 al 12 luglio 2006) e lo affianca nuovamente in azzurro dal 26 giugno 2008 al 1\u00ba luglio 2010. Lo segue poi anche nell'esperienza cinese: dal 17 maggio 2012 diventa infatti collaboratore tecnico del Guangzhou Evergrande, squadra della Chinese Super League."}
{"id": "2550224", "revid": "729019", "url": "https://it.wikipedia.org/wiki?curid=2550224", "title": "Transizione spettroscopica", "text": "Le transizioni spettroscopiche sono variazioni delle popolazioni dei livelli energetici degli atomi e delle molecole che comportano assorbimento, emissione o diffusione della radiazione elettromagnetica.\nSono causate da perturbazioni cronodipendenti."}
{"id": "2550225", "revid": "125071217", "url": "https://it.wikipedia.org/wiki?curid=2550225", "title": "Lippisch P.13a", "text": "Il Lippisch P.13a fu un intercettore sperimentale con ala a delta e mosso da uno statoreattore, progettato negli ultimi mesi del 1944 dal Dr. Alexander Lippisch per la Germania. L'aereo non super\u00f2 mai la fase progettuale, ma i test effettuati nella galleria del vento dimostrarono che l'aereo aveva un'eccezionale stabilit\u00e0 per la velocit\u00e0 a Mach 2.6.\nStoria del progetto.\nDato che i carburanti convenzionali erano molto rari nel 1944 a causa dei bombardamenti alleati, Lippisch propose che il P.13a fosse alimentato a carbone. Inizialmente fu proposto uno cesto di rete metallica per il carbone che doveva essere montato dietro una presa d'aria sul muso, leggermente sporgente nel flusso d'aria e che sarebbe stato incendiato da un bruciatore a gas. Dopo i test nelle gallerie del vento dello statoreattore e del contenitore per il carbone, si effettuarono modifiche per incrementare la combustione. Il carbone fu previsto in piccoli granuli anzich\u00e9 in grumi irregolari, in modo da produrre una combustione regolare ed uniforme, ed il contenitore fu convertito in un tamburo rotante a 60 giri al minuto attorno ad un asse verticale. Un getto di fiamma proveniente da dei serbatoi doveva essere direzionato nel tamburo una volta che il P.13a avesse raggiunto la velocit\u00e0 operativa (oltre i 320 km/h), sia utilizzando un'unit\u00e0 di decollo assistito (JATO) sia il traino. L'aria che passava attraverso lo statoreattore avrebbe ricevuto i fumi della combustione del carbone verso la parte posteriore, dove si sarebbero miscelati ad alta pressione con aria pulita proveniente da una presa d'aria separata. La miscela di gas sarebbe stata poi convogliata all'esterno attraverso un ugello posteriore per garantire la spinta. Un bruciatore e un tamburo furono costruiti e testati con successo a Vienna da parte del team di progettazione prima della fine della guerra.\nNon \u00e8 noto di quali armamenti sarebbe stato dotato il P.13a; i cannoni MK 103 sarebbero stati troppo pesanti e grossi per un aereo cos\u00ec piccolo ed \u00e8 possibile che avrebbe utilizzato una o due mitragliatrici di grosso calibro.\nAlla fine della guerra nemmeno il prototipo dell'aliante, il DM 1, era stato completato quando venne catturato dalle forze statunitensi. Al team di Lippisch fu ordinato di completare il prototipo che venne poi imbarcato verso gli Stati Uniti dove venne testato. I rapporti dei test furono molto positivi e le lezioni apprese vennero incorporate negli aerei di ricerca della NASA dal 1950 in poi.\nEsistono filmati di questo apparecchio che mostrano un modello in scala del P.13a. Questi test iniziarono nel maggio 1944 a Spitzerberg, vicino a Vienna.\nDopo la guerra Lippisch, lavor\u00f2 con i progettisti americani della Convair, svilupp\u00f2 e test\u00f2 l'XF-92 basato sui suoi disegni, che portarono alla fine all'adozione dell'F-102 Delta Dagger e del suo successore, l'F-106 Delta Dart."}
{"id": "2550227", "revid": "1442080", "url": "https://it.wikipedia.org/wiki?curid=2550227", "title": "Associazione Sportiva Dilettantistica Anzio Calcio 1924", "text": "LAnzio Calcio 1924, pi\u00f9 comunemente chiamato Anzio (\"A.S. Anzio\" dal 1924 al 1990, \"Anziolavinio\" dal 1990 al 2015), \u00e8 una societ\u00e0 calcistica italiana fondata nel 1990 nella citt\u00e0 omonima. Milita in Eccellenza.\nStoria.\nA.S. Anzio (1924-1990).\nLe origini della societ\u00e0 risalgono al 1924 quando fu fondata l\"'A.S. Anzio\". Dopo anni di dure battaglie nei campionati di I Divisione e Promozione l'Anzio, dopo aver ottenuto la vittoria nel proprio girone, il 9 e il 17 giugno 1963 si aggiudic\u00f2 la promozione battendo la A.S. Omi, vincitrice dell'altro girone. In Serie D rimase per ben otto anni consecutivi. Dopo la retrocessione riprese l'attivit\u00e0 nei campionati inferiori fino al 1990, quando riconquista nuovamente la promozione nel campionato Interregionale. La societ\u00e0 ha sempre lavorato per mettere in evidenza i propri ragazzi: il 12 marzo 1972 fece l'esordio nella prima squadra Bruno Conti ed in data 17 luglio 1973 fu ceduto definitivamente alla Roma. Altro elemento di spicco \u00e8 stato Stefano Colantuono che ha partecipato a vari campionati di Serie A e di Serie B.\nAnziolavinio (1990-2015).\nNell'estate 1990 l'A.S. Anzio si fuse con l'A.C. Lavinio dando vita all\"'Anziolavinio\". La nuova societ\u00e0 ha sempre partecipato ai vari campionati regionali con la squadra maggiore e ai campionati regionali e provinciali con il settore giovanile.\nNella stagione 1992/1993 per non aver avuto un contributo dal Comune di Anzio l'allora Presidente Di Paolo inizia a vendere i migliori giocatori predestinando la squadra alla retrocessione nel campionato di Promozione. La squadra cos\u00ec retrocessa rischi\u00f2 di scomparire per decisione del Presidente Di Paolo che minacci\u00f2 di vendere il titolo. Solo grazie al nuovo Presidente, Umberto Succi, che acquist\u00f2 il pacchetto delle quote insieme a suo fratello Giorgio ed alcuni imprenditori locali, questo pericolo fu scongiurato. Nel campionato 1994/1995 con i due Presidenti Umberto Succi e Italo Colarieti la squadra vince il campionato di Promozione ed approda nuovamente al campionato di Eccellenza. Sempre nello stesso campionato, il 6 gennaio 1996, allo Stadio Flaminio di Roma, l'Anziolavinio vince la finale della Coppa Italia battendo il Terracina per 1-0. Nel campionato 1996/1997 entra in scena come Presidente dell'Anziolavinio Francesco Rizzaro.\nL'Anziolavinio nei suoi campionati giovanili si \u00e8 sempre distinta come una delle societ\u00e0 pi\u00f9 forti della Regione Lazio, vincendo oppure classificandosi sempre a ridosso delle prime nei propri gironi con le categorie Juniores, Allievi e Giovanissimi sia regionali sia provinciali. Nel 1997 vince il titolo di campione provinciale di Roma e Provincia con la categoria Giovanissimi Fascia B e nello stesso anno vince il Torneo \"Beppe Viola\" riservato alle categorie Giovanissimi Regionali, battendo in finale la Spes Montesacro. Alla fine della stessa stagione fu acquistato dalla A.S. Roma il giovane Alessandro Tulli (classe 1982), mentre) nel 1998 furono ceduti alla i giovani Rocco Giannone (classe 1983) e Cristian Greco (classe 1984); nel 2001 fu ceduto alla Fabio Vignati. Nel 2003 \u00e8 stato ceduto alla Roma Marco Viviano, mentre nel 2006 \u00e8 finito alla Lazio Manuel Ricci.\nIl 6 aprile 2002 l'Anziolavinio \u00e8 stato premiato dall'allora Presidente della Figc Franco Carraro e dal Presidente della Lega Nazionale Dilettanti Carlo Tavecchio per i suoi 75 anni di attivit\u00e0. Nella stagione 2005/2006, dopo aver vinto il proprio girone ed essere stata promossa nel campionato Interregionale di Serie D, vince anche la finale con il Morolo aggiudicandosi il titolo di Campione Regionale Lazio. Nella stessa stagione ha partecipato al campionato Juniores Nazionale, finendo seconda a un punto dalla prima. Grande soddisfazione nella stagione calcistica 2006/2007 dove la societ\u00e0 ha disputato i campionati regionali con i seguenti risultati: Allievi Regionali D'Elite quinti; Giovanissimi Regionali primi; Allievi Coppa Lazio primi; Giovanissimi Coppa Lazio settimi; Giovanissimi Fascia B secondi..\nAnzio Calcio 1924 (dal 2015).\nNell'estate del 2015 il suo storico Patron, Franco Rizzaro, a seguito della retrocessione in Eccellenza, ha cambiato denominazione al club, chiamandolo \"Anzio Calcio 1924\", decidendo di gestire in prima persona il settore giovanile, mentre per la prima squadra \u00e8 intenzionato a trovare un nuovo socio.\nNegli anni successivi invece club milita in Serie D fino alla stagione 2018-2019, quando retrocede in Eccellenza.\nStrutture.\nStadio.\nLo stadio in cui l'Anzio disputa le partite casalinghe \u00e8 il \"Massimo Bruschini\".\nSociet\u00e0.\nRosa 2021-2022.\n\"Aggiornata al 2 settembre 2021.\"\nTifoseria.\nIl principale gruppo ultras della squadra \u00e8 costituito dal \"Vecchia Guardia Anzio 1992\", posizionato nella parte di gradinata intitolata al tifoso Fabio Pistilli, prematuramente scomparso durante l'incontro con l'Alatri nel marzo del 2004 cadendo dal parapetto della gradinata."}
{"id": "2550229", "revid": "31886", "url": "https://it.wikipedia.org/wiki?curid=2550229", "title": "Tira tira", "text": "Tira tira \u00e8 un brano musicale di Gianna Nannini, estratto come secondo singolo dall'album del 1993 \"X forza e X amore\". Il brano \u00e8 presente in una versione alternativa rispetto a quella inserita nell'album di origine. Completano il singolo \"Lamento\", nella versione gi\u00e0 edita, e una versione dal vivo inedita di \"Scandalo\", gi\u00e0 title track del precedente album."}
{"id": "2550232", "revid": "1005847", "url": "https://it.wikipedia.org/wiki?curid=2550232", "title": "Referendum costituzionale in Irlanda del 1987", "text": "Il referendum costituzionale in Irlanda del 1987 si tenne il 26 maggio ed ebbe ad oggetto la ratifica dell'Atto Unico Europeo.\nSi tratt\u00f2 del decimo emendamento della Costituzione irlandese, promulgato il successivo 22 giugno.\nIl referendum vide la vittoria dei s\u00ec con il 69,92%; l'affluenza alle urne fu del 44,09%.\nModifiche del testo.\nArticolo 29.4.3: Lo Stato essere membro della Comunit\u00e0 Europea del Carbone e dell'Acciaio (istituita dal Trattato firmatio a Parigi il 18 aprile 1951, della Comunit\u00e0 Economica Europea (istituita dal Trattato firmato a Roma il 25 marzo 1957) e della Comunit\u00e0 Europea per l'Energia Atomica (istituita dal Trattato firmato a Roma il 25 marzo 1957). Lo Stato ratifica l'Atto Unico Europeo (firmato tra gli Stati membri delle Comunit\u00e0 il 17 ed il 28 febbraio 1986 all'Aia). Nessuna misura di questa Costituzione invalida le leggi adottata dallo Stato per ottemperare agli obblighi comunitari o impedisce alle leggi promulgate, di adeguarsi alle misure adottate dalle Comunit\u00e0, o da sue istituzioni e fargli avere forza di legge dello Stato.\nEsito referendario.\nQuesto il risultato del referendum in dettaglio."}
{"id": "2550236", "revid": "834", "url": "https://it.wikipedia.org/wiki?curid=2550236", "title": "Mot\u00f6rhead (brano musicale)", "text": ""}
{"id": "2550238", "revid": "113593006", "url": "https://it.wikipedia.org/wiki?curid=2550238", "title": "Serie di Lyman", "text": "La serie di Lyman \u00e8 una sequenza di righe che descrive le righe spettrali dello spettro dell'atomo di idrogeno nella regione dell'ultravioletto causate dalla transizione da \"n\" \u2265 2 a n\u21921 (dove \"n\" \u00e8 il numero quantico principale) cio\u00e8 il livello energetico pi\u00f9 basso per gli elettroni. Le transizioni sono identificate con la sequenza delle lettere dell'alfabeto greco, cosicch\u00e9 la transizione da \"n\" = 2 a \"n\" = 1 viene chiamata linea Lyman alfa, da 3 a 1 si ha la Lyman beta, da 4 a 1 la Lyman gamma e cos\u00ec di seguito.\nQuanto maggiore \u00e8 la differenza tra i numeri quantici principali, tanto maggiore \u00e8 l'energia dell'emissione elettromagnetica.\nFu scoperta dal fisico americano Theodore Lyman e cos\u00ec denominata in suo onore.\nStoria.\nLa prima linea spettrale della serie di Lyman fu scoperta nel 1906 dal fisico Theodore Lyman, dell'Universit\u00e0 Harvard, che stava studiando lo spettro ultravioletto dell'idrogeno elettricamente eccitato. Le rimanenti linee dello spettro (tutte nell'ultravioletto) furono scoperte da Lyman tra il 1906 e il 1914.\nLo spettro della radiazione emessa dall'idrogeno \u00e8 del tipo non continuo, come illustrato nella sottostante immagine che mostra la prima serie delle linee di emissione. \nLa spiegazione della natura delle linee dello spettro dell'idrogeno, era stata storicamente un problema della fisica. Prima del 1885 quando Balmer present\u00f2 la sua formulazione empirica per le linee dello spettro visibile, nessuno era in grado di predire la lunghezza d'onda delle linee dell'idrogeno. Nei cinque anni successivi, Johannes Rydberg propose nel 1888 una prima formula empirica che risolveva il problema, dandole una forma finale nel 1890, riuscendo a calcolare le linee della serie di Balmer gi\u00e0 note e a derivare anche quelle non ancora scoperte. Furono inoltre trovate altre versioni della formula di Rydberg, con differenti numeri semplici, per generare serie differenti di linee. \nIl 1\u00ba dicembre 2011 \u00e8 stato annunciato che la sonda Voyager 1 aveva rilevato per la prima volta una radiazione Lyman alfa nella Via Lattea. Queste linee erano gi\u00e0 stata rilevate in precedenza in altre galassie, ma a causa dell'interferenza del Sole, non era stato in precedenza possibile rilevarle nella nostra galassia.\nLa serie di Lyman.\nLa versione dell'equazione di Rydberg che generava la serie di Lyman era:\nformula_1\nDove \"n\" \u00e8 un numero naturale maggiore o eguale a 2 (cio\u00e8, \"n\" = 2, 3, 4, \u2026). \nPerci\u00f2 le linee mostrate nell'immagine precedente sono le lunghezze d'onda corrispondenti a \"n\"=2 a destra, fino a formula_2 a sinistra (le linee spettrali sono infinitamente numerose, ma diventano molto dense all'avvicinarsi a formula_2, detto limite di Lyman, cosicch\u00e9 vengono mostrate solo le prime e l'ultima).\nLe lunghezze d'onda (in nm) della serie di Lyman sono tutte nell'ultravioletto:\nFormulazione matematica.\nNel 1913, con la presentazione da parte di Niels Bohr del suo modello atomico, si ottenne la spiegazione del perch\u00e9 le linee spettrali dell'idrogeno corrispondevano alla formula di Rydberg. Bohr aveva trovato che gli elettroni dell'atomo di idrogeno devono avere livelli quantici energetici descritti dalla seguente formula:\nSecondo la terza assunzione di Bohr, quando un elettrone decade da un livello energetico iniziale formula_5 a uno finale formula_6, l'atomo deve emettere una radiazione di lunghezza d'onda \nLa stessa notazione pu\u00f2 essere semplificata esprimendo l'energia in unit\u00e0 di elettronvolt e la lunghezza d'onda in unit\u00e0 di \u00e5ngstr\u00f6m, ottenendo\nNella precedente formula, ponendo l'energia dello stato iniziale dell'idrogeno corrispondente al livello \"n\" e quella dello stato finale corrispondente al livello \"m\", si ottiene \nDove formula_10 \u00e8 la costante di Rydberg per l'idrogeno nell'equazione di Rydberg.\nPer mettere in relazione le espressioni di Bohr, Rydberg e Lyman, basta sostituire \"m\" con 1 per ottenere\nche rappresenta la formula di Rydberg per la serie di Lyman. Pertanto ogni lunghezza d'onda delle linee di emissione corrisponde a un elettrone che decade da un livello energetico (maggiore di 1) fino al primo livello. "}
{"id": "2550245", "revid": "1310927", "url": "https://it.wikipedia.org/wiki?curid=2550245", "title": "Martin To\u0161ev", "text": "Carriera.\nClub.\nProviene dalle giovanili del CSKA Sofia. Dal gennaio del 2008 Toshev milita nelle file del Colonia per sei mesi, ma successivamente ritorno alla squadra da cui proveniva. Nel 2009 si trasferisce al \u010cernomorec Burgas.\nNazionale.\nToshev ha preso parte a numerose partite dell'Under-19 e dell'Under-21 bulgare."}
{"id": "2550246", "revid": "287204", "url": "https://it.wikipedia.org/wiki?curid=2550246", "title": "Nottingham Open 1995 - Singolare", "text": "Il singolare del torneo di tennis Nottingham Open 1995, facente parte dell'ATP Tour, ha avuto come vincitore Javier Frana che ha battuto in finale Todd Woodbridge 7-6(7-4), 6-3."}
{"id": "2550250", "revid": "148107", "url": "https://it.wikipedia.org/wiki?curid=2550250", "title": "Serie di Paschen", "text": "La serie di Paschen (o serie di Ritz-Paschen) \u00e8 una sequenza che descrive le righe spettrali dello spettro dell'atomo di idrogeno nella regione dell'infrarosso causate dalla transizione da \"n\" \u2265 4 a \"n\" = 3, dove \"n\" \u00e8 il numero quantico principale dell'elettrone.&lt;br&gt;\nLe transizioni sono designate in sequenza tramite lettere dell'alfabeto greco; cos\u00ec la transizione da \"n\" = 4 a \"n\" = 3 \u00e8 chiamata Paschen-alfa (Pa-\u03b1), da 5 a 3 Paschen-beta (Pa-\u03b2), da 6 a 3 Paschen-gamma (Pa-\u03b3) e cos\u00ec via.\nLa serie fu scoperta dal fisico tedesco Friedrich Paschen nel 1908.\nLa tabella riassuntiva della serie, con la lunghezza d'onda \"\u03bb\" espressa in nanometri, \u00e8 la seguente:\nFormalismo matematico.\nIl numero d'onda formula_1 delle linee spettrali \u00e8 ricavabile dalla formula:\ndove \n\u00e8 la costante di Rydberg, e formula_4 un numero intero maggiore di 3. Le linee di Paschen si trovano tutte nell'infrarosso.\nIl numero d'onda \u00e8 collegato alla lunghezza d'onda dalla relazione:\ne all'energia dalla relazione\ndove formula_7 \u00e8 la velocit\u00e0 della luce e formula_8 la costante di Planck."}
{"id": "2550257", "revid": "1684799", "url": "https://it.wikipedia.org/wiki?curid=2550257", "title": "Autumn Leaves (disambigua)", "text": ""}
{"id": "2550260", "revid": "729019", "url": "https://it.wikipedia.org/wiki?curid=2550260", "title": "Forte Teglia", "text": "Viene chiamato Forte Teglia un complesso di edifici situati su un promontorio prospiciente il porto dell'isola di Pianosa, nel territorio comunale di Campo nell'Elba, in provincia di Livorno. La sua ubicazione \u00e8 su un modesto sperone che chiude a ovest il Porticciolo e a est il moderno approdo. Questo complesso di edifici si \u00e8 formato attraverso la sovrapposizione di vari interventi successivi.\nProbabilmente, durante la Signoria degli Appiani ospitava una torre di avvistamento a protezione del piccolo borgo presente sul lato sinistro dell'antico Porticciolo. Nel 1814 Napoleone Bonaparte ordin\u00f2 di costruirvi una caserma \"a prova di bomba\" che potesse ospitarvi una trentina di soldati e che avesse nella sua parte anteriore una piattaforma per dei cannoni. L'opera rimase incompiuta a causa della sua improvvisa partenza dall'Isola d'Elba avvenuta il 26 febbraio 1815.\nNegli anni successivi alla Restaurazione il Governo Granducale provvide in varie fasi a terminare sia la caserma che la piattaforma armandola con un cannone da costa.\nIl Forte Teglia rimase con questa funzione fino alla fine degli agli anni Settanta dell'Ottocento, quando sub\u00ec delle importanti modifiche con l'aggiunta di varie strutture di servizio al complesso carcerario che si era costituito a partire dal 1858.\nOggi sull'estremit\u00e0 di un parapetto fatto aggiungere dal Governo Granducale per rendere la manovrabilit\u00e0 del cannone pi\u00f9 agevole, si vede una statua della Madonna ivi collocata da Madre Teresa di Calcutta nel 1986 durante la sua visita al carcere di Pianosa.\nIl complesso si articola su pi\u00f9 livelli sfalsati, con gran parte dei tratti sommitali che presentano un coronamento ad archetti ciechi a tutto sesto su cui si articola la soprastante merlatura; all'angolo meridionale e a quello nord-occidentale sono presenti strutture turriformi addossate alla restante struttura. Lungo le facciate occidentale ed orientale si aprono una serie di bifore caratterizzate da colonnine centrali su cui poggiano i due archetti a sesto acuto, a loro volta sovrastati dal pi\u00f9 ampio arco semicircolare. Nell'insieme, prevalgono elementi stilistici di tipo neoromanico, ben distinguibili nell'impianto di gusto eclettico."}
{"id": "2550265", "revid": "773636", "url": "https://it.wikipedia.org/wiki?curid=2550265", "title": "Kagari", "text": ""}
{"id": "2550266", "revid": "122572904", "url": "https://it.wikipedia.org/wiki?curid=2550266", "title": "Tino Erler", "text": "Biografia.\nDiplomatosi geometra, decide di intraprendere la carriera di attore. A teatro recita con vari attori di grido tra cui Antonio Gandusio, Febo Mari, Nino Besozzi, Armando Falconi, Camillo Pilotto, Marta Abba, Paola Borboni, Andreina Pagnani, Ruggero Ruggeri e Vittorio De Sica. Con quest'ultimo fa parte della Compagnia Teatrale Za-Bum dal 1931 al 1933.\nNello stesso periodo d\u00e0 il via a una scarna carriera nel cinema: unico film di rilievo tra quelli in cui ha recitato fu \"L'ultima speranza\", vincitore di un premio al Festival di Cannes 1946.\nNegli anni quaranta entra a far parte della Compagnia di Prosa di Radio Firenze; con Romano Cal\u00f2 \u00e8 uno dei protagonisti delle trasmissioni di Radio Monteceneri. \u00c8 stato anche doppiatore cinematografico.\nDal 1929 al 1943 visse a Casa Russolo, residenza del cognato, a Camino, per poi trasferirsi a Oderzo dove dimor\u00f2 fino alla morte, sopraggiunta nel 1968.\nProsa radiofonica.\nEIAR\nRAI"}
{"id": "2550270", "revid": "247222", "url": "https://it.wikipedia.org/wiki?curid=2550270", "title": "We the Kings", "text": "I We the Kings sono un gruppo emo-pop proveniente da Bradendon, in Florida.\nStoria.\nGli inizi.\nI membri della band si incontrarono la prima volta nella scuola media Martha B. King a Bradenton, e il loro nome si riferisce proprio a questa scuola. Pi\u00f9 tardi, mentre frequentava il secondo anno della scuola superiore Manatee, Travis Clark cre\u00f2 una band chiamata Broken Image. Allora, Hunter Thomsen, Drew Thomsen, e Danny Duncan suonavano in altre band, e Travis li chiam\u00f2 per farli entrare nel gruppo.\nI Broken Image pubblicarono il primo EP, \"Ivy\" nel 2005. Tuttavia, a causa del nome troppo usuale fra le band locali, esso venne cambiato in DeSoto, e, successivamente, in We The Kings. La band cominci\u00f2 a suonare seriamente, mentre Travis, Danny e Hunter erano al college, abbandonarono l'universit\u00e0, e Drew si laure\u00f2 in anticipo.\n\"We the Kings\".\nFecero un paio di concerti con i Boys Like Girls, i Fall Out Boy e i Self Against City. Il loro successo continu\u00f2 attraverso siti internet come Myspace o PureVolume e il gruppo firm\u00f2 un contratto con la S-Curve Records, che pubblic\u00f2 il loro album di debutto il 2 ottobre 2007. L'album raggiunse la terza posizione su Heatseekers Billboard's Top Chart e la 151\u00aa nella Billboard 200. La band \u00e8 stata in tour con band come Cobra Starship, Valencia, Just Surrender, Metro Station, Boys Like Girls, Thriving Ivory, All Time Low, Never Shout Never, The Audition, Cute Is What We Aim For, Danger Radio, Madina Lake, Mayday Parade, PowerSpace, e nel 2012 anche con i Simple Plan . Il 4 febbraio, la loro canzone \"Check Yes Juliet\", \u00e8 stata pubblicata in formato download digitale su iTunes. L'8 aprile, il brano \"Check Yes Juliet\" \u00e8 apparso in un episodio di MTV The Hills. Quando decisero di girare un video musicale per la loro canzone \"This Is Our Town\", hanno istituito un concorso, permettendo agli appassionati nella zona della Florida di presentare un proprio videoclip. Essi hanno partecipato a diversi concorsi nel 2008, tra cui quello per il Migliore Video Pop, il Migliore Video Rock, il Migliore Nuovo Artista, e il Video dell'anno.\n\"Smile Kid\" e \"Sunshine State of Mind\".\nNel 2009, il frontman della band, Travis Clark, annunci\u00f2 su Twitter che erano state registrate nuove canzoni. Il secondo album, intitolato \"Smile Kid\", \u00e8 uscito negli USA il 7 dicembre 2009. \u00c8 stato anticipato dal singolo \"Heaven Can Wait\", terza traccia dell'album, reperibile dal 1\u00ba settembre 2009. Nel 2010 hanno pubblicato un nuovo singolo, prodotto con Demi Lovato e intitolato \"We'll Be A Dream\". Esso, contenuto nell'album \"Smile Kid\", \u00e8 entrato nella classifica billboard Hot 100 singles.\nIl 5 luglio 2011 \u00e8 stato pubblicato invece il loro terzo album, dal titolo \"Sunshine State of Mind\". Il singolo \"Say You Like Me\" \u00e8 arrivato nella Pop Songs chart della \"Billboard\" in posizione 38.\nNell'ottobre 2011 Coley O'Toole e Charles Trippy si sono uniti al gruppo con quest'ultimo in sostituzione del precedente bassista, Drew Thomsen.\n\"Somewhere Somehow\" e \"Stripped\".\nNel gennaio 2013, la band ha iniziato a registrare il loro quarto album dove Travis Clark, Danny, Hunter, and Coley hanno registrato le loro parti in California, mentre Charles ha registrato la sua parte in Florida presso lo studio dei Boyce Avenue. Dopo un tour per l'Europa sono stati pubblicati nei mesi di aprile, maggio e giugno rispettivamente, \"Just Keep Breathing\", \"Find You There\" e \"Any Other Way\". Un ultimo singolo, \"Art of War\" \u00e8 stato pubblicato il 9 dicembre 2013, a una settimana dall'uscita dell'album, inizialmente chiamato \"Vitam Regum\", il 16 dicembre 2013.\nDopo la partecipazione del Vans Warped Tour 2014 \u00e8 stato annunciato per dicembre un tour acustico dell'album Somewhere Somehow, esclusivo per il loro stato d'origine, la Florida. Le versioni acustiche ed una nuova canzone, \"Stone Walls\", sono state incluse nel loro quinto album, \"Stripped\"."}
{"id": "2550271", "revid": "1305772", "url": "https://it.wikipedia.org/wiki?curid=2550271", "title": "Juli", "text": ""}
{"id": "2550277", "revid": "21880", "url": "https://it.wikipedia.org/wiki?curid=2550277", "title": "Hermann Harms", "text": ""}
{"id": "2550278", "revid": "6923", "url": "https://it.wikipedia.org/wiki?curid=2550278", "title": "Principio di combinazione di Ritz", "text": "Il principio di combinazione di Ritz (o principio di combinazione di Rydberg-Ritz) \u00e8 una teoria proposta nel 1908 da Walther Ritz secondo la quale il numero d'onda di qualsiasi riga spettrale \u00e8 dato dalla differenza tra due termini. Quando fu proposta era una regola empirica senza fondamenti teorici.\nIl principio si basava sulla formula di Rydberg per l'atomo d'idrogeno:\ncon \nI due termini, la cui differenza d\u00e0 una riga spettrale, rappresentano i livelli energetici atomici iniziale e finale.\nSi pu\u00f2 generalizzare l'equazione di Rydberg per elementi diversi dall'idrogeno tramite la formula di Rydberg-Ritz:\ncon:\nOgni elemento chimico ha la propria costante di Rydberg formula_7. Per tutti gli atomi idrogenoidi (ossia quelli con un solo elettrone sull'orbita pi\u00f9 esterna), formula_7 pu\u00f2 essere derivato dalla costante di Rydberg \"all'infinito\" (per un nucleo infinitamente pesante), come segue:\ndove:\nLa costante di Rydberg \"all'infinito\" (CODATA, 2014) vale\ndove:"}
{"id": "2550282", "revid": "1305772", "url": "https://it.wikipedia.org/wiki?curid=2550282", "title": "Little Dorrit", "text": ""}
{"id": "2550283", "revid": "125724439", "url": "https://it.wikipedia.org/wiki?curid=2550283", "title": "Magistratura", "text": "La magistratura (genericamente anche autorit\u00e0 giudiziaria), in diritto, nell'accezione moderna del termine, identifica un complesso di organi istituzionali (pubblici e statali) con funzioni giurisdizionali in campo civile, penale, costituzionale e amministrativo, composta da soggetti definiti \"magistrati\".\nFunzioni e poteri.\nLa magistratura esercita il potere giudiziario, uno dei tre poteri dello Stato di diritto nella teoria classica di Montesquieu. In generale, essa ha infatti competenza su tutte le branche del diritto in cui vi sia una funzione giudicante, e la funzione classica (e per alcuni sistemi tipica) del magistrato \u00e8 quella di giudice; in dipendenza di questo aspetto, si possono, perci\u00f2, avere anche magistrature specializzate per materie (magistratura militare, civile, penale, fallimentare, contabile, tributaria, amministrativa, ecc).\nAll'interno dei vari ordinamenti si possono per\u00f2 avere ulteriori distinzioni. Una delle pi\u00f9 note, con speciale riferimento al diritto processuale penale, \u00e8 quella fra \"magistratura giudicante\" e \"magistratura requirente\", a seconda che l'ordinamento giuridico di appartenenza preveda che l'ufficio della pubblica accusa sia o meno riservato alla competenza esclusiva di membri appartenenti all'ordine giudiziario, in base cio\u00e8 alla classificazione formale dei cittadini ammessi a questa funzione pubblica.\nCaratteristiche.\nRequisiti per l'accesso.\nA seconda degli ordinamenti, la magistratura si differenzia inoltre per la modalit\u00e0 di accesso ai ruoli, cio\u00e8 per il modo di scelta di coloro che dovranno farne parte. In genere la selezione si effettua per titoli (cio\u00e8 per possesso di determinati requisiti) o per concorso, oppure si ha la nomina elettiva; in alcuni sistemi si hanno anche combinazioni fra queste modalit\u00e0 o modalit\u00e0 differenziate per i diversi ruoli previsti. Le magistrature possono poi, in alcuni sistemi, godere di un autonomo organismo di controllo e gestione del suo operare interno allo stesso ordine giudiziario, organismo che ha perci\u00f2 funzioni di \"autogoverno\".\nL'indipendenza.\nLe magistrature statali si differenziano infine per il grado di indipendenza loro garantito nei rispettivi sistemi, con particolare riguardo ai rapporti con gli altri poteri dello stato (potere legislativo e potere esecutivo). A questo aspetto possono legarsi immunit\u00e0 o altre garanzie, anche incidenti sulla responsabilit\u00e0 relativa all'operato dei magistrati, dove queste siano riconosciute necessarie per preservare l'azione giudiziaria da condizionamenti o menomazioni della libert\u00e0 di espletamento della funzione.\nA garanzia di interessi pi\u00f9 generali, invece, molti ordinamenti prevedono norme con vario grado di rigorosit\u00e0 statuenti principi di inamovibilit\u00e0 e non ricusabilit\u00e0 (almeno dove risulterebbe ingiustificata) del magistrato.\nNel mondo.\nNei sistemi di \"civil law\", seppur non in tutti, la magistratura comprende anche la funzione accusatoria e al suo interno, perci\u00f2, oltre ai giudici, operano anche magistrati chiamati al ruolo di pubblico ministero.\nNei sistemi di \"common law\", invece, la funzione accusatoria \u00e8 classicamente delegata al \"prosecutor\"; il \"prosecutor\", che svolge le funzioni di pubblico ministero nel processo penale, \u00e8 tipicamente un avvocato. Nell'esercizio di tali funzioni \u00e8 considerato un professionista legale, soggetto alle relative responsabilit\u00e0, sebbene dipenda dallo stato o da un ente pubblico territoriale. In tali sistemi il \"prosecutor\", pur essendo organo pubblico, non esercita un'azione pubblica, ma formalmente un'azione popolare, la stessa che potrebbe esercitare qualunque cittadino in qualit\u00e0 di \"private prosecutor\". In questo senso va intesa la tradizionale affermazione secondo cui nel diritto inglese non esisterebbe il pubblico ministero.\nIn molti ordinamenti di \"common law\" (Australia, Canada, Inghilterra e Galles, Irlanda del Nord, Sudafrica, ecc.) i \"prosecutor\" fanno capo al \"director of public prosecutions\", di nomina governativa; questo, di solito, dipende a sua volta dall'\"attorney general\", che fa parte del governo, ma alcune costituzioni pi\u00f9 recenti (ad esempio quella sudafricana) tendono a garantirgli una posizione d'indipendenza. In altri ordinamenti i \"prosecutor\" fanno invece capo all'\"attorney general\".\nFrancia.\nL'accesso avviene per concorso pubblico, del reclutamento e la formazione si occupa la \"\u00c9cole nationale de la magistrature\".\nItalia.\nL'accesso alla magistratura italiana avviene per concorso pubblico, secondo i principi stabiliti dalla Costituzione repubblicana.\nGermania.\nIn Germania ogni singolo Land ha un proprio sistema giudiziario e organizza in proprio la formazione dei magistrati, come anche il loro reclutamento e la loro carriera.\nStati Uniti d'America.\nNegli Stati Uniti i \"prosecutors\" che operano presso le corti federali dipendono dall'\"attorney general\" federale; quelli che operano presso le corti statali fanno invece capo ad organi locali variamente denominati (ad esempio, \"district attorney\", \"Commonwealth's attorney\", \"State's attorney\", \"county attorney\"), soggetti alla vigilanza dell'\"attorney general\" dello Stato; in alcuni Stati i \"prosecutors\" sono nominati dal capo dell'esecutivo locale (della contea, citt\u00e0, ecc.), mentre in altri sono eletti dal popolo."}
{"id": "2550285", "revid": "287204", "url": "https://it.wikipedia.org/wiki?curid=2550285", "title": "Carnivale", "text": ""}
{"id": "2550287", "revid": "382965", "url": "https://it.wikipedia.org/wiki?curid=2550287", "title": "Villaggio della roccia", "text": ""}
{"id": "2550288", "revid": "599013", "url": "https://it.wikipedia.org/wiki?curid=2550288", "title": "Jonathan Biabiany", "text": "Biografia.\nSposato con Sara da Silva, modella e imprenditrice brasiliana, ha due figlie, Kelis (nata nel 2012) e Joyce.\nCaratteristiche tecniche.\nTra i calciatori pi\u00f9 veloci del mondo, corre i 100 metri in 10\"3 (manuale, quindi non ufficiale), sfiorando i 30\u00a0km/h palla al piede. Attaccante di qualit\u00e0, propenso anche alla fase difensiva, predilige principalmente il ruolo di seconda punta, ma \u00e8 stato schierato anche come esterno di centrocampo o ala. Talvolta, durante il suo periodo alla Sampdoria, ha giocato come attaccante puro, denotando qualche limite nel gioco spalle alla porta e negli spazi stretti.\nCarriera.\nClub.\nEsordi, Inter e prestiti a Chievo e Modena.\nInizia la sua carriera nelle giovanili del Le Blanc-Mesnil in Francia, vivendo e giocando in periferia, dove viene notato casualmente da Pierluigi Casiraghi, osservatore dell'Inter. Nell'ottobre 2004 viene cos\u00ec ingaggiato dall'Inter per 20 000 euro. Gioca due anni nella primavera nerazzurra, vincendo lo Scudetto Primavera nel 2007, anno dell'esplosione di Balotelli, suo compagno di squadra. Riesce, con Roberto Mancini, anche a ritagliarsi una presenza nel ritorno dei quarti di finale di Coppa Italia contro l', sostituendo al 76' Lu\u00eds Figo. Il 3 agosto 2007 viene ceduto in prestito al Chievo, senza per\u00f2 riuscire a dare il proprio contributo in campo.\nIl 31 gennaio 2008 passa sempre in prestito al dove riesce a mettersi in mostra rimanendo anche la stagione successiva, giocando su entrambe le fasce. In totale con la maglia dei canarini colleziona 9 reti in 55 partite ufficiali.\nParma.\nIl 25 giugno 2009 diventa un giocatore del : \u00e8 proprio il presidente dei ducali Ghirardi ad annunciare la conclusione della trattativa con l'Inter, per il passaggio del giocatore in prestito. Esordisce con la maglia del Parma il 4 agosto 2009 nel terzo turno di Coppa Italia contro il Novara (1-2 per gli ospiti), entrando al 72' al posto di Alessandro Lucarelli.\nIl 23 agosto esordisce in Serie A giocando da titolare la prima giornata di campionato contro l'Udinese (2-2). Dopo aver disputato positivamente numerose gare all'inizio del campionato, a causa di una lesione al flessore di una coscia rimediato in occasione della gara Francia-Malta della Nazionale francese Under-21 \u00e8 costretto a stare fuori dai campi da calcio per varie settimane. Ritorna titolare nella partita contro il Genoa del 6 dicembre 2009, segnando anche la sua prima doppietta in Serie A. Il 1\u00ba febbraio 2010 il , nell'operazione che ha portato McDonald Mariga all'Inter, ha rilevato la met\u00e0 del cartellino di Biabiany per 2,5 milioni di euro.\nIl rientro all'Inter e il passaggio alla Sampdoria.\nIl presidente dell'Inter, Massimo Moratti, dichiara il 24 maggio 2010 che Biabiany rientrer\u00e0 nella squadra milanese nella stagione successiva insieme al giovane Philippe Coutinho; il 25 giugno successivo viene cos\u00ec ufficializzato il ritorno del calciatore in maglia nerazzurra. Il 21 agosto 2010 vince, pur stando per tutti e 90 i minuti in panchina, la Supercoppa italiana nel match al Meazza contro la Roma. Il 29 settembre 2010 esordisce dal primo minuto in maglia nerazzurra. Complici le assenze per infortunio di Diego Milito e Goran Pandev, Biabiany gioca tutti i 90 minuti contro il Werder Brema, in Champions League, partita conclusa con il risultato di 4-0 per il team milanese. Segna il suo primo gol in maglia nerazzurra nella finale del Mondiale per club, vinta col punteggio di 3-0 contro i congolesi del Mazembe, contribuendo cos\u00ec alla vittoria del trofeo.\nIl 28 gennaio 2011 passa a titolo definitivo alla Sampdoria, insieme con un conguaglio economico di 12 milioni di euro, nell'ambito dell'operazione che porta Giampaolo Pazzini all'Inter, venendo valutato 7 milioni. Fa il suo esordio con la maglia blucerchiata il 30 gennaio, nella partita Napoli-Sampdoria (4-0). Il 15 maggio segna il suo primo gol con la maglia blucerchiata nella partita Sampdoria-Palermo (1-2), realizzando la rete del momentaneo pareggio. A fine stagione la squadra di Genova retrocede in Serie B.\nIl suo rendimento a Genova \u00e8 considerato deludente, soprattutto perch\u00e9 non riesce a convincere: spesso schierato come prima punta, segna un gol (a Palermo, 1-2) in 16 incontri di campionato e a fine stagione la Sampdoria retrocede nella serie cadetta dopo 8 stagioni in A.\nIl ritorno al Parma.\nIl 24 giugno 2011 torna al in prestito con diritto di riscatto di met\u00e0 cartellino per la cifra di 3,5 milioni di euro. Segna il suo primo gol della stagione 2011-2012 nella partita interna contro l'Udinese vinta per 2-0 dai giallobl\u00f9. Si ripete anche nella sfida contro il Catania finita 3-3, nella sfida con il finita 3-1 e segnando il gol decisivo nell1-0 ottenuto contro il . Il 20 giugno 2012 il esercita il diritto di riscatto, rilevandone met\u00e0 del cartellino dalla Sampdoria.\nDopo altre 34 partite e due gol in campionato, il 20 giugno 2013 viene rinnovata la compropriet\u00e0.\nIl 20 giugno 2014 la Sampdoria comunica di aver raggiunto un'intesa con il Parma per la risoluzione dell'accordo di partecipazione relativo al calciatore. I diritti sportivi del centrocampista passano pertanto alla societ\u00e0 crociata a titolo definitivo. Durante la fase finale del calciomercato estivo, il giocatore sembrava essere stato acquistato definitivamente dal (l'ANSA aveva addirittura dato la notizia per \"ufficiale\" e il francese aveva effettuato la foto di rito con la maglia e la sciarpa della \"nuova squadra\") nell'ambito di un'operazione che avrebbe portato in Emilia Cristian Zaccardo e un conguaglio economico, ma alla fine la trattativa sfum\u00f2 e i rossoneri virarono su Giacomo Bonaventura: secondo il club di via Turati, fu il rifiuto di Cristian Zaccardo a far saltare l'affare.\nA settembre, in seguito alla partita giocata contro il , il ds del Parma Pietro Leonardi rivela che gli \u00e8 riscontrata un'aritmia cardiaca e che dovr\u00e0 abbandonare i terreni di gioco per un periodo di tempo limitato. Il 23 gennaio Biabiany annuncia sul suo profilo Twitter che il problema cardiaco \u00e8 pi\u00f9 di grave di quanto si aspettasse egli stesso e che quindi necessiter\u00e0 di pi\u00f9 tempo per il recupero, ci\u00f2 nonostante precisa che la sua carriera non \u00e8 a rischio. L'11 aprile seguente rescinde il contratto che lo legava alla squadra emiliana, rimanendo quindi svincolato.\nIl 20 maggio supera le visite mediche necessarie per ottenere il via libera al ritorno all'attivit\u00e0 agonistica e nel frattempo si allena per ritrovare la migliore condizione.\nA inizio giugno a Boston ottiene un'ulteriore via libera nei giorni in cui si sta allenando a Interello, la struttura del settore giovanile dell'.\nIl secondo ritorno all'Inter e il prestito allo Sparta Praga.\nIl 10 luglio 2015, dopo essere rimasto svincolato e aver superato vari controlli per il problema al cuore, viene tesserato dall'Inter a costo zero, con cui firma un contratto di durata quadriennale.\nViene presentato alla stampa tre giorni dopo nel ritiro di Brunico non prendendo poi per\u00f2 parte alla tourn\u00e9e in Cina per rimanere ad allenarsi ad Appiano Gentile. In questa sua terza avventura in nerazzurro esordisce il 23 settembre in Inter-Verona 1-0 subentrando a Geoffrey Kondogbia al 62', venendo anche ammonito durante il recupero.\nSubentra a Kondogbia anche il 24 ottobre 2015 nel match pareggiato 1-1 contro il Palermo e fornisce l'assist a Perisic del momentaneo 0-1.\nIl 22 novembre 2015, nella partita contro il Frosinone, realizza il primo gol della sua terza avventura in maglia nerazzurra portando la sua squadra sul risultato di 1-0 e a fine partita il titolo di migliore in campo. Nella stagione successiva rimane ai margini del progetto nerazzurro, giocando solo qualche partita di Europa League e collezionando un'unica presenza stagionale in Serie A subentrando ad Antonio Candreva nel recupero del derby.\nIl 7 agosto 2017 si trasferisce in prestito oneroso con diritto di riscatto ai cechi dello Sparta Praga. Alla fine di una stagione difficile non viene riscattato e torna all'Inter.\nIl secondo ritorno al Parma e Trapani.\nIl 7 agosto 2018 viene ufficializzato il suo passaggio a titolo definitivo al Parma, facendo cos\u00ec ritorno al club emiliano per la terza volta in carriera. Il 18 agosto successivo gioca la sua prima gara ufficiale nel 2-2 contro l'Udinese, subentrando all'80\u00ba al compagno Luca Siligardi. A fine stagione rimane svincolato. Dopo un'estate di vari interessamenti, il 9 novembre 2019 diventa un nuovo calciatore del , militante in Serie B. L'esordio con i siciliani avviene il 23 dello stesso mese nella vittoriosa trasferta in casa del Livorno (2-1). Il 1\u00ba luglio 2020, chiude la sua esperienza con gli amaranto dopo aver raccolto 11 presenze in campionato, rimanendo svincolato dopo che non ha raggiunto l'accordo per il prolungamento del contratto fino al 31 agosto con la societ\u00e0 siciliana.\nL'approdo al San Fernando.\nIl 13 agosto 2020 sigla un contratto di due anni con il , societ\u00e0 calcistica di San Fernando, in Andalusia, in Spagna, militante in Segunda Divisi\u00f3n B, la terza serie del campionato spagnolo.\nNazionale.\nTra il 2009 e il 2010 \u00e8 stato convocato dal c.t. dell'Under-21 francese dove ha messo a segno 2 reti in 7 apparizioni. Contro l'Argentina di pari et\u00e0 nel maggio 2010 realizza la sua prima rete con la maglia dei \"blues\". Nello stesso match fornisce 2 assist ai compagni nel 3-3 finale.\nStatistiche.\nPresenze e reti nei club.\n\"Statistiche aggiornate all'11 settembre 2021.\""}
{"id": "2550293", "revid": "382965", "url": "https://it.wikipedia.org/wiki?curid=2550293", "title": "Villaggio della Roccia", "text": ""}
{"id": "2550305", "revid": "466539", "url": "https://it.wikipedia.org/wiki?curid=2550305", "title": "Whiteout", "text": ""}
{"id": "2550308", "revid": "298229", "url": "https://it.wikipedia.org/wiki?curid=2550308", "title": "British Grand Prix 2009", "text": "L'Aviva British Grand Prix 2009 \u00e8 stata l'edizione 2009 del meeting internazionale di atletica leggera, facente parte del circuito IAAF Grand Prix, Aviva British Grand Prix, che si \u00e8 tenuto il 27 agosto, come ogni anno, a Gateshead nel Regno Unito."}
{"id": "2550309", "revid": "122662216", "url": "https://it.wikipedia.org/wiki?curid=2550309", "title": "George Bentham", "text": "Fu chiamato da Duane Isely \"Il primo botanico sistematico del diciannovesimo secolo\".\nFormazione.\nNacque a Stoke, vicino a Portsmouth. Suo padre, Sir Samuel Bentham, era l'unico fratello di Jeremy Bentham. George Bentham non ricevette n\u00e9 una buona educazione primaria n\u00e9 frequent\u00f2 l'universit\u00e0, ma ebbe fin dalla tenera et\u00e0 una notevole predisposizione alle lingue. Dall'et\u00e0 di sette anni sapeva parlare francese, tedesco e russo, e ha imparato lo svedese durante un breve soggiorno in Svezia. Alla fine della guerra con la Francia, la famiglia Bentham fece un lungo tour attraverso il paese, rimanendo due anni a Montauban, dove Bentham studiato l'ebraico e matematica nella Scuola teologica protestante. Essi si stabilirono nel quartiere di Montpellier, dove Sir Samuel aveva acquistato una grande propriet\u00e0.\nGeorge Bentham fu attratto in quegli anni dagli studi botanici. Spos\u00f2 Sarah Jones (1798-1881), figlia di Sir Jones Brydges Harford, in data 11 aprile 1833."}
{"id": "2550313", "revid": "200568", "url": "https://it.wikipedia.org/wiki?curid=2550313", "title": "Consonante alveolo-palatale", "text": "In fonetica articolatoria, sono consonanti alveolo-palatali quelle postalveolari palatalizzate, solitamente affricate e fricative, articolate con la lama della lingua dietro la cresta alveolare, e il corpo della lingua sollevato verso il palato. Assomigliano alle consonanti postalveolari e alle fricative riflesse.\nLista delle consonanti alveolo-palatali.\nA seconda del loro modo di articolazione, si distinguono consonanti affricate e fricative.\nL'alfabeto fonetico internazionale elenca le seguenti consonanti alveolo-palatali:"}
{"id": "2550314", "revid": "290948", "url": "https://it.wikipedia.org/wiki?curid=2550314", "title": "Macchina motrice", "text": "In generale, per macchina motrice si intende una macchina che pu\u00f2 produrre energia meccanica.\nNell'ambito dei trasporti.\nNell'ambito dei trasporti, il termine \"macchina motrice\" (talvolta indicata con la sua forma ellittica motrice) \u00e8 utilizzato in senso pi\u00f9 ristretto, a indicare una macchina che fornisce la propulsione ad un veicolo. Nel caso del trasporto ferroviario e tranviario, la motrice \u00e8 chiamata locomotiva.\nMacchine a fluido.\nNel contesto delle macchine a fluido si intende per macchina motrice una macchina che fornisce energia meccanica in uscita all'albero della macchina a spese dell'energia del fluido elaborato. Ad esempio le turbine idrauliche sono macchine motrici. Si contrappongono alle macchine operatrici."}
{"id": "2550315", "revid": "148107", "url": "https://it.wikipedia.org/wiki?curid=2550315", "title": "Condizione della frequenza di Bohr", "text": "La condizione della frequenza di Bohr (o secondo postulato di Bohr) \u00e8 un postulato del modello atomico di Bohr, proposto da Niels Bohr nel 1913 che afferma che l'atomo irraggia energia solamente quando, per un qualche motivo, un elettrone effettua una transizione da uno stato stazionario ad un altro. La frequenza formula_1 della radiazione \u00e8 legata all'energia del livello di partenza e di quello di arrivo dalla relazione:\ndove formula_3 \u00e8 la costante di Planck, mentre formula_4 ed formula_5 sono le energie dell'orbita iniziale e finale (secondo la teoria classica, invece, la frequenza della radiazione emessa avrebbe dovuto essere uguale a quella del moto periodico della particella carica).\nL'energia che l'atomo scambia con il campo elettromagnetico soddisfa dunque sia il principio della conservazione dell'energia, sia la relazione tra l'energia e la frequenza introdotta da Planck. Notiamo, per\u00f2, che nel suo lavoro Bohr non chiama in causa i quanti di luce di Einstein, dei quali sar\u00e0 un deciso oppositore fino al 1924.\nDa questa condizione si giunge facilmente al principio di combinazione di Ritz."}
{"id": "2550318", "revid": "729019", "url": "https://it.wikipedia.org/wiki?curid=2550318", "title": "Palazzo della Specola", "text": "Il Palazzo della Specola \u00e8 un complesso fortificato situato sull'isola di Pianosa, nel territorio comunale di Campo nell'Elba, in provincia di Livorno. La sua ubicazione \u00e8 all'interno dell'abitato di Pianosa Isola, a delimitare a est il Porto Vecchio di Pianosa. Assieme al Forte Teglia e alle cortine murarie merlate, costituiva una delle strutture a protezione dell'antico porto di Pianosa.\nL'imponente complesso venne costruito nell'Ottocento su progetto dell'ingegner Ponticelli, divenendo una struttura strategica per il controllo dell'isola che in quel periodo gi\u00e0 ospitava una colonia penale. La struttura risulta posticcia rispetto al Forte Teglia.\nIl Palazzo della Specola \u00e8 costituito da pi\u00f9 corpi di fabbrica addossati tra loro, che conferiscono al complesso una pianta rettangolare. Costituito da due corpi di fabbrica a pianta quadrangolare addossati tra di loro, con quello settentrionale che si sviluppa su tre livelli e il meridionale su due. Esternamente, \u00e8 addossato ai corpi di fabbrica di altri edifici sul lato settentrionale, su quello orientale e su gran parte di quello meridionale, ove nella parte libera vi sono i due portoni d'ingresso, quello principale collocato al pian terreno nella parte sinistra della facciata, sovrastato da un ampio arco a sesto acuto in stile neogotico, e quello secondario, pi\u00f9 semplice, che si apre in posizione leggermente rialzata e preceduto da una breve rampa di scale: sopra al portone principale si apre una finestra ad arco tondo con piccolo balcone poggiante su una mensola a doppia arcata, mentre sopra al portone secondario, in posizione decentrata, si trovano uno stemma ed una monofora chiusa a sesto acuto.\nLa parte sommitale del complesso si caratterizza per la presenza di una merlatura continua lungo entrambi i corpi di fabbrica, che poggia su un coronamento ad archetti ciechi che richiamano uno stile architettonico arabeggiante, interrotta all'angolo sud-occidentale da una garitta con cupola apicale, che in passato costituiva l'avamposto delle sentinelle a controllo del porto sottostante. Lungo la facciata occidentale, completamente aperta, si aprono una serie di monofore e, al primo piano del corpo di fabbrica meridionale, una serie di tre bifore neogotiche spartite da una colonnina centrale e sovrastate da un pi\u00f9 ampio arco a sesto acuto. Le facciate del complesso, che \u00e8 stato recentemente restaurato, si presentano interamente rivestite in intonaco.\nLa parte nord-orientale del complesso si caratterizza per la presenza di un'ampia cupola a sezione circolare che contraddistingue l'intero complesso; originariamente, vi doveva essere costruito un osservatorio astronomico mai realizzato.\nNell'insieme, il complesso architettonico si caratterizza per lo stile eclettico, con elementi neogotici frammisti ad altri di gusto arabeggiante."}
{"id": "2550321", "revid": "486946", "url": "https://it.wikipedia.org/wiki?curid=2550321", "title": "Femmine", "text": ""}
{"id": "2550324", "revid": "2184720", "url": "https://it.wikipedia.org/wiki?curid=2550324", "title": "Uomini a met\u00e0", "text": "Uomini a met\u00e0 \u00e8 il secondo e ultimo singolo ad essere estratto dall'album \"Aria\" di Gianna Nannini."}
{"id": "2550331", "revid": "2225", "url": "https://it.wikipedia.org/wiki?curid=2550331", "title": "Mister Europa European Player of the Year Award", "text": ""}
{"id": "2550333", "revid": "2225", "url": "https://it.wikipedia.org/wiki?curid=2550333", "title": "Mister Europa", "text": ""}
{"id": "2550335", "revid": "287204", "url": "https://it.wikipedia.org/wiki?curid=2550335", "title": "Mercedes Cup 1995", "text": "Il Mercedes Cup 1995 \u00e8 stato un torneo di tennis giocato sulla terra rossa.\n\u00c8 stata la 18\u00aa edizione del Mercedes Cup, che fa parte della categoria Championship Series \nnell'ambito dell'ATP Tour 1995. Si \u00e8 giocato a Stoccarda in Germania, dal 17 al 24 luglio 1995.\nCampioni.\nSingolare.\n Thomas Muster ha battuto in finale Jan Apell, 6-2, 6-2\nDoppio.\n Tom\u00e1s Carbonell / Francisco Roig hanno battuto in finale Ellis Ferreira / Jam Siemerink, 6-1, 6-7, 7-5"}
{"id": "2550345", "revid": "219355", "url": "https://it.wikipedia.org/wiki?curid=2550345", "title": "Procedimento del campo autocoerente di Hartree-Fock", "text": ""}
{"id": "2550348", "revid": "697352", "url": "https://it.wikipedia.org/wiki?curid=2550348", "title": "Decreto Legge 137/2008", "text": ""}
{"id": "2550355", "revid": "139103", "url": "https://it.wikipedia.org/wiki?curid=2550355", "title": "Amburgo (pollo)", "text": "Amburgo \u00e8 una razza leggera di polli dalle origini incerte. Deve il suo nome alla citt\u00e0 tedesca di Amburgo, dal cui porto part\u00ec per raggiungere l'Inghilterra. Si tratta di un pollo molto elegante e aggraziato, con la cresta a rosa che termina in un aculeo dritto che si stacca dalla testa. Presente in molte colorazioni, ha avuto successo soprattutto nella variet\u00e0 \"Pagliettate\", ossia quelle in cui ogni penna ha alla sua estremit\u00e0 una goccia di colore diverso da quello del piumaggio di base. L'Amburgo \u00e8 una razza conosciuta e allevata in tutto il mondo, e sebbene sia nata come razza da uova, \u00e8 oggi allevata come razza ornamentale e da esposizione.\nOrigini.\nLa razza ha origini sconosciute. Diverse nazioni rivendicano la sua paternit\u00e0: i Paesi Bassi, dove la razza viene chiamata Hollandse Hoender (Gallina Olandese), la Germania e l'Inghilterra. Molti studiosi e scrittori concordano sul fatto che il nome Amburgo derivi dal porto dell'omonima citt\u00e0 da cui questo pollo si \u00e8 diffuso nel resto del mondo. Secondo ulteriori ricerche il nome potrebbe derivare anche da un'altra ipotesi: questi polli sarebbero stati importati nel circondario di Amburgo dalla Turchia e altri paesi dell'Asia Minore durante la colonizzazione delle Indie Olandesi. Effettivamente lo studioso bolognese Ulisse Aldrovandi descrisse nel XVI secolo un pollo molto simile all'Amburgo che defin\u00ec Gallus Turcicus, ovvero \"Gallo Turco\".\nSe nessuno \u00e8 riuscito a dissolvere l'alone di mistero che ancora gravita attorno alla nascita della razza, molti studiosi di avicoltura hanno ipotizzato una divisione nella selezione delle varie colorazioni di Amburgo. Secondo Edward Brown le colorazioni a mantello barrato sarebbero nate nei Paesi Bassi, mentre quella a mantello pagliettato e monocolore in Inghilterra. Anche altri studiosi sposano questa ipotesi, e oggi quasi tutti i tesi di avicoltura riportano queste origini. Nel corso dei secoli l'Amburgo ha assunto varie denominazioni: Pheasants (Fagiani), in quanto si pensava che la loro eleganza derivasse da un incrocio con il fagiano; Lancashire Mooneys, dalla goccia a forma di luna che orna ogni penna (Moon=Luna); Dutch Everyday-Layers (Olandesi che depongono ogni giorno), dall'elevata produzione di uova; Chitteprats, Creels, Bolton Bay e altre ancora.\nCaratteristiche.\nI polli Amburgo sono uccelli dal portamento molto elegante, dal piumaggio abbondante, vistoso, dalla mole sottile, leggero, e molto piacevole all'occhio umano.\nColorazioni.\nL'Amburgo \u00e8 presente in molte colorazioni, ma quelle che hanno avuto pi\u00f9 successo sono quella a mantello pagliettato, selezionate originariamente in Inghilterra: \"Argento Pagliettata Nero\", che \u00e8 senza dubbio la variet\u00e0 pi\u00f9 conosciuta e diffusa, \"Oro Pagliettata Nero\", \"Argento Pagliettata Blu\" e \"Oro Pagliettata Blu\", queste ultime due riconosciute solo in alcuni paesi. La colorazione \"Oro\", a differenza dell\"'Argento\", non presenta la pagliettatura anche sulle penne della coda, che invece \u00e8 nera.\nAnche le colorazioni monocolore hanno avuto origine in Inghilterra: \"Nera\" (ottenuta usando Minorca Nera e Spagnola a faccia bianca), \"Blu Orlata\" e \"Bianca\".\nLe variet\u00e0 a mantello barrato hanno avuto origine in Paesi Bassi, dove sono piuttosto allevate: \"Argento Barrata Nero\" e \"Oro Barrata Nero\", riconosciute un po' in tutta Europa, \"Oro Barrato Blu\", \"Limone Barrato Nero\", \"Camoscio Barrato Bianco\", riconosciute solo in Paesi Bassi.\nSono conosciute anche altre colorazioni, molto rare, come la \"Blu senza orlo\", la \"Sparviero\", la \"Limone Orlato Blu\" e la \"Argento Barrata Blu\".\nLe variet\u00e0 \"Barrate\" sono quelle pi\u00f9 piccole e leggere, mentre le \"Pagliettate\" sono pi\u00f9 grandi. La \"Nera\" \u00e8 decisamente la pi\u00f9 pesante. La forma e la posizione sono ovviamente identiche in tutte le variet\u00e0 di colore."}
{"id": "2550357", "revid": "287204", "url": "https://it.wikipedia.org/wiki?curid=2550357", "title": "Festa del Gnocco", "text": ""}
{"id": "2550360", "revid": "99743859", "url": "https://it.wikipedia.org/wiki?curid=2550360", "title": "Twilight Alehouse", "text": "Twilight Alehouse \u00e8 un brano dei Genesis utilizzato come lato B per il singolo I Know What I Like (In Your Wardrobe), brano tratto da Selling England by the Pound. \u00c8 stato poi riutlizzato, sempre come lato B, per il singolo Counting Out Time.\nIl Disco.\nPubblicato nel 1974 come lato B per I Know What I Like, Twilight Alehouse non \u00e8 mai entrato in un LP, salvo che nelle raccolte.\nIl brano \u00e8 stato scritto ai tempi di \"Trespass\" ed eseguito live fino al 1972. Una versione in video \u00e8 disponibile in una registrazione del 1972 per la Tv Belga.\nIl ritornello \u00e8 estratto dall'introduzione di The Serpent, un brano dei Genesis del loro primo disco, From Genesis to Revelation.\nCollegamenti esterni.\nTraduzione"}
{"id": "2550361", "revid": "297745", "url": "https://it.wikipedia.org/wiki?curid=2550361", "title": "Selva (Trissino)", "text": ""}
{"id": "2550366", "revid": "21880", "url": "https://it.wikipedia.org/wiki?curid=2550366", "title": "Benth.", "text": ""}
{"id": "2550368", "revid": "287204", "url": "https://it.wikipedia.org/wiki?curid=2550368", "title": "Rain (film)", "text": ""}
{"id": "2550370", "revid": "287204", "url": "https://it.wikipedia.org/wiki?curid=2550370", "title": "Rain (brano musicale)", "text": ""}
{"id": "2550371", "revid": "1543377", "url": "https://it.wikipedia.org/wiki?curid=2550371", "title": "Turner Cup", "text": "La Turner Cup \u00e8 stato il trofeo assegnato ai vincitori della International Hockey League. Il trofeo prese il proprio nome da Joe Turner, un portiere nato a Windsor, in Ontario. Turner divent\u00f2 professionista all'interno dell'organizzazione dei Detroit Red Wings, giocando anche una stagione con gli Indianapolis Capitals nella American Hockey League. Turner fu ucciso in Belgio durante la seconda guerra mondiale mentre serviva sotto l'United States Army.\nStoria.\nCon la nascita della IHL nel 1945 la coppa fu consegnata alle squadre vincitrici dei playoff fino alla chiusura della lega nel 2001, quando il trofeo fu portato presso l'Hockey Hall of Fame di Toronto. Nel luglio del 2007 la United Hockey League cambi\u00f2 ufficialmente nome in \"International Hockey League\". La nuova IHL chiese pertanto il permesso di poter assegnare la Turner Cup alla squadra vincitrice del campionato. Durante una cerimonia ufficiale il 24 settembre 2007 fu reintrodotta la Turner Cup in omaggio all'originale coppa della IHL. La nuova IHL dur\u00f2 dal 2007 al 2010, anno in cui la coppa fu nuovamente ritirata e riportata presso l'Hockey Hall of Fame."}
{"id": "2550377", "revid": "1543377", "url": "https://it.wikipedia.org/wiki?curid=2550377", "title": "Campionato brasiliano di calcio 1993", "text": "Il campionato brasiliano di calcio 1993 \u00e8 stato la 23\u00aa edizione del massimo campionato brasiliano di calcio.\nA differenza degli anni precedenti la CBF decise di organizzare un unico campionato a livello nazionale per 32 squadre totali. La formula scelta per la disputa del primo turno favor\u00ec le squadre appartenenti al Clube dos 13, che furono sicure di non retrocedere. Questo consent\u00ec in particolare al Gr\u00eamio, che l'anno precedente aveva chiuso la S\u00e9rie B al 9\u00ba posto, di ritornare e rimanere in massima serie.\nFormula.\nPrimo turno: 32 squadre divise in 4 gruppi di 8 club ciascuno. Ogni club affronta tutte le componenti del proprio girone in partite di andata e ritorno. Si qualificano al secondo turno le prime 3 classificate del gruppo A e del gruppo B, composti dai membri del Clube dos 13 e da Bragantino, Sport e Guarani, migliori 3 squadre non facenti parte del Clube dos 13 nella S\u00e9rie A 1992. Si qualificano al turno intermedio per l'accesso al secondo turno le prime 2 classificate del gruppo C e del gruppo D. Retrocedono in S\u00e9rie B le ultime 4 classificate del gruppo C e del gruppo D.\nTurno intermedio: partite di andata e ritorno tra la prima classificata del gruppo C e la seconda del gruppo D e la prima del gruppo D e la seconda del gruppo C. Le vincitrici si qualificano al secondo turno, in caso di pareggio accede al turno successivo la squadra che ha ottenuto il miglior risultato nel primo turno.\nSecondo turno: 8 squadre divise in 2 gruppi di 4 club ciascuno. Ciascuna squadra affronta in partite di andata e ritorno tutte le componenti del proprio girone. Si qualificano alla finale i vincitori dei due gironi.\nFinale: gara in partita di andata e ritorno. In caso di parit\u00e0 \u00e8 considerata vincitrice la squadra che ha ottenuto il miglior risultato nei turni precedenti."}
{"id": "2550380", "revid": "1573940", "url": "https://it.wikipedia.org/wiki?curid=2550380", "title": "Adel Theodor Khoury", "text": "Conosciuto per il suo impegno nel dialogo tra Cristianesimo e Islam, \u00e8 stato autore di una delle pi\u00f9 famose traduzioni in tedesco del Corano.\nNel 1966, Khoury ha anche tradotto molti dialoghi tra l'imperatore di Bisanzio Manuele II Paleologo e un \"colto Persiano\" (una persona che parlava per\u00f2 in greco). Tale dialogo \u00e8 balzato di recente alle cronache mediatiche, dopo che Benedetto XVI ne ha tratto una citazione, utilizzata in un delicato e controverso passaggio della cosiddetta \"lezione di Ratisbona\". \nNel 2004 \u00e8 stato testimone, a \u1e62\u016bf\u0101niyya, periferia di Damasco, di un preteso miracolo compiuto dalla stigmatizzata Myrna Nazzour."}
{"id": "2550387", "revid": "281901", "url": "https://it.wikipedia.org/wiki?curid=2550387", "title": "Trisopterus luscus", "text": "La busbana bruna (Trisopterus luscus), conosciuta anche come busbana francese (Regolamento (CE) N. 1581/2004) o merluzzetto bruno o merluzzo francese, \u00e8 un pesce di mare della famiglia Gadidae.\nDistribuzione e \"habitat\".\nSi tratta di una specie a distribuzione settentrionale, diffusa dalle coste del sud della Norvegia alla Manica ed al golfo di Guascogna, compreso il mar del Nord. La sua sporadica presenza nel mar Mediterraneo \u00e8 dubbia.\nVive su fondi duri circoscritti e circondati dalla sabbia, come relitti o scogli isolati del largo, tra 10 e 300 metri di profondit\u00e0.\nDescrizione.\nQuesto pesce ha l'aspetto tipico dei Gadiformes e abbastanza simile a quello del merluzzo, con tre pinne dorsali, due pinne anali e un barbiglio sotto il mento. La prima e l'ultima pinna dorsale sono assai pi\u00f9 brevi della mediana, cos\u00ec come la pinna anale anteriore misura pi\u00f9 del doppio della posteriore, le due pinne anali sono contigue. Le pinne pettorali sono piccole e anche le pinne ventrali non sono particolarmente sviluppate. La pinna caudale ha bordo troncato. L'occhio \u00e8 piuttosto piccolo. La sagoma complessiva \u00e8 abbastanza sviluppata in altezza. Si distingue dall'affine merluzzetto per alcuni particolari, come gli occhi pi\u00f9 piccoli e il corpo pi\u00f9 alto, per la caratteristica colorazione e per avere le pinne anali separate da un piccolo spazio.\nIl colore \u00e8 bruno rossiccio, disposto a larghe fasce brune separate da brevi fasce pi\u00f9 chiare, il ventre pu\u00f2 essere bianco; una piccola macchia nera \u00e8 posta all'ascella delle pinne pettorali.\nMisura fino a circa 30 cm, eccezionalmente fino a 46 cm.\nAlimentazione.\nSi ciba di invertebrati bentonici come molluschi e crostacei; gli esemplari grandi predano anche pesciolini e piccoli cefalopodi.\nRiproduzione.\nAvviene in primavera ma si pu\u00f2 protrarre fino a fine estate. I giovani esemplari formano fitti banchi e vivono in acque basse.\nPesca.\nQuesta specie viene spesso catturata con le reti a strascico ma non ha importanza commerciale, a causa delle piccole dimensioni, nonostante che le sue carni siano simili a quelle del vero merluzzo."}
{"id": "2550388", "revid": "287204", "url": "https://it.wikipedia.org/wiki?curid=2550388", "title": "Flirt (film)", "text": ""}
{"id": "2550390", "revid": "767487", "url": "https://it.wikipedia.org/wiki?curid=2550390", "title": "Dolce inganno", "text": "Dolce inganno (\"Quality Street\") \u00e8 un film del 1937, diretto da George Stevens.\nTratta dal lavoro teatrale \"Quality Street\" di James Matthew Barrie che era andato in scena a Broadway nel 1901, interpretato da Maude Adams, la storia era stata portata sullo schermo gi\u00e0 nel 1927, in una versione muta dal titolo \"Quality Street\", con la regia di Sidney Franklin e l'interpretazione di Marion Davies.\nTrama.\nDurante le guerre napoleoniche, Valentine Brown, giovane medico di un villaggio inglese, si arruola volontario. Phoebe, che si aspettava da lui una proposta di matrimonio, \u00e8 sull'orlo della disperazione. Quando, dieci anni dopo, Valentine fa ritorno, la trova cambiata e non la invita al ballo. Lei, per punirlo, si fa passare per la giovane Livvy, nipote di se stessa. Ed \u00e8 proprio a lei che Valentine confessa di amare da sempre Phoebe, che crede sua zia.\nProduzione.\nIl film fu prodotto dalla RKO Radio Pictures. Venne girato a Malibu Lake, in California.\nLe scene danzate sono coreografate da Hermes Pan.\nDistribuzione.\nDistribuito dalla RKO Radio Pictures, il film usc\u00ec nelle sale cinematografiche degli Stati Uniti il 26 marzo 1937."}
{"id": "2550397", "revid": "125641443", "url": "https://it.wikipedia.org/wiki?curid=2550397", "title": "Cresta alveolare", "text": "La cresta alveolare (noto anche come il margine alveolare) \u00e8 una delle due creste della mascella o sul tetto della bocca tra i denti superiori e il palato duro, o sul fondo della bocca dietro i denti inferiori. Le creste alveolari contengono le prese (alveoli) dei denti. Essi possono farsi sentire con la lingua, nella zona sopra i denti superiori o sotto i denti in basso. I suoni prodotti con la lingua che tocca la cresta alveolare parlando sono detti alveolari."}
{"id": "2550399", "revid": "281901", "url": "https://it.wikipedia.org/wiki?curid=2550399", "title": "Merluzzetto bruno", "text": ""}
{"id": "2550401", "revid": "281901", "url": "https://it.wikipedia.org/wiki?curid=2550401", "title": "Merluzzo bruno", "text": ""}
{"id": "2550408", "revid": "1013865", "url": "https://it.wikipedia.org/wiki?curid=2550408", "title": "Provincia di Siem Reap", "text": "La provincia di Siem Reap (\"\u179f\u17c0\u1798\u179a\u17b6\u1794\" in lingua khmer), \u00e8 una provincia della Cambogia situata nel Nord-Ovest del paese e si affaccia sul Tonle Sap. Il capoluogo \u00e8 Siem Reap; il nome significa letteralmente \"sconfitta dei siamesi\" e si riferisce alla vittoria dell'Impero Khmer sull'esercito del regno Thai di Ayutthaya nel XVII secolo Oggi Siem Reap \u00e8 meglio conosciuta per l'ospitare le rovine dei templi di Angkor."}
{"id": "2550420", "revid": "729019", "url": "https://it.wikipedia.org/wiki?curid=2550420", "title": "Stazione di Sarno (Circumvesuviana)", "text": "La stazione di Sarno \u00e8 il capolinea della Napoli-Sarno ex Circumvesuviana.\nLa linea ferroviaria risulta di notevole importanza per la citt\u00e0 sarnese, dal momento che \u00e8 l'unica che consente di arrivare direttamente nel capoluogo di regione Napoli senza cambiare treno. La stazione di Sarno della Circumvesuviana \u00e8 molto utilizzata da lavoratori e studenti pendolari.\nLa stazione dispone di tre binari e dei seguenti servizi:"}
{"id": "2550422", "revid": "119763249", "url": "https://it.wikipedia.org/wiki?curid=2550422", "title": "Virginie Razzano", "text": "Professionista dal 1999 al 2018, era destrorsa e giocava il rovescio a due mani. In carriera ha conquistato 2 titoli WTA in singolare (entrambi nel 2007, a Canton e Tokyo) ed 1 in doppio. Il 14 settembre 2009 ha raggiunto il suo best ranking in singolare issandosi al numero 16; vive N\u00eemes.\nCarriera.\nBrillantissima junior, a livello giovanile ha conquistato due titoli del Grande Slam, gli Open d'Australia nel 1999 ed il Roland Garros nel 2000.\nTra le professioniste ha raggiunto il 4\u00ba turno in tutti gli Slam, tranne quello australiano dove non ha mai superato il terzo ostacolo. Tennista in grado di adattarsi bene ad ogni superficie, pu\u00f2 vantare vittorie su Venus Williams (nella finale di Tokyo 2007, salvando 3 match points), Serena Williams, Martina Hingis, Dinara Safina, Vera Zvonar\u00ebva, Elena Dement'eva, Agnieszka Radwa\u0144ska, Patty Schnyder e Daniela Hantuchov\u00e1.\nNel 2008 ha rappresentato il suo Paese alle Olimpiadi, uscendo poi al secondo turno.\nIl 29 maggio 2012 ha sconfitto in tre set Serena Williams, al primo turno del Roland Garros, dopo essersi vista annullare otto matchpoint dalla statunitense. Successo memorabile, sia per il livello dell'avversaria, favorita per la vittoria finale, sia perch\u00e9 la Williams non era mai stata eliminata al primo turno di un torneo dello Slam.\nNel 2013 al Torneo di Carlsbad ha raggiunto sorprendentemente la semifinale battendo tenniste del calibro di Svetlana Kuznecova, Carla Su\u00e1rez Navarro e Petra Kvitov\u00e1.\nIl 10 dicembre 2018 annuncia il suo ritiro dalle competizioni."}
{"id": "2550431", "revid": "481349", "url": "https://it.wikipedia.org/wiki?curid=2550431", "title": "Per mille mozzarelle... ho vinto al Tototopo!", "text": ""}
{"id": "2550433", "revid": "92723", "url": "https://it.wikipedia.org/wiki?curid=2550433", "title": "Alfabeto occitano", "text": "L'alfabeto occitano \u00e8 l'alfabeto utilizzato per esprimere la lingua occitana. \u00c8 basato sull'alfabeto latino ed \u00e8 costituito da 23 lettere:\nLe lettere \"K, W\" e \"Y\" sono considerate lettere straniere ed utilizzate in parole di origine non occitana.\nL'alfabeto.\nDiversi segni diacritici ed accenti sono utilizzati per modificare il suono e l'intonazione di una lettera:"}
{"id": "2550436", "revid": "1543377", "url": "https://it.wikipedia.org/wiki?curid=2550436", "title": "Marguerite di Blessington", "text": "Biografia.\nNacque con il nome di Margaret Power nella contea irlandese Tipperary, figlia di Edmund Power, un piccolo proprietario terriero.\nLa sua infanzia fu infelice a causa del carattere del padre e della povert\u00e0.\nGi\u00e0 all'et\u00e0 di quattordici anni si spos\u00f2 con il capitano Maurice St. Leger Farmer, un ufficiale inglese dedito alle bevande alcoliche, vizio che lo condusse in uno stato di miseria e di indebitamento, dal quale non riusc\u00ec ad uscirne fuori e anzi si concluse drammaticamente con il suo arresto e la sua detenzione nelle carceri di \"King Bench\", dove mor\u00ec nell'ottobre del 1817.\nMarguerite abbandon\u00f2 suo marito qualche tempo prima, trasferendosi nell'Hampshire dove ebbe l'occasione di incontrare Charles John Gardiner, conte di Blessington, vedovo con alle spalle quattro figli, di cui solo due legittimi. I due si sposarono in seconde nozze il 16 febbraio 1818 presso Marylebone.\nAssieme al marito soggiorn\u00f2 lungamente all'estero, iniziando da Avignone nel novembre del 1822 e proseguendo con quattro mesi trascorsi a Genova, dove ebbe modo di incontrare numerose volte Byron, ricavandone una buona dose di materiale per il suo libro \"Conversations with Lord Byron\" (\"Conversazione con Lord Byron\", 1834).\nDopo una permanenza a Napoli ed a Firenze, Marguerite lasci\u00f2 l'Italia non senza raccogliere altri spunti per il suo \"The Idler in Italy\" (\"Vagabondaggio in Italia\") pubblicato nel 1839.\nLa localit\u00e0 seguente che ospit\u00f2 la nobile coppia fu Parigi, luogo in cui mor\u00ec, nel 1829, il marito di Marguerite a causa di un colpo apoplettico.\nUna volta rimasta vedova, Marguerite ebbe una relazione con il conte generale bonapartista d'Orsay ed assieme ritornarono in Inghilterra, stabilendosi a Londra nella zona di Kensington.\nLa loro casa (\"Gore House\", successivamente distrutta per far posto alla costruzione dell'Albert Hall) divenne un importante centro di incontro culturale, di scienziati, di artisti, e soprattutto di letterati di spicco quali Benjamin Disraeli che proprio all'interno di queste mura scrisse \"Venetia\".\nNegli ultimi anni della sua vita si occup\u00f2 della pubblicazione di alcuni periodici, tra i quali si ricordano \"The Book of Beauty\" e \"The Keepsake\", popolari annuari di cronaca.\nRecuperando gli appunti registrati nella capitale e sul territorio transalpino, pubblic\u00f2 nel 1841 \"The Idler in France\", testo composito di aneddoti, gossip, descrizioni delle bellezze naturali e di sentimenti.\nNel 1849, il conte d'Orsay abbandon\u00f2 la \"Gore House\" per sfuggire ai suoi creditori e la stessa Lady Blessington fu costretta a ritirarsi a Parigi, dove trov\u00f2 la morte per una anomalia cardiaca il 4 giugno 1849.\nLa sua \"Literary Life and Correspondence\" (3 vol.), edito da Richard Robert Madden, fu dato alle stampe nel 1855."}
{"id": "2550440", "revid": "599013", "url": "https://it.wikipedia.org/wiki?curid=2550440", "title": "Malesina", "text": "Il Malesina \u00e8 un torrente del Piemonte che interessa la Provincia di Torino, tributario del Torrente Orco.\nCorso del torrente.\nNasce a circa 600 metri di quota sulle colline di Muriaglio, una frazione di Castellamonte, raccogliendo anche le acque dei rii che si formano in territorio di Vidracco nella zona ad ovest dei \"Monti Pelati\".\nRaggiunge la pianura nei pressi di Baldissero Canavese e si dirige verso sud-est andando a sfiorare il centro storico di Castellamonte.\nQui cambia decisamente direzione e, puntando verso sud-est, viene scavalcato dalla ex Strada statale 565 di Castellamonte segnando il confine comunale prima tra Bairo e Castellamonte e poi tra Ozegna e Agli\u00e8; d\u00e0 anche il nome alle \"Cascine Malesina\", una piccola frazione di Agli\u00e8.\nAttraversato quindi il territorio di San Giorgio Canavese passa nei pressi di San Giusto; con orientamento ora decisamente verso sud serpeggia tra le campagne del basso Canavese avvicinandosi sempre pi\u00f9 all'Orco nel quale confluisce in comune di Foglizzo a quota 223\u00a0m s.l.m.\nIl naturale divagare del torrente e la sua portata, almeno per la maggior parte del suo corso in pianura, sono stati notevolmente modificati dall'intervento umano sia con arginature che con derivazioni a scopo irriguo.\nAffluenti.\nNel suo tratto collinare il Malesina riceve l'apporto di numerosi rii e ruscelli il pi\u00f9 significativo dei quali \u00e8 quello di Val Mora, proveniente dal Bric Fillia (762\u00a0m).\nPassando per la pianura canavesana interseca invece numerosi canali di irrigazione come la \"Gora di Agli\u00e8\" o la \"Bealera di Foglizzo\"; tra San Giorgio e San Giusto riceve da sinistra l'apporto del Rio Molinatto.\nStoria.\nNel 1834 Goffredo Casalis scriveva del torrente che \"Il Malesina di frequente straripa. In esso trovansi in abbondanza piccoli pesci, ed alcune trote. Questo torrente trae seco pagliuzze di oro.\""}
{"id": "2550443", "revid": "2110845", "url": "https://it.wikipedia.org/wiki?curid=2550443", "title": "Camille Bryen", "text": "Biografia.\nNegli anni 1925-1927, Bryen fece parte dei boh\u00e9mien di Nantes, usando lo pseudonimo di \"Aristide\", e apparve sulla copertina del \"Revue Nantes\" nell'aprile del 1927.\nDurante questo periodo, fu coinvolto, cos\u00ec come la rivista, nell'\u00abaffaire de la Close\u00bb, uno scandalo che suscit\u00f2 discussioni. Nel gennaio del 1927, i grandi nomi della societ\u00e0 di Nantes parteciparono a un'orgia mondana nel castello di Close Avenue, ma l'incontro non rest\u00f2 segreto. A marzo, il giornale socialista \"Le Travailleur de l'Ouest\" critic\u00f2 la vicenda, pi\u00f9 per l'ipocrisia delle classi dominanti che per l'immoralit\u00e0.\nCamille Bryen si trasfer\u00ec giovanissimo a Parigi, dove frequent\u00f2 gli ambienti d'avanguardia della \"rive gauche\".\nIl suo esordio letterario avvenne nel 1927 con la raccolta di poesie intitolata \"Opopanax\" seguita cinque anni dopo da \"Exp\u00e9riences\", liriche intrise di surrealismo.\nNel 1934 si impegn\u00f2 nella preparazione di disegni improvvisati e spontanei e a \"collages\" che espose a Parigi.\nL'anno successivo si rec\u00f2 in Belgio a La Louvi\u00e8re per un'esposizione surrealista, mentre nel 1936 realizz\u00f2 la sua prima esposizione di opere tachiste al \"Salon des Surind\u00e9pendants\". L'anno seguente partecip\u00f2 assieme a Hans Arp, Kandinski, Francis Picabia alla stesura del \"Manifesto dimensionista\".\nCon Raoul Ubac, inser\u00ec \"oggetti nei luoghi pi\u00f9 inaspettati\", mostr\u00f2 \"poesie e immagini sui muri\". Fu in particolare l'autore dello slogan \"Difesa da proibire\", esposto in diversi luoghi di Parigi, e che sar\u00e0 ripreso nel 1968 dai contestatori parigini con lo slogan \"\u00c8 vietato proibire\".\nNel secondo dopoguerra presenzi\u00f2 al \"Salon des R\u00e9alit\u00e9s Nuovelles\" del 1946 rivelandosi come uno dei pi\u00f9 significativi pittori astrattisti, che grazie al tachisme, al gusto dei colori, alla disgregazione della struttura disegnata, divenne uno dei pi\u00f9 importanti esponenti della corrente informale, ispirata da un'esigenza di 'non-figurazione psichica'.\nNel 1948 organizz\u00f2 la prima esposizione di \"astrazione lirica\" alla quale parteciparono Hans Hartung, Wols, G\u00e9rard Schneider e Georges Mathieu. Si avvicin\u00f2 quindi all'incisione e, nel 1949, alla pittura a olio.\nNel 1950 pubblic\u00f2 \"H\u00e9r\u00e9phile\" e poi si allontan\u00f2 dalla letteratura per dedicarsi interamente alla pittura e all'incisione.\nIn questo periodo intensific\u00f2 le sue pubblicazioni letterarie partecipando attivamente al dibattito estetico-culturale con i saggi \"Significants de l'informel\" del 1951, \"Art fantastique\" del 1952, \"Un art autre\" (1952), \"Tendances nuovelles\" del 1955.\nIn quegli anni strinse amicizia con Wols, cui diede un contributo per il suo successo in Francia.\nIl suo percorso artistico lo port\u00f2 a scavalcare ogni significato associato alla realt\u00e0 per la forma, il colore ed il segno perseguendo invece l'interiorit\u00e0 ed il mondo universale dentro di s\u00e9. Questo cammino, accostato al movimento esistenzialista approd\u00f2 al cosiddetto \"colloquio abumanista\", liberato da elementi spaziali e formali."}
{"id": "2550444", "revid": "1776051", "url": "https://it.wikipedia.org/wiki?curid=2550444", "title": "Classe Curtatone", "text": "La classe Curtatone fu un gruppo di 4 torpediniere costruite per la Regia Marina. Fu il primo tipo di torpediniere ad essere costruito dopo la fine della prima guerra mondiale. Le navi della classe nacquero come gruppo di cacciatorpediniere; furono declassate nel 1938 a torpediniere.\nLa prima nave della classe Curtatone venne impostata nel 1920, in seguito a modifiche apportate ai progetti della classe Palestro. In particolare venne allungato lo scafo, permettendo di aumentare la velocit\u00e0 massima, a scapito, tuttavia, della manovrabilit\u00e0.\nRispetto alle classe precedenti ci furono evoluzioni nell'armamento: sulle navi della classe Curtatone vennero per la prima volta installati dei sistemi binati di artiglieria e degli impianti lanciasiluri trinati.\nDopo il 1930 ebbero il fumaiolo prodiero rialzato. Nel 1940 i pezzi da 76 furono sostituiti con 4 da 20 e 2 da 8.\nUnit\u00e0.\nTutte e quattro le unit\u00e0 furono costruite dai cantieri Orlando di Livorno."}
{"id": "2550446", "revid": "1498232", "url": "https://it.wikipedia.org/wiki?curid=2550446", "title": "Canon EOS 7D", "text": "Canon EOS 7D \u00e8 una fotocamera reflex digitale (DSLR) professionale da 18 megapixel prodotta da Canon, annunciata il 1\u00ba settembre 2009.\n\u00c8 la prima reflex digitale Canon con sensore in formato APS-C ad adottare la nomenclatura composta da una sola cifra pi\u00f9 il carattere 'D', in passato utilizzata solo per fotocamere con sensore a pieno formato.\nLa 7D \u00e8 rimasta nella gamma di modelli Canon senza sostituzione per poco pi\u00f9 di cinque anni, il ciclo di produzione pi\u00f9 lungo per qualsiasi fotocamera digitale EOS. Il 15 settembre 2014, Canon ha annunciato il modello successivo, la Canon EOS 7D Mark II.\nRiconoscimenti.\nL'edizione 2010 dei TIPA Awards (Associazione Stampa Tecnica Immagine) vede la 7D vincitrice nella categoria relativa alle fotocamere reflex semi-professionali.\nProblemi e soluzioni.\nL'aggiornamento firmware alla versione 1.0.9 risolve problemi relativi ad accuratezza messa a fuoco in live view, resa colori anomala in rare circostanze, blocco dello specchio nell'utilizzo con flash.\nAd ottobre 2009 emerge un problema relativo all'esecuzione di pi\u00f9 scatti in raffica se eseguiti in condizione di esposizione compensata; dove non sia stato aggiornato il firmware in alcuni fotogrammi possono presentarsi tracce dei fotogrammi precedenti. Questo problema \u00e8 stato risolto con il firmware 1.1.0.\nAd aprile 2011 Canon pubblica il firmware versione 1.2.5 che risolve alcuni problemi riscontrati durante la ripresa di video su alcune schede di memoria.\nNel giugno 2012, Canon pubblica il firmware 2.0 che ottimizza le prestazioni; tra le varie innovazioni, in particolare, viene introdotta una migliore gestione della memoria che incrementa la durata della raffica e la possibilit\u00e0 di convertire i RAW direttamente in camera. Viene reso disponibile a partire dal 6 agosto."}
{"id": "2550451", "revid": "1603714", "url": "https://it.wikipedia.org/wiki?curid=2550451", "title": "Pittore di Brygos", "text": "Attivit\u00e0.\nConsiderato uno dei maggiori artisti della ceramica attica a figure rosse fu allievo di Onesimo e come quest'ultimo principalmente decoratore di coppe. Sono circa 200 i lavori attribuitigli (bench\u00e9 non tutti con certezza) e comprendono skyphoi, kantharoi, rhyta, lekythoi, solitamente a figure rosse, oltre ad alcuni vasi decorati a fondo bianco\nEbbe molti seguaci. Nessun vaso ci \u00e8 giunto con la sua firma, il nome deriva dalla firma del ceramista Brygos presente su cinque delle coppe da lui dipinte e che alcuni studiosi ritengono poter essere la stessa persona.\nDipinse scene di baccanti con caratteristiche figure femminili, di simposio, di palestra, di battaglie prediligendo quei soggetti che potessero fornire pretesto alla rappresentazione di scene animate e in movimento, soprattutto nel primo periodo della sua attivit\u00e0; in minor numero appaiono scene di carattere opposto e quieto: ne \u00e8 un esempio l'anfora nolana conservata a Boston raffigurante un suonatore di lira e il suo ascoltatore.\nFu decoratore particolarmente inventivo e originale nella scelta dei particolari e nella rappresentazione dell'ebbrezza e dell'estasi, caratteristica che condivise con il contemporaneo Pittore di Kleophrades, insieme all'impiego di procedimenti pittorici: il bruno chiaro diluito, le macchie rosse per il sangue, le ombre sui corpi.\nStile.\nL'inventiva del Pittore di Brygos coinvolse anche i temi mitologici dove ebbe modo di impiegare una predisposizione alla rappresentazione del dramma che sembra richiamare il teatro. Il dramma satiresco \u00e8 stato chiamato in causa al riguardo della coppa E65 di Londra dove quattro satiri tentano di avvicinarsi a Era ma vengono fermati da Ermes e da Eracle; sul lato opposto la scena si svolge in un santuario e l'assalto \u00e8 condotto contro Iride. Un esempio di dramma classico, seppur fedele al testo omerico, \u00e8 la decorazione dello skyphos di Vienna con il banchetto di Achille per la morte di Ettore e la supplica di Priamo per riottenerne il corpo.\nNella coppa 2293 di Berlino con il carro di Selene nel tondo centrale sembra presagire quel mondo di simboli che si svilupper\u00e0 in epoca classica e la rappresentazione del carro, se \u00e8 giusta l'interpretazione che lo vede diretto verso il basso, pu\u00f2 essere la stessa che viene richiamata sul frontone orientale del Partenone. La gigantomachia che si sviluppa all'esterno riprende soluzioni gi\u00e0 adottate in letteratura nei due secoli precedenti e in scultura nel fregio del Tesoro dei Sifni, e che verranno riprese dai ceramisti della seconda met\u00e0 del V secolo a.C."}
{"id": "2550457", "revid": "93556", "url": "https://it.wikipedia.org/wiki?curid=2550457", "title": "Jacques Blanchard", "text": "Biografia.\nJacques Blanchard nacque a Parigi nel 1600, due anni dopo l'editto di Nantes, figlio di un uomo d'affari originario di Condrieu, in Lyonnais, che spos\u00f2 la figlia del suo padrone di casa, il pittore Baullery. \nLa madre di Jacques, nata Baullery, apparteneva a una famiglia di pittori. Jacques Blanchard aveva una sorella e due fratelli, Pierre e Jean-Baptiste (1595- 1665), anche lui pittore. \nLa sua formazione artistica venne compiuta, a partire dal 1613, grazie agli insegnamenti dello zio Nicolas Baullery, (1560-1630), presso Lione e nella bottega di Horace Le Blanc dal 1620 al 1623.\nNell'ottobre del 1624 in compagnia del fratello Jean-Baptiste si trasfer\u00ec in Italia, dapprima a Roma e poi a Venezia dove soggiorn\u00f2 per circa un biennio.\nNella citt\u00e0 lagunare ricevette le influenze dello stile rubensiano di Domenico Fetti e del caravaggesco Liss, evidenziate nel dipinto \"Cimone ed Efigenia\", che si caratterizz\u00f2 per gli sfumati nudi femminili alternati al realismo delle figure maschili. Intorno all'anno 1628, ispirato dalle tendenze di Tiziano, realizz\u00f2 la \"Metamorfosi d'Ovidio\" e nella primavera del 1628 si mise al servizio del duca di Savoia, Carlo Emanuele di Savoia a Torino, per il quale dipinse sette o otto dipinti tra cui \"Gli amori di Venere\" e \"Adone\", opere successivamente trasferite a Parigi.\nRitornato a Parigi nel 1629, entr\u00f2 a far parte dell'Accademia di san Luca e perfezion\u00f2 i suoi soggetti mitologici e paesaggistici influenzato dallo stile di Tiziano, di Tintoretto e del Veronese.\nBlanchard mantenne legami con tutti i grandi pittori del suo tempo, tra i quali Simon Vouet, Louis Boullogne e Claude Vignon. \nFu nominato pittore del re nel 1636.\nGerard Edelinck fece il suo ritratto intorno al 1695.\nSposato due volte, ebbe un figlio, Louis-Gabriel Blanchard (1630-1704), anche lui pittore e tesoriere dell'Accademia, oltre che due figlie, che morirono qualche tempo dopo il loro matrimonio.\nJacques Blanchard, mor\u00ec a Parigi, quando era all'apice della carriera, nel 1638, a soli trentotto anni per una polmonite.\nLe sue opere a tema mitologico furono realizzate nei palazzi di Pierre Puget, signore di Montmauron, ed in quelli di Jean Perrault; inoltre si occup\u00f2 di affreschi di argomento religioso eseguiti presso la cattedrale di Notre-Dame, tra i quali si ricordano \"La discesa dello Spirito Santo sugli Apostoli\".\nIl suo stile concesse talvolta qualche concessione alla classicit\u00e0 della corrente poussiniana e con opere del calibro di \"Angelica e Medoro\" si avvicin\u00f2 ad una base accademica accesa da una vena romantica."}
{"id": "2550460", "revid": "1564499", "url": "https://it.wikipedia.org/wiki?curid=2550460", "title": "Alfabeto casciubo", "text": "L'alfabeto casciubo (\"Kasz\u00ebbsczi alfab\u00e9t/Kasz\u00ebbscz\u00e9 abecad\u0142o\") \u00e8 l'alfabeto utilizzato per la scrittura della lingua casciuba, parlata da oltre 50.000 persone nel Voivodato della Pomerania sul Mar Baltico in Polonia e da un numero imprecisato di emigrati, principalmente in Canada. \u00c8 stato creato nel 1879 da Florian Ceynowa basandosi sull'alfabeto latino modificando ed aggiungendo alcune lettere, mutuate dall'alfabeto polacco per esprimere alcuni suoni della lingua casciuba.\nL'alfabeto \u00e8 costituito complessivamente da 33 lettere:"}
{"id": "2550463", "revid": "74801", "url": "https://it.wikipedia.org/wiki?curid=2550463", "title": "Carl Blechen", "text": "Biografia.\nNacque a Cottbus nel 1798, figlio di Adrian Blechen, funzionario delle imposte, e di Mutter Johanna Christiana Happatz, figlia di un operaio, appassionati di cultura e di arte.\nNel decennio compreso tra il 1805 e il 1815, Blechen intraprese la sua formazione scolastica presso il liceo cittadino, perfezionata da corsi di arte svolti sotto la guida di Christian Gottlieb Lemmrich.\nPoich\u00e9 i suoi genitori non potevano permettersi i soldi per ulteriori studi, Blechen inizi\u00f2 un apprendistato come impiegato di banca, che complet\u00f2 nel 1819.\nSubito dopo, si arruol\u00f2 volontario per unirsi, per un anno, al battaglione dei Garde-Pionier-Bataillon. Dopo di che incominci\u00f2 a lavorare in una banca e nel suo tempo libero, si dedic\u00f2 sempre pi\u00f9 della pittura. \nIntorno al 1822 divenne allievo dapprima dell'Accademia der K\u00fcnste a Berlino e poi dell paesaggista P.L.L\u00fctke, e successivamente si interess\u00f2 ai pittori paesaggisti olandesi del Seicento.\nL'anno successivo si accost\u00f2 al romanticismo simbolico di Friedrich e ricevette la forte l'influenza del romanticismo pi\u00f9 stravagante di Schinkel.\nSi spos\u00f2 il 27 dicembre 1824 con la modista Henriette Boldt e due anni dopo Blechen fu ammesso alla Associazione degli artisti berlinesi.\nNel periodo intercorrente fra il 1824 e il 1827 esegu\u00ec una serie di lavori decorativi per le scenografie teatrali del K\u00f6nigsst\u00e4dtischen Theater berlinese situato presso la Alexanderplatz.\nNel biennio 1828 e 1829 il suo lungo soggiorno italiano (Napoli, Capri, Amalfi, Roma, Assisi, La Spezia, Rapallo) lo indirizz\u00f2 verso una visione della pittura pi\u00f9 libera, nella quale la ricerca formale venne sostituita da abbozzi e anticipazioni preimpressioniste, con l'aggiunta di elementi realistici. La sua tendenza fu di creare atmosfere naturali con effetti di luce e colore grandiosi. Dopo il suo viaggio in Italia, l'effetto della luce solare risult\u00f2 il motivo determinante dei suoi paesaggi. Durante la sua permanenza in Italia incontr\u00f2, tra gli altri, il pittore Carl G\u00f6tzloff. \nRientrato in patria fu attirato da una forma di romanticismo ricco di sfumature psicologiche.\nDal 1831 Blechen assunse il ruolo di insegnante presso l'Accademia berlinese e due anni dopo incominci\u00f2 una serie di viaggi e di soggiorni nello Harz.\nNegli ultimi anni di vita sub\u00ec stati psicologici depressivi che limitarono le sue produzioni artistiche.\nIl 23 luglio 1840 Carl Blechen mor\u00ec a causa di un disturbo mentale."}
{"id": "2550465", "revid": "1793900", "url": "https://it.wikipedia.org/wiki?curid=2550465", "title": "Stadio Azul", "text": "Lo Stadio Azul (, it. \"Stadio azzurro\") \u00e8 uno stadio di calcio situato a Citt\u00e0 del Messico, dalla capienza di 32 904 spettatori. Dal 2020 \u00e8 sede degli incontri casalinghi dell'.\nPrecedentemente ha ospitato gli incontri casalinghi di altre squadre di calcio: (1947-1955), (1950-1955), (1996-2018) e lo stesso Atlante in diversi periodi (1947-1955, 1983-1989, 1991-1996 e 2001-2002). \nStoria.\nFu inaugurato con il nome di Stadio olimpico della Citt\u00e0 dello Sport il 6 febbraio 1946 con una partita di football americano tra i Pumas e Los Aguiluchos del Heroico Colegio Militar. La partita fu vinta dalla squadra universitaria con il risultato di 16-14.\nOriginariamente costruito per praticare il football americano, si utilizz\u00f2 per questo sport fino agli anni '50. Solo successivamente l'impianto ospit\u00f2 partite di calcio, dal 1968 ai primi anni '90.\nIl 5 gennaio 1947 si gioc\u00f2 la prima partita di calcio, tra il e il (squadra argentina): la vittoria and\u00f2 ai messicani per 2-1. L'impianto divenne sede degli incontri dei principali club calcistici della capitale messicana fino al 1955.\nNel 1978 vi si gioc\u00f2 un incontro amichevole tra due squadre della NFL.\nNel 1983 divenne la sede dei match dell' e fu ridenominato \"Stadio Azulgrana\", nome mantenuto fino al 1996, quando la compagnia OCESA compr\u00f2 lo stadio per parte del Cruz Azul. Il 10 agosto 1996 lo stadio cambi\u00f2 nome in \"Stadio Azul\".\nNell'estate del 2016 le autorit\u00e0 di Citt\u00e0 del Messico annunciarono un piano per demolire lo stadio alla fine della stagione agonistica 2017-2018 del campionato messicano di calcio. Nel luglio 2018, per\u00f2, il progetto fu sospeso e l'impianto fu destinato a ospitare partite tra universitari. "}
{"id": "2550467", "revid": "12109", "url": "https://it.wikipedia.org/wiki?curid=2550467", "title": "Solaio", "text": "Un solaio \u00e8 una struttura resistente bidimensionale piana a carico strutturale ortogonale che concorre alla sicurezza statica, ripartendo i carichi sulle travi perimetrali della struttura di elevazione di un edificio.\nLa struttura portante del solaio pu\u00f2 essere realizzata in legno, in calcestruzzo armato o in acciaio con l\u2019eventuale presenza di altri materiali (ad esempio elementi in laterizio o pani di polistirolo), con funzione prevalente di alleggerimento.\nEvoluzione tecnologica.\nLa tecnica di realizzare solai \u00e8 nata con l'esigenza di avere abitazioni su pi\u00f9 livelli, o abitazioni il cui piano di calpestio deve essere pi\u00f9 in alto del terreno (per esempio le palafitte o tutte le case realizzate in zone dove staccarsi dal suolo era fondamentale). \nIl solaio in legno.\nUn modo di realizzare un solaio \u00e8 quello di utilizzare una orditura lignea, in cui ci sono travi principali che coprono l'intera luce del locale (si predilige la luce minore, se il locale \u00e8 rettangolare, sia per realizzare travi pi\u00f9 corte, sia perch\u00e9 la maggiore luce della trave influisce negativamente sul momento applicato sulla sua sezione (la sollecitazione aumenta con il quadrato della lunghezza).\nI solai in legno strutturale spesso avevano spessori considerevoli e, in particolare, avevano bisogno di travi di sezione ragguardevole per sostenere il peso dei solai di locali particolarmente ampi.\nSe correttamente progettato e realizzato, il solaio in legno non teme l'umidit\u00e0 n\u00e9 le termiti. La resistenza all'incendio \u00e8 favorita dal processo di carbonizzazione dello strato esterno che protegge il nucleo interno della trave in legno, mantenendola in efficienza per un tempo limitato.\nI solai misti legno-calcestruzzo.\nSolai costituiti da travetti in legno (anche lamellare) a sezione rettangolare con interposti elementi di alleggerimento in laterizio tipo tavella o tavellone appoggiati in corrispondenza dell'estradosso delle travi.\nSull'estradosso dei travetti in legno vengono realizzati dei connettori metallici, per garantire la solidarizzazione tra i travetti e il successivo getto di completamento in calcestruzzo, fino alla realizzazione della caldana opportunamente armata. I solai in cemento armato sono i pi\u00f9 pesanti tra i vari tipi.\nI solai in laterizio.\nI Romani, per realizzare i solai, utilizzavano sia il legno strutturale sia le tecniche costruttive del laterizio: per coprire grandi ambienti si usava realizzare non un solaio ma una volta in laterizio, la quale veniva riempita nell'intradosso fino a creare un piano d'appoggio per il livello superiore o per la copertura. Tuttavia non si pu\u00f2 definire la volta un solaio, in quanto a quest'ultimo termine si fa riferimento pi\u00f9 che altro per strutture orizzontali che scaricano il peso sui muri laterali in modo verticale (la volta e l'arco danno anche spinte orizzontali) e che lavorano per flessione degli elementi (la volta lavora a compressione e attrito tra i conci).\nI solai misti in acciaio e laterizio.\nCon l'avvento dell'acciaio, si sviluppa la tecnica costruttiva del solaio in ferro e laterizio, costituito da travetti in acciaio costituiti da profilati a doppio T, denominati putrelle, e da laterizi tipo, tavelloni o tavelle appoggiati in corrispondenza dell'ala inferiore del profilato, a coprire la distanza tra i travetti. \nIl tutto viene completato in opera con un getto di calcestruzzo fino alla realizzazione di un'apposita caldana opportunamente armata (normalmente con rete elettrosaldata) per la ripartizione dei carichi fra i travetti.\nNell'Ottocento e fino alla prima met\u00e0 del Novecento si usava realizzare delle piccole volte a botte per coprire la luce tra i travetti: questo \u00e8 detto il solaio con voltine alla romana, perch\u00e9 la tecnica fu utilizzata molto a Roma (in quel periodo, del resto, in Italia si costru\u00ec principalmente a Roma, a causa del trasferimento della capitale con i relativi ministeri e indotto). \nTale tecnica \u00e8 oggi praticata unicamente negli edifici che hanno la struttura portante in acciaio.\nIl solaio in ferro e laterizio \u00e8 molto elastico, teme i terremoti e pu\u00f2 trasmettere freddo all'interno dell'ambiente se un'estremit\u00e0 del travetto \u00e8 a contatto con l'esterno.\nSono solai che hanno uno spessore compreso tra i 20 e i 30 cm.\nSolaio laterocemento.\nUltimo in ordine di tempo \u00e8 stato lo sviluppo del solaio latero-cementizio, realizzato in calcestruzzo armato e laterizio.\n\u00c8 una diffusa tecnica costruttiva, utilizzata nella realizzazione di semplici solai per comuni abitazioni in cui la struttura in calcestruzzo armato si unisce a elementi di alleggerimento normalmente in laterizio.\nSolaio a piastra in calcestruzzo armato gettato in opera, alleggerito con elementi cavi in PP riciclato.\nPer migliorare le prestazioni dei solai, sfruttando il comportamento bidimensionale delle piastre, ma allo stesso tempo minimizzando i costi della mano d'opera e delle materie prime impiegate, \u00e8 stata ideata una soluzione tecnologica semplice e funzionale consistente nell'inserimento di elementi cavi in plastica rigenerata all'interno delle strutture orizzontali con la funzione di veri e propri \u201ccasseri a perdere\u201d.\nGli elementi cos\u00ec annegati nel getto del calcestruzzo fanno s\u00ec che all'interno della soletta si generino dei vuoti che alleggeriscono la struttura ottimizzando la distribuzione delle masse di calcestruzzo. In questo modo \u00e8 possibile ridurre la quantit\u00e0 di calcestruzzo impiegata senza penalizzare la capacit\u00e0 portante del solaio. \nIn conseguenza di ci\u00f2 si ottiene l'ulteriore vantaggio di risparmiare acciaio per l'armatura: rispetto a una soletta monolitica, a parit\u00e0 di spessore, si pu\u00f2 raggiungere una riduzione di peso del solaio fino al 40%. \nOperando in questo modo si possono realizzare solai a piastra, anche di notevoli luci e di grande impegno statico, senza ricorrere all'utilizzo di capitelli emergenti (i cosiddetti \u201cfunghi\u201d). Infatti questi ultimi, in seguito alla riduzione del peso proprio del solaio e alla conseguente riduzione delle sollecitazioni di punzonamento, possono venire confinati all'interno dello spessore stesso del solaio, e si riducono di fatto a delle zone di fasce piene perimetrali nell'intorno dell'impronta dei pilastri. \nLa riduzione del peso proprio del solaio si ripercuote positivamente su tutto il resto della struttura. Essa infatti pu\u00f2 condurre a un'ottimizzazione dei pilastri attraverso una riduzione del loro numero e/o una diminuzione delle dimensioni delle loro sezioni trasversali (anche in questo caso risparmiando armatura e calcestruzzo). Inoltre, ci\u00f2, nel caso di edifici alti, pu\u00f2 avere conseguenze benefiche anche sul dimensionamento delle fondazioni e sull'entit\u00e0 degli scavi. \nI vantaggi derivanti dall'impiego del solaio alleggerito non vanno stimati limitandosi a un mero raffronto tra risparmio di calcestruzzo e costo dell'alleggerimento a livello dei soli solai. Infatti si possono raggiungere anche altri consistenti vantaggi economici, pratici e di esecuzione che si possono estendere all'intera struttura: risparmio di acciaio su solai, pilastri e fondazioni, risparmio di calcestruzzo non solo sui solai ma anche su colonne e fondazioni; vantaggi antisismici connessi al minor peso dell'edificio (minore massa eccitabile); pilastri e fondazioni pi\u00f9 snelle, minori costi di sbancamento per le fondazioni; maggiore libert\u00e0 nella disposizione, anche irregolare, dei pilastri a beneficio della qualit\u00e0 architettonica dell'opera. \nInoltre, con l'utilizzo di solai alleggeriti si pu\u00f2 ottenere anche un'ottimizzazione dei tempi di costruzione e quindi di risparmio di \u201cenergie\u201d per una maggiore sostenibilit\u00e0 ambientale della costruzione. \nTecniche di costruzione.\nIn genere ai solai, a prescindere dalla natura del materiale impiegato nella realizzazione, viene sempre imposta una leggera \"monta\" al centro della campata, al doppio fine di preparare allo sforzo di compressione il piano e di correggere l'effetto di spanciamento verso il basso dovuto ad aberrazioni ottiche."}
{"id": "2550473", "revid": "287204", "url": "https://it.wikipedia.org/wiki?curid=2550473", "title": "Oscar de Marcos", "text": ""}
{"id": "2550475", "revid": "1154737", "url": "https://it.wikipedia.org/wiki?curid=2550475", "title": "Alexandre Henri Gabriel de Cassini", "text": "Biografia.\nEra il pi\u00f9 giovane dei cinque figli di Jean Dominique, conte de Cassini, che aveva preso il posto di suo padre come direttore dell'Osservatorio di Parigi e divenne famoso per aver completato la carta geografica di Francia. Alexandre era anche discendente diretto del famoso astronomo italo-francese Giovanni Domenico Cassini, scopritore della Grande Macchia Rossa di Giove e della divisione di Cassini negli anelli di Saturno.\nIl genere \"Cassinia\" fu chiamato cos\u00ec in suo onore dal botanico Robert Brown.\nCassini diede il nome a molte piante floreali e a nuovi generi nella famiglia dei girasoli (Asteraceae), molti dei quali originari del Nord America. Pubblic\u00f2 65 saggi e recensioni nel \"[Nouveau] Bulletin des Sciences par la Soci\u00e9t\u00e9 Philomatique de Paris\" tra il 1812 ed il 1821.\nNel 1825, Cassini colloc\u00f2 i taxa nordamericani delle \"Prenanthes\" nel nuovo genere \"Nabalus\", ora considerato un sottogenere delle Prenanthes (famiglia Asteraceae, trib\u00f9 Lactuceae).\nNel 1828 mise nome alla \"Dugaldia hoopesii\" in onore del filosofo scozzese Dugald Stewart (1753-1828)."}
{"id": "2550479", "revid": "827882", "url": "https://it.wikipedia.org/wiki?curid=2550479", "title": "Provincia di Banteay Meanchey", "text": " \nLa provincia di Banteay Meanchey (\"\u1781\u17c1\u178f\u17d2\u178f\u1794\u1793\u17d2\u1791\u17b6\u1799\u1798\u17b6\u1793\u1787\u17d0\u1799\" in lingua khmer) \u00e8 una provincia della Cambogia situata nella parte nord-occidentale del paese; il suo capoluogo \u00e8 Sisophon ed \u00e8 una delle nove province che fa parte della Riserva della Biosfera del Tonle Sap. In lingua khmer, Banteay Meanchey significa \"Fortezza della Vittoria\".\nSuddivisione amministrativa.\nLa provincia di Banteay Meanchey \u00e8 suddivisa in 8 distretti, suddivisi ulteriormente in 64 comuni e 634 villaggi:"}
{"id": "2550481", "revid": "767487", "url": "https://it.wikipedia.org/wiki?curid=2550481", "title": "Pazzi, pupe e pillole", "text": "Pazzi, pupe e pillole \"(The Disorderly Orderly)\" \u00e8 un film comico del 1964 interpretato da Jerry Lewis e diretto da Frank Tashlin.\nIl film venne girato nella clinica Greystone Park and Mansion di Beverly Hills, California e distribuito dalla Paramount Pictures.\nTrama.\nJerome Littlefield, inserviente all'Ospedale Clinica Whitestone, \u00e8 affetto da \"empatia nevrotica da identificazione\" - un problema psicosomatico che lo porta a soffrire gli stessi sintomi delle malattie dei pazienti che ha in cura e che interferisce con la sua capacit\u00e0 di comportarsi in modo efficiente sul posto di lavoro e di continuare gli studi di medicina interrotti. La sua propensione inconsapevole a combinare disastri, mette a dura prova la pazienza della dottoressa Howard e dell'infermiera Higgins.\nQuando Susan Andrews, la ragazza di cui era innamorato al liceo, viene ricoverata nell'ospedale dopo un tentativo di suicidio, Jerome gradualmente si rende conto che il suo problema deriva dalla prolungata e mai sopita ossessione per lei. Nonostante non riesca a stabilire una relazione romantica con Susan, essendo gi\u00e0 innamorato di un'infermiera dell'ospedale, Jerome cerca di risollevarle lo spirito, per cancellare ogni pensiero di suicidio dalla sua mente e darle la volont\u00e0 di vivere. Il film si conclude con Jerome guarito dalla sua malattia, riunitosi con la fidanzata Julie, e in attesa di perseguire i suoi sogni laureandosi finalmente in medicina.\nCast.\nAlice Pearce, Barbara Nichols, e Jack E. Leonard interpretano dei pazienti dell'ospedale, mentre Everett Sloane (al suo ultimo film) interpreta il dispotico proprietario della clinica.\nCritica.\nNonostante Howard Thompson del \"New York Times\", il 24 dicembre del 1964, scrisse che gli era piaciuto qualche spunto comico e avesse lodato alcuni interpreti secondari, generalmente stronc\u00f2 il film, cos\u00ec recensendo: \"\u00abIl film si esaurisce alla fine della prima mezz'ora - come un cocomero senza succo - e poi si spacca, con circa gli stessi risultati\u00bb\"."}
{"id": "2550482", "revid": "15756", "url": "https://it.wikipedia.org/wiki?curid=2550482", "title": "Alleanza (Warcraft)", "text": "L'Alleanza (\"Alliance\", conosciuta anche come Grande Alleanza) \u00e8 una delle due maggiori fazioni dell'universo di \"Warcraft\", controparte dell'Orda. \u00c8 nata con l'avvento della Seconda Guerra con il nome di Alleanza di Lordaeron, dal nome del continente in cui era accentrato il suo potere. Tuttavia, l'Alleanza \u00e8 stata costretta a spostare le sue forze a Kalimdor e nel sud dei Regni Orientali dopo che la piaga della non morte e il Flagello devastarono Lordaeron. Ha perso diversi membri durante il cammino, ma ne ha anche guadagnati molti altri.\nStoria.\nL'Alleanza di Lordaeron.\nQuando i rifugiati di Roccavento, guidati da lord Anduin Lothar, arrivarono sulle coste di Lordaeron dopo che la loro patria era stata distrutta dall'Orda degli orchi durante la Prima Guerra, gli umani videro la necessit\u00e0 di formare un'Alleanza fra le loro nazioni e con quelle delle razze vicine.\nLa cosa non era tuttavia cos\u00ec semplice: all'arrivo dei rifugiati, re Terenas Menethil II di Lordaeron chiam\u00f2 i delegati delle sette nazioni dell'umanit\u00e0 che avevano un tempo costituito il regno di Arathor, per discutere insieme del pericolo rappresentato dagli orchi. La testimonianza di Lothar e dei rifugiati fu presa in seria considerazione, e visto il pericolo il Grande Ammiraglio Daelin Marefiero di Kul Tiras accett\u00f2 subito la proposta di re Terenas. Gli altri cinque leader furono pi\u00f9 difficili da convincere: mentre Kul Tiras, Dalaran e Stromgarde accettarono quasi subito, Gilneas ed Alterac erano esitanti.\nMentre i leader umani si incontravano, i nani del clan Barbabronzea fronteggiavano l'Orda che stava devastando le loro terre, e aveva un disperato bisogno di aiuto. Il conflitto attir\u00f2 anche l'attenzione degli alti elfi di Quel'Thalas. Entrambe le razze si unirono cos\u00ec alle forze umane, finendo per entrare a fart parte dell'Alleanza. Quando tutte le nazioni furono unite - alcune pi\u00f9 convinte di altre - in questa grande organizzazione, affidarono il comando di tutte le loro truppe a Lothar, che era quello che aveva pi\u00f9 esperienza con gli orchi.\nDopo la Seconda Guerra.\nUnita nonostante i contrasti interni, l'Alleanza riusc\u00ec cos\u00ec a sbaragliare l'Orda e a riconquistare e ricostruire il regno di Roccavento. Con la fine della Seconda Guerra per\u00f2, l'Alleanza perse alcuni membri: primo fra tutti Gilneas. Genn Mantogrigio non aspettava altro che una motivazione per dissociarsi, e la ebbe quando al consiglio dell'Alleanza venne portata la proposta di internare gli orchi catturati in campo appositi. In seguito a ci\u00f2 Mantogrigio e Gilneas si staccarono dall'Alleanza, e l'intera penisola che costituiva la nazione venne completamente isolata dal resto del mondo, costruendo muri e fortificazioni costiere. Da allora nessun\u00f2 entr\u00f2 o usc\u00ec da Gilneas, e di quel regno non si seppe pi\u00f9 nulla; la decisione di non uccidere gli orchi non and\u00f2 gi\u00f9 neppure a Thoras Cacciatroll, e cos\u00ec anche il regno di Stromgarde lasci\u00f2 l'Alleanza. Anche la nazione traditrice di Alterac, ora in mano agli ogre e ai banditi della Lega dei Tagliagole, non faceva pi\u00f9 parte dell'Alleanza.\nAlleanza moderna.\nLa Terza Guerra.\nDurante la Terza Guerra per l'Alleanza ci furono molti altri cambiamenti. Il pi\u00f9 importante fu sicuramente l'arrivo del Flagello dei non morti. Guidato dal principe traditore Arthas Menethil, la terribile orda di non morti devast\u00f2 i regni di Lordaeron, Quel'Thalas e Dalaran, massacrandone gli abitanti e radendo al suolo le citt\u00e0. I regnanti dei tre regni (Terenas, Anasterian e Antonidas) furono tutti uccisi durante l'invasione. In pochissimo tempo l'Alleanza perse cos\u00ec tre dei suoi pi\u00f9 validi sostegni.\nCon la morte di Terenas e la distruzione di Lordaeron, la leadership dell'Alleanza pass\u00f2 a sud, nel regno di Roccavento, nelle mani di Varian Wrynn. Ci\u00f2 che restava del regno di Lordaeron si raggrupp\u00f2 sotto la guida del Gran Maresciallo Othmar Garithos. I superstiti degli elfi di Quel'Thalas, guidati dal principe Kael'thas Solealto ed ora chiamati elfi del sangue, si unirono a lui, ma Garithos era xenofobo e dopo che gli elfi del sangue accettarono l'aiuto dei naga un paio di volte li fece condannare a morte. Kael'thas e i suoi riuscirono per\u00f2 a fuggire, e ruppero i contatti con l'Alleanza definitivamente. Garithos e le sue forze furono eliminati poco tempo dopo per mano di Sylvanas Ventolesto e i suoi Reietti. Tutti gli elfi al di fuori di Quel'Thalas e che non seguirono Kael'thas, rimanendo dunque elfi alti, sono per la maggior parte rimasti fedeli all'Alleanza.\nLa figlia dell'ammiraglio Marefiero, Jaina, guid\u00f2 moltissimi umani dai vari regni di Lordaeron a Kalimdor subito prima della vera invasione del Flagello, costituendo la nazione di Theramore. Qui si alle\u00f2 con gli elfi della notte e con gli orchi per sconfiggere la Legione, ma solo la prima delle due alleanze rimase ufficialmente tale. Theramore costituisce il pi\u00f9 grande avamposto umano nel continente di Kalimdor.\n\"World of Warcraft\".\nIn \"World of Warcraft\" diversi eventi hanno portato altri membri all'Alleanza. Con l'espansione \"The Burning Crusade\", i draenei guidati dal profeta Velen si sono schiantati con la loro nave dimensionali (la Exodar) sull'Isola di Brumazzurra, ad ovest di Kalimdor, e si sono successivamente uniti all'Alleanza. Nel periodo successivo alla sconfitta del Re dei Lich, gli gnomi sono riusciti a riprendere buona parte della citt\u00e0 di Gnomeregan, mentre l'arcidruido degli elfi della notte Fandral Elmocervo, corrotto dall'Incubo di Smeraldo, \u00e8 stato rimpiazzato da Malfurion Grantempesta.\nCon la successiva espansione, \"\", il regno di Gilneas si \u00e8 riunito all'Alleanza: questo perch\u00e9 i suoi abitanti, guidati ancora da Genn Mantogrigio, sono stati colpiti dall'influsso malefico del Forte di Zannascura, nella vicina Selva di Pinargento, e si sono mutati in worgen. Assediati dai Reietti di Lordaeron, i gilneani non hanno avuto altra scelta se non rivolgersi ancora all'Alleanza. Re Magni Barbabronzea, inoltre, nel tentativo di effettuare un rituale per comprendere meglio la natura del Cataclisma, \u00e8 rimasto pietrificato. Al suo posto \u00e8 stato costituito il Concilio dei Tre Martelli, composto da Muradin Barbabronzea per i nani Barbabronzea, Falstad Gramartello per i nani Gramartello e Moira Thaurissan per i nani Ferroscuro, parte dei quali si sono uniti all'Alleanza.\nOrganizzazione.\nL'Alleanza non ha un governo uniforme, ma \u00e8 una coalizione economica e militare. Dato che ospita l'Assemblea dell'Alleanza, Theramore pu\u00f2 essere considerata la base ufficiale nella nuova Alleanza, ma sia la gente che il governo di Roccavento lo trovano difficile da accettare. L'incapacit\u00e0 di Roccavento di agire ha costretto sia Theramore che gli elfi della notte a sopperire, creando una rete molto solida fra i due continenti. In effetti, si pu\u00f2 dire che l'Alleanza di oggi \u00e8 composta da due entit\u00e0 che non solo lavorano separatamente, ma a volte si contrastano l'una con l'altra.\nLa cooperazione fra le varie parti dell'Alleanza \u00e8 difficile, e ne rallenta considerevolmente la capacit\u00e0 di reclamare i suoi territori e riconquistare la sua gloria. A dispetto dei problemi interni al governo, tutte le parti dell'Alleanza sono decise nel desiderio di ricostruire il loro impero, e tutti i membri (o quasi) provano una forte avversione per l'Orda. L'Alleanza \u00e8 un organismo grande e sostanzialmente pacifico, dalla potenza leggendaria ma che desidera ancora pi\u00f9 ardentemente la pace. Sopra a tutti sono Jaina Marefiero e Tyrande Soffiabrezza che riescono a coordinare alla perfezione gli sforzi a Kalimdor, mentre lady Katrana Prestor (in realt\u00e0 la dragonessa Onyxia camuffata) stava riuscendo benissimo a sabotare l'Alleanza nei Regni Orientali, prima di venire uccisa da Varian Wrynn che ha ripreso il suo posto come re.\nAnche ora, come sempre, sono gli umani la colla che tiene assieme l'Alleanza, essendo la pi\u00f9 numerosa e diplomatica delle razze che ne fanno parte. Tuttavia, la forza guidante dell'Alleanza si sta spostando lentamente ma decisamente nelle mani degli elfi della notte, che costituiscono la parte maggiore delle sue forze militari - dato che le armate di Roccavento sono inattive all'interno delle mura cittadine. Tuttavia col ritorno di Varian Wrynn le cose potrebbero cambiare.\nCon l'espansione Mists of Pandaria, l'Alleanza \u00e8 divenuta molto pi\u00f9 coesa: Tyrande Soffiabrezza ha riconosciuto il valore militare di Re Varian, fornendo il totale supporto degli eserciti di Darnassus nella lotta contro l'Orda. Dopo la sconfitta dei Troll dei Ghiacci a Dun Morogh, il Concilio dei Tre Martelli \u00e8 pi\u00f9 unito che mai e il Clan Ferroscuro \u00e8 stato completamente accettato dai Barbabronzea e dai Granmartello, mentre il regno di Roccavento continua a crescere in potenza economica e militare. \u00c8 ormai chiaro che, dopo l'assedio di Orgrimmar e l'indebolimento dell'Orda, \u00e8 ora l'Alleanza l'unica superpotenza di Azeroth.\nLe due Alleanze.\nSebbene non siano state fatte dichiarazioni ufficiali, ci sono essenzialmente due Alleanze ora: una a Kalimdor e una che opera a Roccavento e nel continente di Azeroth. I cittadini di quest'ultima rimproverano quelli che hanno lasciato Azeroth e Lordaeron di averli abbandonati. Sanno della battaglia contro la Legione Infuocata sul Monte Hyjal, e che c'\u00e8 stata una vittoria, ma se quegli eroi che l'hanno conseguita sono cos\u00ec potenti perch\u00e9 non tornano a casa per scacciare via i non morti da Lordaeron e riprendere il possesso delle loro terre?\nAnche la parte di Kalimdor \u00e8 \"irritata\" con quella di Azeroth, dato che ha attaccato Durotar senza l'approvazione di Theramore (o meglio, contro la volont\u00e0 di Theramore) e di conseguenza la citt\u00e0 umana \u00e8 stata quasi razziata a causa delle azioni dell'Ammiraglio Daelin Marefiero. Anche se molti a Theramore sarebbero d'accordo nell'attaccare gli orchi, non apprezzano i nuovi arrivati che infastidiscono gli orchi e li spingono ad attaccare la loro casa."}
{"id": "2550488", "revid": "1543377", "url": "https://it.wikipedia.org/wiki?curid=2550488", "title": "Ford GT40 Mk IV", "text": "La Ford GT40 Mk IV \u00e8 un'automobile da competizione, classificata come prototipo, costruita dalla Ford nel 1966, con lo scopo dichiarato di vincere la 24 Ore di Le Mans. A dispetto del nome e nonostante la somiglianza esteriore, essa \u00e8 talmente diversa dalle altre \"GT40\" da poter essere considerata un modello a parte.\nLa storia.\nLe origini.\nNon avendo ancora conquistato la vittoria assoluta alla classica gara di durata della Sarthe e non convinta delle potenzialit\u00e0 di vittoria delle GT40 Mk I costruite in Inghilterra dalla loro sussidiaria Ford Advanced Vehicles, all'inizio del 1965 la Casa madre americana decise di impegnarsi in prima persona in questo ambizioso progetto. Le Mk I erano dotate di telaio monoscocca in acciaio e motori V8 \"Small Block\" di cilindrata ridotta, perci\u00f2 la prima mossa degli americani fu quella di affidare la direzione delle operazioni e lo sviluppo della vettura all'ex pilota e famoso preparatore Carroll Shelby, che subito modific\u00f2 la vettura installandovi una versione del motore \"Small Block\" di cilindrata maggiore, nuovi cerchi in lega e freni migliori.\nIl successo fu immediato e la GT40 \"migliorata\" vinse la 2000\u00a0km di Daytona e ottiene la vittoria di classe alla 12 Ore di Sebring. Per la gara di Le Mans, Shelby si spinse oltre ed equipaggi\u00f2 due vetture con il motore V8 \"Big Block\" derivato da quello della Ford Galaxie. Denominate \"GT40 Mk II\", erano veloci ma fragili e ancora una volta la 24 Ore di Le Mans si risolse in un fiasco per la Ford.\nMentre Shelby continuava a sviluppare la GT40 Mk II con il motore Big Block, la Ford pensava di fare le cose in grande. Riconsiderando le obiezioni sull'uso dell'acciaio per la monoscocca avanzate dal progettista Eric Broadley, si decise che il telaio andava riprogettato daccapo, usando alluminio e leghe leggere. Tale difetto originale era causato dalla maggiore facilit\u00e0 con cui da un prototipo dotato di telaio in acciaio si poteva trarre una produzione in serie della vettura (intenzione originale della Ford), cosa che all'epoca sarebbe stata pi\u00f9 difficoltosa con un telaio in alluminio. Ma il sovrappeso affliggeva la vettura in modo cos\u00ec marcato da costringerla a ricorrere a motori di cilindrata quasi doppia rispetto alla concorrenza pi\u00f9 qualificata per poter pareggiare le prestazioni. Va da s\u00e9 che l'eccesso di potenza e peso del motore logorava ulteriormente la trasmissione, causando molti ritiri per la Mk II nella sua stagione di debutto.\nNell'autunno del 1965 la Ford decise di realizzare questo nuovo telaio. La scelta pi\u00f9 logica sarebbe stata quella di sostituire l'acciaio con l'alluminio per ottenere una monoscocca nettamente pi\u00f9 leggera, ma si temeva che la lega leggera non fosse in grado di reggere i 500\u00a0CV del motore e le sollecitazioni date dalle 24 ore della gara francese. Gli ingegneri optarono allora per una struttura a nido d'ape stretta tra due lamine di alluminio, una soluzione estremamente resistente presa in prestito dal mondo delle costruzioni aeronautiche, ma totalmente innovativa nel mondo delle competizioni. La produzione delle scocche fu appaltata alla Brunswick Aerospace.\nIl primo esemplare.\nPoich\u00e9 il disegno del telaio della Mk IV era molto simile quello della Mk II, molte componenti meccaniche della vecchia vettura furono installate sulla nuova e tra queste vi erano le sospensioni, i freni e naturalmente il motore Big Block V8 da 7 litri. Totalmente nuova, invece, la trasmissione automatica a 2 rapporti realizzata dalla Kar Kraft, che rimpiazzava il vecchio cambio manuale a 4 rapporti. Assemblata direttamente nello stabilimento di Dearborn, questa evoluzione della GT40 era dotata di un'avvolgente carrozzeria in fibra di vetro con coda alta e tronca. Considerata un'auto sperimentale, la nuova vettura da corsa era denominata semplicemente \"J-car\", in riferimento all\"'Allegato J\" del Codice Sportivo in base ai cui dettami era stata costruita. Con un peso di soli 940\u00a0kg (200\u00a0kg meno della Mk II) la prima J-car fu approntata in tempo per le prove della classica francese nella primavera del 1966.\nPrima della spedizione in Francia, l'avanzatissima auto da corsa fu collaudata al circuito di Riverside in California. Il giorno delle prove a Le Mans il volante fu condiviso da Bruce McLaren e Chris Amon e dopo pochi giri Amon trov\u00f2 il suo ritmo a pochi secondi dal tempo della pole position di Phil Hill del 1965. A fine giornata la J-car era stata la pi\u00f9 veloce di tutti, ma nonostante ci\u00f2 non fu iscritta alla gara nel timore che la sua immaturit\u00e0 portasse alla terza sconfitta di fila. Casualmente McLaren e Amon ottennero proprio quell'anno quella vittoria a Le Mans che era finora sfuggita alla Ford e lo fecero a bordo della ormai ben collaudata GT40 Mk II, seguiti da altre due vetture gemelle. Ma questo successo non distolse gli americani dai loro piani e lo sviluppo della J-car fu portato avanti e un secondo esemplare fu completato nell'estate del 1966 per ulteriori valutazioni.\nDopo le prove a Le Mans, il primo esemplare di J-car fu rispedito negli Stati Uniti e serv\u00ec da banco prova per diverse configurazioni della carrozzeria, allo scopo di incrementare la stabilit\u00e0 alle alte velocit\u00e0. La seconda J-car fu completata in agosto e allestita per cimentarsi nella Can-Am Challenghe che sarebbe partita a settembre, ma durante un test a Riverside condotto da Ken Miles, uomo di punta della squadra e valente collaudatore, un incidente anomalo di cui ancor oggi non si conoscono le cause port\u00f2 alla morte del pilota inglese che quell'anno aveva fatto sue la 24 Ore di Daytona e la 12 Ore di Sebring e aveva mancato la vittoria a Le Mans per ordini di scuderia. Immediatamente dopo l'incidente, la Ford sospese la costruzione del terzo esemplare e port\u00f2 a termine un crash-test sulla prima vettura pur di scoprire le cause dell'incidente fatale. La terza vettura fu poi completata in ottobre installandovi una \"gabbia di sicurezza\" (originale inglese: \"roll-cage\") che vanific\u00f2 gran parte del risparmio di peso e dotandola di un cambio manuale al posto di quello automatico.\nIl battesimo in gara.\nL'arrivo della 330 P4 annunciato della Ferrari mise in agitazione gli uomini della Ford e per essere sicuri che la J-car fosse pronta chiesero a Shelby di aiutarli nello sviluppo. Nel gennaio del 1967 la \"J-3\" fu sottoposta a innumerevoli test e in cinque giorni furono provate 25 diverse configurazioni della carrozzeria per trovare il miglior compromesso tra la penetrazione aerodinamica e la stabilit\u00e0 alle alte velocit\u00e0. Individuatolo, una quarta vettura fu realizzata con questa configurazione e fu spedita a Sebring per il suo debutto in gara. A questo punto la J-car fu ribattezzata Ford GT Mk IV, o pi\u00f9 semplicemente Mk IV, in riferimento alla sua appartenenza alla stirpe delle GT40. Nelle mani di Bruce McLaren e Mario Andretti, la Mk IV dalla livrea giallo brillante ottenne la pole position con un margine di 2,6 secondi e fu condotta alla vittoria con un distacco di 12 giri sulla vettura arrivata seconda.\nLa 24 Ore di Le Mans 1967.\nLa settimana successiva McLaren era a Le Mans per provare la J-3 nelle prove ufficiali. Equipaggiata con ogni sorta di apparecchiatura di prova, non riusc\u00ec a segnare un buon tempo, ma sul rettilineo dell'Hunaudi\u00e8res fu rilevata una velocit\u00e0 di punta di 330\u00a0km/h. Per non lasciare nulla al caso furono realizzati 4 telai nuovi di zecca per Le Mans: due (J-5 e J-6) furono consegnati al team \"Shelby American\" per McLaren/Donohue e Gurney/Foyt e due (J-7 e J-8) furono iscritti dal team \"Holman &amp; Moody\" per Andretti/Bianchi e Ruby/Hulme. Le 4 Mk IV erano supportate da altre 3 GT40 Mk II ufficiali preparate da Carroll Shelby e si ritrovarono a contrastare 7 modernissime Ferrari e gli altri americani della Chaparral, che iscrissero 2 vetture: le 2F spinte da motori Chevrolet e dotate di avanzati alettoni mobili vincolati direttamente alle ruote posteriori.\nLe sessioni di qualifica furono dominata dagli americani con McLaren che strappa la pole position davanti alla Chaparral di Mike Spence e Phil Hill. La pi\u00f9 veloce delle Ferrari era settima e pi\u00f9 lenta di quattro secondi rispetto alla Mk IV, ma in gara la granitica affidabilit\u00e0 delle vetture di Maranello permise loro di risalire la classifica a mano a mano che le Ford e le Chaparral perdevano tempo ai box o si ritiravano ad una ad una. Hulme segn\u00f2 parecchi giri pi\u00f9 veloci, ma la sua Mk IV si fece da parte dopo che Ruby aveva danneggiato la coppa dell'olio in un'escursione fuori pista. Andretti ebbe un incidente nel bel mezzo della notte e la vettura di McLaren e Donohue perse un sacco di tempo per riparare il cofano posteriore esploso in piena velocit\u00e0 finendo poi quarta. Fortunatamente la vettura di Gurney e Foyt disput\u00f2 una corsa priva di contrattempi e vinse con 5 giri di vantaggio sulla migliore delle Ferrari, ottenendo la prima vittoria di un'automobile completamente realizzata negli Stati Uniti.\nIl dopo-gara e gli anni a seguire.\nIl giorno successivo a questa seconda vittoria della Ford furono annunciati i regolamenti per la stagione 1968, che tagliarono le Mk IV fuori dalla lotta. La Ford allora riport\u00f2 in fabbrica le vetture e le ricostru\u00ec a somiglianza dell'esemplare vincitore che, secondo la classifica ufficiale dell'ACO, era il J-6 e tutte e quattro vennero ridipinte di rosso e dotate della \"Gurney-bubble\". Per qualche tempo tutte queste \"vincitrici\" vennero esposte in vari saloni dell'auto e alla fine dell'anno la J-6 fu consegnata a Foyt per celebrare la sua vittoria al debutto a Le Mans. In seguito vennero realizzati altri due telai che furono utilizzati con scarso successo nelle gare Can-Am ridenominandoli \"G7A\", cos\u00ec il totale delle J-car sale a 10 esemplari.\nLa Ford vendette anche la J-7 e la J-8, ma tenne la J-5, che all'epoca era priva della targhetta identificativa del telaio e di alti componenti originali, tra cui il motore. Nel 1991 il collezionista americano James Glickenhaus acquist\u00f2 la J-6 e immediatamente cominci\u00f2 ad avere dei dubbi su quale fosse la vettura che aveva realmente vinto a Le Mans. Visit\u00f2 il Ford Museum per ispezionare la J-5 e scopr\u00ec che essa aveva il pianale ribassato sotto al sedile del pilota: questa modifica, insieme alla gobba sul tetto (la \"Gurney-bubble\") era stata apportata per far accomodare in vettura l'altissimo Dan Gurney. C'era inoltre un'incrinatura sul muso della J-5 dove un tifoso con una bottiglia di champagne si era seduto al termine della gara. Inoltre Glickenhaus ha scoperto sulla sua auto i danni patiti quando il cofano posteriore esplose. Per quasi 30 anni l'ACO e il reparto marketing della Ford avevano ingannato tutti gli storici. A tutt'oggi Glickenhaus \u00e8 il solo a poter dimostrare che la sua auto \"vincitrice\" a Le Mans in realt\u00e0 non lo \u00e8.\nUna volta scoperto che la sua auto non era la vettura rossa n\u00ba1 guidata da Gurney &amp; Foyt, Glickenhaus la fece ridipingere nella corretta livrea gialla della vettura n\u00ba2 condotta da McLaren e Donohue al 4\u00ba posto. La \"Gurney-bubble\" fu mantenuta, in quanto parte dell'interessante storia di quell'esemplare. Meccanicamente l'auto \u00e8 ancora completamente originale come in quell'unica gara e, al pari di tutte le auto della collezione Glickenhaus, \u00e8 targata e in perfetto ordine di marcia. Lo stesso non si pu\u00f2 dire della\nJ-5 al Ford Museum, che non \u00e8 in buono stato e ha addirittura un cartello sul cruscotto che intima: \"NON AVVIARE!\".\nConclusioni.\nA prima vista la Mk IV potrebbe essere facilmente ritenuta \"solo\" la quarta evoluzione dell'originale Ford GT40, ma uno sguardo pi\u00f9 attento rivela che, contrariamente all'opinione generale sulle auto americane, essa \u00e8 una vettura molto sofisticata. In particolar modo per quanto riguarda la tecnica costruttiva del telaio, dove la Ford fu pioniera e fu subito seguita dagli altri costruttori di auto da corsa. Sfortunatamente il cambio regolamentare deciso per il 1968 tronc\u00f2 la carriera sportiva della Mk IV, sebbene molti ritengono che la Casa madre, avendo ottenuto la tanto agognata vittoria, avrebbe comunque lasciato la vettura ai privati alla fine della stagione 1967. A tutt'oggi, la Ford Mk IV resta la sola automobile completamente americana ad aver vinto la classica grande gara di durata in terra di Francia.\nBibliografia.\n\"Ford GT: Then, and Now\", di Adrian Streather, Veloce Publishing Ltd, 2006 ISBN 9781845840549"}
{"id": "2550490", "revid": "287204", "url": "https://it.wikipedia.org/wiki?curid=2550490", "title": "Maria Jose Martinez Sanchez", "text": ""}
{"id": "2550491", "revid": "465169", "url": "https://it.wikipedia.org/wiki?curid=2550491", "title": "L'eterno movimento", "text": "L'eterno movimento \u00e8 un album della cantante pop italiana Anna Oxa, pubblicato nel 27 febbraio 2001 dall'etichetta discografica Sony.\nCritica.\nSecondo la critica l'album presenta grandi variet\u00e0 di suoni anche per via delle grandi collaborazioni internazionali quali Tony Levin e Will Malone. L'album comunque \u00e8 molto buono se non fosse per la presenza di 2 brani non inediti che lo appesantiscono."}
{"id": "2550492", "revid": "1543377", "url": "https://it.wikipedia.org/wiki?curid=2550492", "title": "Yolanda Kakabadse", "text": "Biografia.\n\u00c8 nata il 15 settembre 1948 a Quito, in Ecuador, dove ha studiato psicologia dell'educazione prima di passare al settore della protezione della natura nel 1979 come direttore esecutivo della Fundaci\u00f3n Natura. Sotto la sua guida, la Fondazione \u00e8 diventata una delle organizzazioni ambientaliste pi\u00f9 influenti dell'America Latina, contribuendo in larga misura alle politiche di promozione dell'uso sostenibile delle risorse naturali.\nLa Kakabadse \u00e8 stata coordinatrice della partecipazione delle organizzazioni non governative al Summit della Terra tenutosi a Rio de Janeiro nel 1992. L'anno successivo, ha istituito la Fondazione Futuro Latinoamericano, di cui \u00e8 stata presidente fino al 2006. Tra il 1996 e il 2004, ha presieduto l'Unione Internazionale per la Conservazione della Natura(IUCN) e dal 1998 al 2000 \u00e8 stata Ministro dell'Ambiente dell'Ecuador nel Governo del Presidente Jamil Mahuad ed ha fatto parte del consiglio di amministrazione del World Resources Institute, ha inoltre co-presieduto la Task Force sulla Sostenibilit\u00e0 Ambientale del Progetto del Millennio delle Nazioni Unite a partire dal 2002 al 2005.\nAttualmente, la Kakabadse presiede il gruppo di esperti scientifici e tecnici di consulenza (STAP), della Global Environment Facility (GEF), l'agenzia della Banca Mondiale per il finanziamento ambientale globale. Inoltre nel corso del 2001 \u00e8 stata visiting professor alla School of Forestry and Environmental Studies dell'Universit\u00e0 Yale. Nel corso dell'ultima conferenza annuale del WWF internazionale che si \u00e8 tenuta a Copenaghen nel maggio del 2009 Yolanda Kakabadse \u00e8 stata nominata Presidente dell'organizzazione, con decorrenza a partire dal gennaio 2010.\nRiconoscimenti.\nIl suo impegno, teso alla conservazione della natura \u00e8 stato riconosciuta da molti riconoscimenti internazionali, tra cui il premio Global 500 del Programma delle Nazioni Unite per l'Ambiente (United Nations Environment Programme - UNEP) nel 1991, e il prestigioso Zayed Future Energy Prize nel 2001. \u00c8 inoltre stata insignita dell'Ordine al merito della Repubblica dell'Ecuador, dell'Ordine dell'Arca d'Oro, conferito per meriti ambientali da SAR Bernhard van Lippe-Biesterfeld, Principe consorte dei Paesi Bassi e della medaglia della fondazione Charles Lindbergh nel 2005 per la conservazione dell'ambiente umano e naturale\nImpegno sociale a favore dell'Ambiente.\n\"Il mio cuore \u00e8 nella conservazione della natura\", ha affermato in pi\u00f9 d'una occasione Yolanda Kakabadse, uno degli ambientalisti contemporanei pi\u00f9 importanti, globalmente riconosciuta come un campione dello sviluppo sostenibile e della protezione della biodiversit\u00e0."}
{"id": "2550496", "revid": "599013", "url": "https://it.wikipedia.org/wiki?curid=2550496", "title": "Maria Jos\u00e9 Martinez Sanchez", "text": ""}
{"id": "2550497", "revid": "287204", "url": "https://it.wikipedia.org/wiki?curid=2550497", "title": "Micropterus treculii", "text": "Il persico del Guadalupe (\"Micropterus treculii\", ) \u00e8 un pesce d'acqua dolce appartenente all'ordine dei Perciformi e alla famiglia dei Centrarchidi.\n\u00c8 il pesce simbolo del Texas"}
{"id": "2550503", "revid": "373458", "url": "https://it.wikipedia.org/wiki?curid=2550503", "title": "Persico del Guadalupe", "text": ""}
{"id": "2550504", "revid": "373458", "url": "https://it.wikipedia.org/wiki?curid=2550504", "title": "Pesce persico del Guadalupe", "text": ""}
{"id": "2550508", "revid": "116944", "url": "https://it.wikipedia.org/wiki?curid=2550508", "title": "Polieucto", "text": ""}
{"id": "2550509", "revid": "120938005", "url": "https://it.wikipedia.org/wiki?curid=2550509", "title": "Alfabeto francese", "text": "L'alfabeto francese \u00e8 l'alfabeto utilizzato per scrivere la lingua francese. \u00c8 basato sull'alfabeto latino ed \u00e8 costituito da 26 lettere.\nL'alfabeto.\nSpeciali legature, come \u0152 ed \u00c6, esistono per alcune parole come \"\u0153il, f\u0153tus, b\u0153uf, t\u00e6nia, ex \u00e6quo\".\nle emme, le esse\nle hache"}
{"id": "2550510", "revid": "2169430", "url": "https://it.wikipedia.org/wiki?curid=2550510", "title": "Iker Muniain", "text": "Caratteristiche tecniche.\nGioca principalmente nel ruolo di ala sinistra nel 4-3-3, adotta anche la posizione di trequartista o di mezz'ala in un 4-2-3-1. Dotato di un'ottima tecnica individuale e buona visione di gioco, la sua caratteristica principale \u00e8 il dribbling fulminante che gli permette di lasciare sul posto gli avversari. \u00c8 stato definito il \"Messi basco\" per la sua somiglianza, nei movimenti, con Lionel Messi.\nNel 2010 \u00e8 stato inserito nella lista dei migliori calciatori nati dopo il 1989 stilata da Don Bal\u00f3n. Nel 2012 \u00e8 stato inserito nella lista dei migliori calciatori nati dopo il 1991 stilata da Don Bal\u00f3n.\nCarriera.\nClub.\nAthletic Bilbao.\nProdotto della florida cantera dell'Athletic Bilbao, ha fatto il suo debutto in prima squadra il 30 luglio 2009, in una partita di qualificazione di Europa League contro lo Young Boys Berna. Entrato in campo al 59\u00ba minuto in sostituzione di Gaizka Toquero, \u00e8 diventato il pi\u00f9 giovane giocatore a indossare la maglia dell'Athletic in una partita ufficiale, a 16 anni, 7 mesi ed 11 giorni. Una settimana pi\u00f9 tardi Muniain ha segnato il suo primo gol per il club, nella gara di ritorno della competizione europea in terra svizzera, contribuendo in modo decisivo al passaggio del turno della propria squadra. Anche in questo caso ha battuto il record come il giocatore pi\u00f9 giovane a segnare un gol (16 anni, 7 mesi e 18 giorni).\nIl 30 agosto 2009, esordisce nella Liga spagnola nella partita Athletic Bilbao-Espanyol 1-0, diventando il pi\u00f9 giovane giocatore ad aver indossato la maglia del club basco in campionato. La seconda partita in Liga la gioca il 13 settembre nella sfida esterna contro lo Xerez Club Deportivo (vinta per 1 a 0), Iker entra nel secondo tempo al 62' al posto di De Marcos giocando 29 minuti. Quattro giorni dopo aver disputato 4 partite tra Preliminari e Play off arriva l'esordio nella UEFA Europa League con gol nella partita vinta 3 a 0 contro l'Austria Vienna. Il 4 ottobre 2009 diventa inoltre il pi\u00f9 giovane marcatore sino ad allora della Liga spagnola (il record venne poi battuto da Fabrice Olinga il 18 agosto 2012), realizzando una rete nel corso di Valladolid-Athletic Bilbao, conclusasi 2-2, segnando quindi all'et\u00e0 di 16 anni e 289 giorni.\nIl 1\u00ba dicembre dello stesso anno, prolunga fino al 30 giugno 2015, il proprio contratto con la formazione basca, con una clausola rescissoria compresa tra i 36 ed i 45 milioni di euro. Il secondo gol arriva nel mese di dicembre nella gara persa 2 a 1 contro il Valencia con un tiro di destro su assist di Javi Martinez. Il terzo gol arriva il 7 febbraio con un colpo di testa al secondo minuto del primo tempo nella partita vinta contro lo Xerez Club Deportivo per 3 a 2. Conclude la sua prima stagione con l'Athletic Bilbao con 35 presenze e 6 gol.\nNella stagione 2011-12 cambia il suo numero di maglia passando dal 27 al 19. Il 15 settembre segna un gol nella sfida dei gironi di Europa League contro lo Slovan Bratislava finita 2 a 1, mentre la prima marcatura in Liga risale al 17 ottobre 2011 nella partita vinta 3 a 1 contro l'Osasuna. Si rende anche protagonista della cavalcata che porta la propria squadra fino alla finale di Europa League: sigla reti nei sedicesimi di finale sia all'andata che al ritorno contro la e nei quarti contro lo .\nIl 4 aprile 2015, nel corso del match perso contro il Siviglia (2-0), si infortuna gravemente al ginocchio sinistro, riportando la rottura del legamento crociato anteriore. Dopo un lento processo di recupero, torna in campo il successivo 20 dicembre, sostituendo I\u00f1aki Williams per gli ultimi minuti della partita casalinga vinta per 2-0 contro il Levante UD.\nIl 28 settembre 2017 subisce un altro grave infortunio (questa volta al ginocchio destro) nelle fasi finali di un incontro di Europa League contro lo Zorja Luhans'k, che ne compromette la stagione. Dopo un'assenza di poco pi\u00f9 di sei mesi, torna in campo contro il Villarreal il 9 aprile 2018, andando immediatamente a segno. Nel novembre del 2018 rinnova il contratto con l'Athletic Bilbao fino al giugno 2024. Il 17 gennaio 2021 conquista da capitano il secondo trofeo personale con la societ\u00e0 basca, bissando il successo in supercoppa dopo la vittoria nel 2015.\nNazionale.\nNazionale giovanile.\nNel 2009 partecipa al Campionato europeo di calcio Under-17 dove esordisce il 6 maggio contro l'Italia Under-17 pareggiata 0 a 0. Gioca anche la seconda partita 3 giorni dopo contro la Francia Under-17. La Spagna viene eliminata alla fase a gironi. Sempre nel 2009 partecipa al Mondiale Under-17. Debutta nel torneo nella sfida contro gli Stati Uniti Under-17 il 26 ottobre 2009 vinta per 2 a 1. Passato il turno con punteggio pieno, affronta negli ottavi di Finale il Burkina Under-17 vinta 4 a 1 (5 novembre. Nei quarti quattro giorni dopo sfida l'Uruguay Under-17 e battendolo 4-2 si qualifica per le semifinale dove affronta la nazionale organizzatrice del torneo la Nigeria dove la Spagna viene sconfitta 3-1. Conclude il suo Mondiale con 6 presenze (5 da titolare) e 0 gol.\nNel 2010 esordisce con la Nazionale Under-19 dove partecipa nello stesso anno all'Europeo di Categoria. La prima partita la gioca il 18 luglio contro la Croazia Under-19 vinta 2-1. La Spagna si qualifica alla seconda fase battendo il 24 luglio 3-0 l'Italia Under-19. In semifinale la Spagna sfida l'Inghilterra, vinta 3-1. In finale la Spagna viene battuta 2-1 dalla Francia Under-19.\nL'8 febbraio 2011, viene convocato per esordire nella nazionale under-21 nell'amichevole disputata contro la Danimarca Under-21. Il 20 aprile 2011 esordisce con la Spagna Under-20 nella sfida vinta 1-0 contro l'Italia Under-20 giocata a Mantova allo stadio Danilo Martelli.\nNel mese di giugno viene convocato per giocare l'Europeo Under-21 il suo terzo europeo al livello di nazionali giovanili contando quello con l'Under-17 e 19. Debutta contro la Repubblica Ceca Under-21 il 15 giugno 2011, la partita viene vinta per 2-0 dalla Spagna. Nella semifinale del 22 luglio vinta 3-1 contro la Bielorussia viene schierato da titolare come ala sinistra. Il 25 giugno vince l'Europeo, sconfiggendo in finale 2-0 la Nazionale di calcio della Svizzera.\nNazionale Maggiore.\nDopo tante presenze con le nazionali minori, il 29 febbraio 2012 viene convocato con la nazionale maggiore spagnola, per la partita contro il Venezuela (vinta dagli iberici per 5-0), facendo il suo ingresso in campo al 74\u00ba. Sette anni dopo viene nuovamente convocato dall'allenatore iberico Luis Enrique per le gare di qualificazione agli Europei 2020 contro Norvegia e Malta. Proprio in quest'ultima rientra in campo, sostituendo Juan Bernat al 56\u00ba minuto.\nSelezione dei Paesi Baschi.\nEsordisce con la selezione dei Paesi Baschi nella sfida del 28 dicembre 2011, persa 2-0 a Bilbao contro la Tunisia.\nCuriosit\u00e0.\n\u00c8 stato soprannominato \"Bart\" dai compagni di squadra, per via della sua somiglianza con il noto personaggio de \"I Simpson\".\nStatistiche.\nPresenze e reti nei club.\n\"Statistiche aggiornate al 16 agosto 2019.\""}
{"id": "2550512", "revid": "152625", "url": "https://it.wikipedia.org/wiki?curid=2550512", "title": "I fantastici 5", "text": ""}
{"id": "2550520", "revid": "287204", "url": "https://it.wikipedia.org/wiki?curid=2550520", "title": "Hockey Club Lugano 2008-2009", "text": "La stagione 2008-2009 \u00e8 la 29\u00aa che l'Hockey Club Lugano gioca nella Lega Nazionale A."}
{"id": "2550522", "revid": "7", "url": "https://it.wikipedia.org/wiki?curid=2550522", "title": "Musica bluegrass", "text": ""}
{"id": "2550523", "revid": "2198317", "url": "https://it.wikipedia.org/wiki?curid=2550523", "title": "Samurai (serie televisiva)", "text": " \u00e8 una serie televisiva giapponese tratta dal manga \"Lone Wolf and Cub\". L'opera \u00e8 stata prodotta da Union Motion Picture e Studio Ship e trasmessa in Giappone nel corso di tre stagioni dal 1973 al 1976 su Nippon Television.\nTrama.\nGiappone, XVII secolo. Itt\u014d Ogami (\u62dd\u4e00\u5200 Ogami Itt\u014d), membro del clan Matsudaira (\u677e\u5e73 Matsudaira) e gran maestro (\u5b97\u5bb6 s\u014dke) della scuola Sui\u014d (\u6c34\u9d0e\u6d41 Sui\u014d-ry\u016b, nella versione italiana Suiko), ricopre l\u2019importante carica di kaishakunin incaricato dallo sh\u014dgun di decapitare i nobili condannati al seppuku dopo che questi si sono aperti l\u2019addome. Onorato, rispettato e diventato padre da poco, cade vittima di un complotto organizzato da Retsud\u014d Yagy\u016b (\u67f3\u751f\u70c8\u5802 Yagy\u016b Retsud\u014d, nella versione italiana Rezuto Yaju), figlio illegittimo del patriarca degli Yagy\u016b e capo del clan Ura-Yagy\u016b (\u88cf\u67f3\u751f Ura-Yagy\u016b) che trama per destabilizzare lo shogunato tramite un\u2019organizzazione chiamata \u201cerba\u201d (ovvero il nome originale di coloro i quali sono noti in occidente col nome di ninja).\nRetsud\u014d fa uccidere tutta la famiglia di Itt\u014d (il figlio neonato si salver\u00e0 grazie alla madre) quando questi \u00e8 assente e fabbrica prove false per accusare Itt\u014d di alto tradimento.\nProcessato senza possibilit\u00e0 di difesa e dopo un anno condannato senza appello al suicidio rituale, decide di abbandonare il bushid\u014d, cio\u00e8 lo stile di vita dei samurai, e di seguire il meifumado, cio\u00e8 la via del regno dei morti. In questo modo cercher\u00e0 di ottenere giustizia per la moglie e smascherare il complotto di Retsud\u014d. Lascer\u00e0 che il figlio Daigor\u014d (\u5927\u4e94\u90ce Daigor\u014d), miracolosamente sopravvissuto grazie alla madre Azami (\u858a Azami) che lo ha nascosto poco prima di essere uccisa assieme a tutti i suoi servitori, scelga il proprio destino anche se in tenera et\u00e0: o seguirlo o condurre una vita normale, nel qual caso lo avrebbe affidato alle cure di una balia.\nPer operare questa scelta, il padre pone di fronte a lui alla sua destra la propria spada, alla sinistra una palla. Il figlioletto di pochi mesi, avvicinandosi a gattoni sceglier\u00e0 all\u2019ultimo istante la spada, scegliendo cos\u00ec quindi di seguire il padre nelle sue avventure.\nNella versione originale, per\u00f2, Itt\u014d dice a suo figlio che, se avesse scelto la palla, lo avrebbe \u201cmandato da sua madre\u201d, come dire che l\u2019avrebbe ucciso per risparmiargli un\u2019esistenza molto dura.\nQuesta forma di censura, assieme a un adattamento forzato (al tempo della prima messa in onda molti termini giapponesi oggi abbastanza familiari in italiano quali r\u014dnin, sh\u014dgun, etc. erano pressoch\u00e9 sconosciuti nella nostra lingua) e ad un\u2019errata pronuncia dei nomi giapponesi (Retsud\u014d Yagy\u016b, pronunciato con le consonanti all\u2019inglese, in italiano era diventato Rezuto Yaju) hanno in parte reso pi\u00f9 complicata la comprensione della storia al pubblico italiano.\nA quel punto hanno inizio le avventure dei due. Il padre, infatti, diventa un sicario a pagamento in modo tale da poter racimolare abbastanza denaro, non solo procurarsi cibo e riparo per loro due, ma anche per comperare una carica politica per il figlio quando questi sar\u00e0 adulto. In realt\u00e0 tutti quei soldi verranno usati s\u00ec per tutelare Daigor\u014d, ma in maniera molto diversa e che Itt\u014d aveva gi\u00e0 programmato fin dall\u2019inizio.\nPer ogni omicidio su commissione Itto chiede 500 monete d\u2019oro (\u4e21 ry\u014d), ma se un committente non \u00e8 in grado di pagare e muore Itto esaudisce la richiesta a titolo gratuito. In alcune circostanze arriva persino a rifiutare denaro e doni di varia natura e si batte esclusivamente per onore.\nQuesta sua generosit\u00e0 \u00e8 data dal concetto di compassione tipica dello zen, religione tipica dei samurai, ma anche dalla necessit\u00e0 di guadagnare il consenso popolare, che si riveler\u00e0 un grande vantaggio nella lotta contro il clan Yagy\u016b.\nViaggia per il Giappone a piedi, trasportando il figlio in un passeggino di legno e bamb\u00f9 che nasconde delle armi quali uno yari e una naginata a serramanico, in seguito far\u00e0 installare un primordiale fucile a ripetizione nel sottofondo. In alcune circostanze user\u00e0 tale carrozzina come imbarcazione.\nLa sua arma principale \u00e8 la katana, del tipo d\u014dtanuki, molto pi\u00f9 spessa e resistente di una spada qualunque. Non disdegna, tuttavia, di usare altre armi, fra le quali anche certi tipi di shuriken, in quanto, come lui stesso dice pi\u00f9 volte, la sua scuola consente di usare qualunque mezzo pur di arrivare allo scopo, tanto che user\u00e0 lo stesso Daigor\u014d come esca in pi\u00f9 occasioni.\nSpesso compaiono i membri dell\u2019organizzazione Kurokuwa (\u9ed2\u936c\u8846 kurokuwa-sh\u016b), che verranno poi sterminati da Itt\u014d.\nCon il trascorrere delle puntate, emerge (tramite dei flashback) l\u2019origine della faida fra Retsud\u014d e il clan Matsudaira (di cui Itt\u014d faceva parte): Su\u014d Matsudaira (\u677e\u5e73\u5468\u9632 Matsudaira Su\u014d, nella versione italiana Shubo) sospettava l\u2019esistenza dell\u2019erba, ma non era riuscito a trovare delle prove per inchiodare Retsud\u014d. Al momento dell\u2019assegnazione della carica di kaishakunin, decisa tramite un duello fra Itt\u014d e Gunbee (\u8ecd\u5175\u885b Gunbee, terzogenito di Retsud\u014d), la vittoria di Itt\u014d ha scatenato la reazione di Retsud\u014d, il quale ha fatto simulare a Gunbee un seppuku per convincere lo sh\u014dgun a far ripetere il duello in cui lui avrebbe sostituito il figlio. Durante l\u2019incontro Retsud\u014d finge un incidente e provoca la morte di Su\u014d Matsudaira, che prima di morire incarica Itt\u014d di scoprire qual\u2019\u00e8 il modo con cui l\u2019erba porta avanti la sua attivit\u00e0 di spionaggio.\nIn seguito Itt\u014d, in una delle sue missioni da sicario, viene in possesso di uno dei messaggi dell\u2019erba, ma non riesce a decodificarlo. Rivoltosi a degli esperti in carta scopre come leggere le parole nascoste e si dirige verso Edo.\nVisto che Retsud\u014d non \u00e8 riuscito a eliminare Itt\u014d (malgrado una taglia di 5000 ry\u014d), lo sh\u014dgun ordina al suo assaggiatore Tanomo Abe (\u963f\u90e8\u983c\u6bcd Abe Tanomo, nella versione italiana Tamo Abe), uomo scaltro e arrivista, di aiutare Retsud\u014d.\nTanomo, grande esperto di veleni e galenica, ha una propria rete di spie analoga all\u2019erba di Retsud\u014d, inoltre schiavizza i suoi servi con l\u2019oppio, che usa anche per estorcere informazioni.\nAnche il vero scopo di Tanomo \u00e8 il potere, infatti cerca pi\u00f9 volte di avvelenare Retsud\u014d.\nDopo circa tre anni di attivit\u00e0, Itt\u014d ha guadagnato sufficiente denaro per comprare un\u2019arma straniera la cui importazione \u00e8 proibita: delle bombe a mano provenienti dall\u2019Europa. Queste serviranno a Daigor\u014d per difendersi qualora Itt\u014d dovesse soccombere.\nRetsud\u014d e Tanomo, diventati ormai rivali nella caccia a Itt\u014d, cercano di catturarlo.\nTanomo, dopo aver fallito pi\u00f9 volte nell\u2019impresa, apre la chiusa di una diga che si trova a monte di Edo, mettendo a repentaglio la vita di migliaia di persone.\nMentre Itt\u014d e Retsud\u014d stanno per affrontarsi a duello, il contrabbandiere che ha procurato le bombe, gravemente ferito, implora i due di usarle per far esplodere una collina e impedire che l\u2019inondazione causi una strage.\nI due samurai sospendono le ostilit\u00e0 e collaborano per salvare gli abitanti di Edo.\nTanomo, miracolosamente scampato all\u2019inondazione provocata da lui stesso, tenta nuovamente di avvelenare Itt\u014d e Retsud\u014d, ma a causa della pioggia il tentativo fallisce e Tanomo si rompe un braccio.\nMentre i due samurai si riprendono dal tentativo di avvelenamento, Daigor\u014d si ammala gravemente e l\u2019unico in grado di produrre un medicinale che possa guarirlo \u00e8 proprio Tanomo (durante la preparazione emergono dei flashback che fanno capire che Tanomo era un figlio illegittimo maltrattato dall\u2019assaggiatore ufficiale, suo padre adottivo), che mentre somministra il farmaco trova il messaggio criptato che Itt\u014d aveva precedentemente sottratto all\u2019erba.\nImpossessatosene, grazie alle sue competenze scopre come decodificarlo: i messaggi sono scritti con succo di foglia di gelso, affinch\u00e9 diventino leggibili bisogna posare dei bachi da seta sul foglio e questi mangeranno la carta mostrando le lettere del messaggio.\nUna volta smascherato Retsud\u014d di fronte allo sh\u014dgun, questi ne ordina l\u2019arresto per alto tradimento e lo affida a Tanomo.\nMentre \u00e8 prigioniero, Retsud\u014d fa radunare tutti i suoi guerrieri da tutte le province dell\u2019impero allo scopo di eliminare Itt\u014d una volta per tutte.\nItt\u014d si reca al castello dello sh\u014dgun in pieno giorno e attraverso il cancello principale senza incontrare resistenza. Pensando di trovare Retsud\u014d, trova in realt\u00e0 Tanomo condannato al seppuku perch\u00e9 in un giorno sacro in cui lo sh\u014dgun si recava in pellegrinaggio un incendio ha distrutto le cucine, la cui gestione era affidata all\u2019assaggiatore.\nNon riuscendo a suicidarsi, Tanomo viene immobilizzato dagli incaricati e colpito all\u2019addome. Con le ultime forze Tanomo acquista il coraggio che non aveva mai avuto prima e uccide tutti i responsabili del seppuku, finch\u00e9 non vede Itt\u014d e gli chiede di decapitarlo come prevede il cerimoniale.\nDopo un'escalation di violenza in cui Itt\u014d uccide tutti gli uomini Yagy\u016b, viene la volta in cui affronta finalmente Retsud\u014d, sotto lo sguardo di Daigor\u014d e dello sh\u014dgun giunto con tutta la sua corte.\nLa sera prima, un agente dell\u2019erba travestito da affilatore di spade ha danneggiato irreparabilmente la katana di Itt\u014d, facendo in modo che si spezzi.\nItt\u014d riesce comunque ad affrontare Retsud\u014d, ma dopo essersi feriti gravemente a vicenda Itt\u014d muore in piedi. Daigor\u014d, alla vista del padre morto, prende uno yari e colpisce a morte Retsud\u014d, che a sua volta ferito e consapevole di aver perso ogni credibilit\u00e0 di fronte allo sh\u014dgun per aver ottenuto la vittoria con l\u2019inganno si lascia uccidere dicendo \u201cAddio, mio successore\u201d.\nProduzione.\nIl primo \"Lone Wolf and Cub\" (\"Kozure \u014dkami\"), \u00e8 stato prodotto nel formato tipico \"jidai-geki\" e trasmesso in tre stagioni di 26 episodi l'una, dal 1973 al 1976; ogni episodio durava 45 minuti.\nL'attore Kinnosuke Yorozuya ha interpretato il ruolo di Itto Ogami e l'ha poi ripreso nella met\u00e0 degli anni ottanta in successive miniserie e diversi film televisivi sul tema. Il ritratto che Yorozuya fa di Ogami nella serie, e la serie nel suo complesso, si dice siano pi\u00f9 fedeli al manga originale (dal quale l'opera \u00e8 tratta), rispetto ai film interpretati invece da Tomisabur\u014d Wakayama.\nPersonaggi e interpreti.\nItt\u014d Ogami: Kinnosuke Yorozuya\nDaigor\u014d Ogami: Kazutaka Nishikawa ( Nishikawa Kazutaka, 1\u00aa e 2\u00aa serie), Takumi Sat\u014d ( Sat\u014d Takumi, 3\u00aa serie)\nRetsud\u014d Yagy\u016b: K\u014dji Takahashi ( Takahashi K\u014dji, 1\u00aa serie), K\u014d Nishimura ( Nishimura K\u014d, 2\u00aa serie), Kei Sat\u014d (\u4f50\u85e4\u6176 Sat\u014d Kei, 3\u00aa serie)\nTanomo Abe: Ry\u016bnosuke Kaneda ( Kaneda Ry\u016bnosuke)\nLo sh\u014dgun: Shinjir\u014d Ebara ( Ebara Shinjir\u014d, 3\u00aa serie)\nKozueka Idebuchi: Setsuko Ogawa ( Ogawa Setsuko, nella versione originale Sayaka Idebuchi, figlia illegittima di Retsud\u014d)\nAzami Ogami: Rumi Matsumoto ( Matsumoto Rumi, moglie di Itt\u014d assassinata per ordine di Retsud\u014d)\nGunbee Yagy\u016b: K\u014dji Nanbara ( Nanbara K\u014dji, terzogenito di Retsud\u014d)\nSu\u014d Matsudaira: Mizuho Suzuki ( Suzuki Mizuho, capo del clan Matsudaira)\nSh\u014dbei Idebuchi: Isao Natsuyaki ( Natsuyaki Isao), figlio illegittimo di Retsud\u014d e fratello maggiore di Sayaka\nShichir\u014dbei: Asao Koike ( Koike Asao), il costruttore di fucili, progettatore del fucile a ripetizione nascosto nella carrozzina di Daigor\u014d\nDistribuzione.\nLa serie televisiva \u00e8 stata trasmessa con successo anche in Italia, inizialmente da Italia1 e poi da reti televisive locali.\nLa serie \u00e8 stata trasmessa negli Stati Uniti col titolo \"The Fugitive\" \"Samurai\" (nella versione originale giapponese con sottotitoli in inglese), e riproposta a Toronto, Canada, dalla CFMT-TV (ora OMNI 1), sempre in originale giapponese con sottotitoli, col nome \"The Iron Samurai\". \u00c8 stata anche mandata in onda in Germania, doppiata in tedesco; in Italia, doppiata in italiano, intorno al 1980; e in portoghese \u00e8 stata mandata in onda in Brasile come \"O Samurai Fugitivo\", sulla \"TVS\" (oggi SBT) e Record.\nHome video.\nGli episodi della prima stagione sono stati commercializzati in Giappone su DVD il 20 dicembre 2006, apparentemente senza sottotitoli. I primi dodici episodi sono stati pubblicati su DVD in Germania, con l'audio in giapponese e tedesco. Negli Stati Uniti, Blasters Media ha distribuito la serie originale TV in DVD il 29 aprile 2008 sotto l'etichetta Shock Tokyo, contenente l'originale giapponese con sottotitoli in inglese. Al momento non esistono DVD n\u00e9 VHS ufficiali in italiano.\nCuriosit\u00e0.\nAl termine della prima serie Itt\u014d rende cieco Retsud\u014d all\u2019occhio destro colpendolo con una freccia, ma dall\u2019inizio della seconda serie in poi Retsud\u014d apparir\u00e0 invece privo dell\u2019occhio sinistro (che coprir\u00e0 con una tsuba).\nMolti attori hanno recitato ciclicamente ma con ruoli completamente diversi, ad esempio Shinjir\u014d Ebara ha prima interpretato un ispettore fluviale caduto in disgrazia per poi avere il ruolo (nell\u2019ultima serie) dello sh\u014dgun. Allo stesso modo, Isao Natsuyaki ha interpretato in un episodio un agente dell\u2019erba e, in seguito, Sh\u014dbei (il figlio illegittimo di Retsud\u014d).\nKinnosuke Yorozuya, l\u2019interprete di Itt\u014d Ogami, per entrare meglio nel ruolo studi\u00f2 la katana di tipo d\u014dtanuki, appassionandosene talmente tanto da possederne svariate decine.\nIn una produzione successiva interpreter\u00e0 nientemeno che un guerriero del clan Yagy\u016b.\nEpisodi.\nGli episodi della serie sono 79. All'interno della prima stagione trasmessa in Italia, esiste un episodio n. 05bis dal titolo \"Oyuki\" che non appare nella lista degli episodi trasmessi in altri paesi ed \u00e8 basato sulla stessa storia da cui \u00e8 stato tratto il quarto lungometraggio della serie \"Lone Wolf and Cub\"."}
{"id": "2550526", "revid": "287204", "url": "https://it.wikipedia.org/wiki?curid=2550526", "title": "Hockey Club Lugano 2007-2008", "text": "La stagione 2007-2008 \u00e8 la 28\u00aa che l'Hockey Club Lugano gioca nella Lega Nazionale A.\nStatistiche individuali.\nGame Winning Goal\n4: H\u00f6glund\n3: J. Vauclair\n2: Sannitz, Tremblay, Romy\n1: Murray, Jeannin, Conne, Wilson, Carter, N\u00e4ser\nGame Tying Goal\n2: J. Vauclair, Wilson, Paterlini, Helbling, N\u00e4ser, H\u00e4pp\u00f6l\u00e4\n1: Kostovic, Cantoni, Romy, Conne, Tremblay, Carter, Jeannin, Sannitz\nStatistiche squadra.\nMedia goal fatti: 2.6\nMedia goal subiti: 2.98\nPower-play: 14.6%\nBox-play: 82.8%\nPartite casalinghe:\n14 vinte 11 perse\n64 goal fatti - 60 goal subiti\nPartite esterne:\n10 vinte 15 perse\n62 goal fatti - 84 goal subiti\nOT: 5 vinte 0 perse\nRigori: 4 vinte 5 perse\nTempo max senza fare goal: 212 min 24 sec (28.11 - 7.12)\nTempo max senza prendere goal: 116 min 14 sec (30.10 - 3.11)\nQuando HCL segna il primo goal: 18 vinte 6 perse\nQuando HCL subisce il primo goal: 6 vinte 20 perse\nDopo 1\u00ba tempo in vantaggio: 10 vinte 2 perse\nDopo 1\u00ba tempo in parit\u00e0: 11 vinte 11 perse\nDopo 1\u00ba tempo in svantaggio: 3 vinte 13 perse\nDopo 2\u00ba tempo in vantaggio: 14 vinte 5 perse\nDopo 2\u00ba tempo in parit\u00e0: 7 vinte 1 persa\nDopo 2\u00ba tempo in svantaggio: 3 vinta 20 perse\nDopo una vittoria: 11 vinte 11 perse\nDopo una sconfitta: 13 vinte 14 perse\nMax vinte di fila: 4 (15.9 - 25.9; 12.1 - 22.1)\nMax perse di fila: 4 (12.10 - 19.10; 28.11 - 4.12)\nPunti a partita per gli allenatori:\nSlettvol 22 in 13 1.69\nRuhnke 7 in 8 0.875\nI. Zanatta 40 in 29 1.37"}
{"id": "2550528", "revid": "1149807", "url": "https://it.wikipedia.org/wiki?curid=2550528", "title": "Umib\u014dzu", "text": "L' \u00e8 uno y\u014dkai, uno spirito del folklore giapponese. Si dice che l'umib\u014dzu viva nell'oceano e che capovolga le navi di chiunque osi parlargli. Il nome di questo spirito, che combina il kanji di \"mare\" con quello di \"monaco buddhista\", probabilmente \u00e8 dovuto al fatto che l'umib\u014dzu pare abbia una grande testa rotonda, che ricorda appunto il capo rasato dei monaci buddhisti. Si dice che siano sacerdoti annegati, che esibiscono la testa rasata e in genere sembra stiano pregando. Di solito vengono descritti come dotati di un torso grigio dall'aspetto fumoso e di arti serpentini.\nSecondo un racconto, se un umib\u014dzu si arrabbia, pretende che la ciurma assalita gli fornisca un barile che poi riempie di acqua di mare per annegarla. Per evitare questo destino terribile, \u00e8 necessario dargli un barile senza il fondo.\nQuesta leggenda \u00e8 probabilmente correlata ad un'altra tradizione giapponese, secondo cui le anime di persone senza nessuno che guardi la loro tomba si rifugiano in mare.\nUmib\u014dzu nei media e in letteratura.\nL'umib\u014dzu \u00e8 uno y\u014dkai molto conosciuto e si ritrova anche nella moderna cultura giapponese. Tale creatura \u00e8 presente, ad esempio, nei manga \"City Hunter\" (amico del protagonista, il suo vero nome \u00e8 Hayato Ij\u016bin, mentre nella traduzione italiana \u00e8 chiamato Falco), \"Gegege no Kitaro\" e \"Naruto\" (in quest'ultimo caso \u00e8 un mostro fatto d'acqua, con un bordo grigio come corpo), ma anche in \"One Piece\", dove ne compare un esemplare di nome Wadatsumi (che ha l'aspetto di un normale gigante ma vive nelle profondit\u00e0 marine). \u00c8 anche ripreso nella serie \"Monster in my pocket\", dove \u00e8 il numero 118. In \"Samurai Jack\", l'aspetto del demone Aku \u00e8 in parte ispirato a questo tipo di creatura. Inoltre, compare come boss di fine livello nel videogioco \"Nioh\". Nel manga Gintama Umibouzu \u00e8 il soprannome con il quale \u00e8 noto il padre di Kagura, una dei comprimari del protagonista Sakata Gintoki; tale nome gli \u00e8 stato affibbiato in quanto \u00e8 considerato il guerriero pi\u00f9 forte dell'universo e dotato di una forza mostruosa. Nel videogioco Pikmin 2 il nome giapponese del boss Spettro d'acqua \u00e8 \"Amebozu\", una fusione di ameba e Umibozu."}
{"id": "2550529", "revid": "126257", "url": "https://it.wikipedia.org/wiki?curid=2550529", "title": "Autovettura elettrica", "text": ""}
{"id": "2550530", "revid": "287204", "url": "https://it.wikipedia.org/wiki?curid=2550530", "title": "Hockey Club Lugano 2006-2007", "text": "La stagione 2006-2007 \u00e8 la 27\u00aa che l'Hockey Club Lugano gioca nella Lega Nazionale A.\nRegular season.\nLEGENDA:\nG=Giocate, V=Vinte, VS=Vinte ai supplementari, PS=Perse ai suppl., P=Perse, GF=Gol Fatti, GS=Gol Subiti, Dif=Differenza Reti, Pt=Punti\nPlayoff.\nNei play-off 2007 il HC Lugano \u00e8 stato eliminato allo stadio dei quarti di finale dai Kloten Flyers per 2-4.\nRoster.\nLegenda:P=Portiere; D=Difensore; A=Attaccante; L=Sinistra; R=Destra\nMaglie.\nEuropean Champions Cup 2007 - Super Six.\nMaglia nera indossata il 13 gennaio 2007 a San Pietroburgo per la partita contro l'AK Bars Kazan."}
{"id": "2550531", "revid": "1652635", "url": "https://it.wikipedia.org/wiki?curid=2550531", "title": "Pier Marco Bertinetto", "text": "Biografia.\nLaureatosi all'Universit\u00e0 degli Studi di Torino nel 1970 in Storia della lingua italiana, \u00e8 stato professore incaricato nella medesima universit\u00e0 dal 1975, quindi professore ordinario nell'anno accademico 1980-1981 a Roma e dall'anno successivo alla Scuola Normale Superiore di Pisa, dove ha insegnato Linguistica generale e diretto il Laboratorio di Linguistica. I suoi principali ambiti di ricerca (di impianto teorico e/o sperimentale) sono stati: fonetica e fonologia, morfologia, semantica verbale, linguistica tipologica di orientamento descrittivo.\n\u00c8 stato presidente della \"Societas Linguistica Europaea\" per il 2009. \u00c8 membro della \"Suomalainen Tiedeakatemia\" (Accademia Finlandese delle Scienze), dell'Academia Europ\u00e6a, dell'\u00d6sterreichische Akademie der Wissenschaften e dell'Accademia delle Scienze di Torino.\nNel 1989 ha fondato la \"Rivista di Linguistica\", dal 1999 \"Italian Journal of Linguistics\", che dirige tuttora."}
{"id": "2550532", "revid": "671029", "url": "https://it.wikipedia.org/wiki?curid=2550532", "title": "Sisowath Monivong", "text": "Biografia.\nSecondogenito del re Sisowath, Sisowath Monivong (spesso abbreviato in Monivong) nacque a Phnom Penh nel 1875. Nel 1863 lo zio Norodom aveva accettato di far diventare la Cambogia un protettorato francese pur di sottrarsi al dominio siamese e vietnamita, e nel 1887 il protettorato di Cambogia fu inserito nella neonata colonia dell'Indocina francese, che inizialmente comprendeva anche i protettorati di Cocincina, Annam e Tonchino in territorio vietnamita. Alla morte di Norodom, nel 1904 divenne re il fratellastro Sisowath, ritenuto pi\u00f9 accondiscendente al controllo francese del figlio del predecessore, il principe Yukanthor. Nei suoi 23 anni di regno si stabilizzarono i rapporti tra la corte e le autorit\u00e0 coloniali, che erano stati spesso tumultuosi nel periodo di Norodom. Nel 1907 i francesi costrinsero il Siam, l'odierna Thailandia, a restituire alla Cambogia le province tradizinalmente khmer di Siem Reap, Banteay Meanchey e Battambang.\nAscesa al trono.\nNel 1927 mor\u00ec Sisowath e gli succedette Sisowath Monivong. Come i suoi due predecessori, Monivong fu re praticamente solo di nome (dopo che sul finire del XIX secolo Norodom aveva tentato di esercitare effettivamente la propria autorit\u00e0). Il potere effettivo era controllato dai francesi, nelle persone del governatore dell'Indocina Francese, che risiedeva ad Hanoi, e del residente generale della Cambogia. Monivong organizz\u00f2 il Consiglio reale chiamando al suo fianco i cugini Sisowath Rathary, Sisowath Watchayavong, Norodom Phanouvong, Norodom Suramarit e Norodom Singhara.\nEconomia coloniale e movimenti di protesta.\nSal\u00ec al trono in un periodo in cui l'economia del protettorato cambogiano era particolarmente fiorente, le scarse infrastrutture costruite dai francesi avevano contribuito a sviluppare l'agricoltura e le risaie nelle province di Battambang e Siem Reap erano le pi\u00f9 produttive dell'intera colonia. A trarne vantaggio furono soprattutto i proprietari colonialisti e in misura minore gli impiegati vietnamiti fatti arrivare dai francesi nonch\u00e9 gli imprenditori e banchieri di origine cinese, che da lungo tempo si erano consolidati nel Paese, mentre i cambogiani rappresentavano la forza lavoro sottopagata. La grande depressione del 1929 segn\u00f2 il tracollo anche per l'economia in Cambogia e a pagarne il prezzo maggiore furono i cambogiani, la cui povert\u00e0 divenne drammatica e accentuata anche dalle nuove tasse imposte dai francesi per il rilancio.\nNegli anni trenta nacque il movimento comunista in Cambogia come branca del Partito Comunista Indocinese, nome che aveva preso nell'ottobre del 1930 il Partito Comunista Vietnamita, fondato pochi mesi prima, per coinvolgere tutti i Paesi dell'Indocina Francese nella lotta contro i colonialisti. I membri cambogiani erano 9 nel 1935 e 16 nel 1938. Il movimento nazionalista era nato diversi anni prima e durante il regno di Monivong ebbe grande sviluppo. Tra i giovani nazionalisti che emersero in quegli anni vi fu Son Ngoc Thanh, un khmer krom nato in Cocincina trasferitosi in Cambogia dopo gli studi a Parigi che sarebbe diventato un uomo di Stato. Sia i primi comunisti che i nuovi nazionalisti si formarono in quegli anni nelle scuole francesi in Cambogia.\nGuerra franco-thailandese.\nDurante la Seconda guerra mondiale, dopo l'instaurazione del governo di Vichy, nel settembre 1940 le truppe dell'Impero giapponese occuparono il nord del Vietnam, ma permisero alla burocrazia francese di restare al suo posto. Il mese successivo anche il dittatore thai Phibun Songkhram, alleato dei giapponesi, approfitt\u00f2 della debolezza dei francesi nel periodo di Vichy e intraprese la breve guerra franco-thailandese per appropriarsi dei territori laotiani e cambogiani ceduti ai colonialisti europei negli anni a cavallo del 1900. L'aviazione thai bombard\u00f2 diverse localit\u00e0 laotiane e cambogiane, l'esercito riusc\u00ec a penetrare in territorio laotiano ma incontr\u00f2 maggiore resistenza da parte dei francesi alle frontiere con la Cambogia.\nI francesi sfruttarono la loro superiorit\u00e0 navale nella battaglia di Koh Chang, nei pressi del confine cambogiano, al termine della quale i giapponesi imposero il cessate il fuoco firmato dalle parti in causa il 31 gennaio 1941. Grazie all'intermediazione giapponese, con il trattato di pace firmato a Tokyo nel maggio successivo i francesi, oltre a cedere alcuni territori laotiani, furono costretti a lasciare ai thai le province cambogiane di Battambang, Siem Reap, Banteay Meanchey, Oddar Meanchey e Preah Vihear, nonch\u00e9 la municipalit\u00e0 di Pailin. Quello stesso mese le truppe giapponesi occuparono la Cambogia.\nSuccessione.\nSisowath Monivong non fece in tempo a vedere questi ultimi avvenimenti; si era nel frattempo ritirato a Bokor, dove mor\u00ec alla fine di aprile 1941. I francesi scelsero come successore di Monivong non il figlio Sisowath Monireth, ma il giovanissimo nipote Norodom Sihanouk (figlio di Norodom Suramarit, cugino del vecchio re e genero, avendone sposato la figlia Sisowath Kosamak), ritenuto pi\u00f9 malleabile. Gli eventi successivi avrebbero dimostrato il contrario.\nDopo la fine del conflitto mondiale, nell'ottobre del 1946 i thai furono costretti a riconsegnare i territori annessi nel 1941 ai francesi, che quello stesso mese riorganizzarono l'intero impero coloniale rimastogli nell'Unione francese.\nDiscendenza.\nIl Re Sisowath Monivong ha avuto 16 spose e 24 figli:"}
{"id": "2550533", "revid": "287204", "url": "https://it.wikipedia.org/wiki?curid=2550533", "title": "Umibozu", "text": ""}
{"id": "2550543", "revid": "2220938", "url": "https://it.wikipedia.org/wiki?curid=2550543", "title": "Oppido Mamertina", "text": "Oppido Mamertina (\"Oppitu\", \"Ofidus\" in dialetto greco-calabro) \u00e8 un comune italiano di abitanti della citt\u00e0 metropolitana di Reggio Calabria in Calabria. \u00c8 sede della diocesi di Oppido Mamertina-Palmi.\nLa citt\u00e0 fu fondata sull'antica Oppidum a sua volta fondata su un antico insediamento costruito dal popolo dei Mamertini, spostatosi dalla vicina Mella (III-I sec. a.C.) dove aveva trovato rifugio unendosi alla popolazione italica del posto e dando alla luce la mitica Mamerto. Nel 1056 fu conquistata da Ruggero il Normanno e divenne ducato durante la dominazione angioina, fu a lungo contesa tra angioini ed aragonesi.\nGeografia fisica.\nTerritorio.\nIl territorio comunale di Oppido si estende dalle vette dell'Aspromonte e scendendo lungo la dorsale pre-aspromontana si insinua nel cuore della Piana di Gioia Tauro e, caratterizzato da formazioni geologiche di varia natura, presenta, quindi, una fauna e una flora particolarmente diversificata.\nFlora.\nNelle fascia del territorio che si estende al centro della Piana dominano le coltivazioni dell'ulivo. Le distese degli alberi di ulivo secolari, che grazie al clima propizio raggiungono altezza e proporzioni ragguardevoli, unitamente agli agrumeti sono la prevalente caratteristica paesaggistica nonch\u00e9 una delle principali risorse economiche.\nLe zone collinari presentano una spiccata eterogeneit\u00e0. Ai boschi di ulivo si uniscono i numerosi boschi di castagno, di noce e le pinete che progressivamente si estendono fino alle zone pi\u00f9 alte e la macchia mediterranea, tra i crinali impervi, cresce rigogliosa. Sotto i mille metri \u00e8 il leccio a farla da padrone unitamente ai boschi di quercia. In montagna, poi, le vette sono coperte dai faggi, dal pino laricio e dall'abete dei Nebrodi.\nFauna.\nOltre alle numerose specie migratrici, nel territorio di Oppido \u00e8 stanziale la tipica diversificazione faunistica del versante tirrenico dell'Aspromonte.\nClima.\nIl comune rientra in zona climatica C ex DPR n.412 del 26 agosto 1993, con 1258 gradi giorno.\nIdrografia.\nI corsi d'acqua principali sono il torrente Boscaino, il torrente Marro, il torrente Tricuccio ed il torrente Duverso. Il maggiore in termini di portata d'acqua \u00e8 il torrente Petrace (anticamente denominato Metauros, in greco: \u039c\u03b5\u03c4\u03b1\u03c5\u03c1\u03bf\u03c2), ove confluiscono gli altri, che delimita il confine comunale a ovest.\nStoria.\nLa citt\u00e0 medievale fu fondata, probabilmente nel IX secolo, sull'antica Oppidum a sua volta fondata su un antico insediamento costruito dal popolo dei Mamertini spostatosi dalla vicina Mella (III-I secolo a.C.) dove aveva trovato rifugio unendosi alla popolazione italica del posto e dando alla luce la mitica Mamertion (in latino: Mamertium).\nOrigini.\nIl territorio di Oppido ha una stratificazione storico-archeologica di notevole rilievo. In localit\u00e0 Torre Cillea e Torre Inferrata sono documentate presenze comprese tra i secoli VII e III secolo a.C. ricollegabili ad area di abitato e di necropoli. Sono stati portati alla luce i resti di un nucleo di genti indigene ellenizzate prima e successivamente di una comunit\u00e0 brettia. In contrada Mella, nei pressi della citt\u00e0 medievale di Oppido, \u00e8 stato rinvenuto un insediamento risalente al III - I secolo a.C. e reperti riferibili all'et\u00e0 neolitica e all'et\u00e0 del ferro. Nel cuore dell'Aspromonte, in localit\u00e0 Palazzo, \u00e8 stata costruita nel IV secolo a.C. all'estremit\u00e0 di un lungo serro che domina l'intero territorio di Oppido, una struttura fortificata che, protetta da un avancorpo, accoglieva una guarnigione in pianta stabile. La citt\u00e0 medievale \u00e8 munita di castello e di grandi mura difensive ancora oggi in gran parte visibili, di un'importante cattedrale, \u00e8 ricca di palazzi, chiese, conventi, nel Seminario si insegnavano lettere, filosofia, dogmatica, teologia morale, sacra scrittura, canto gregoriano, storia sacra e profana, geografia, oratoria, poetica, estetica, storia della filosofia.\nMamertion.\nNella nota contrada Mella, poco distante da Oppido, insiste un vasto e complesso sito archeologico. Giacciono, ancora in gran parte sepolti nonostante la massiccia campagna di scavi, i resti della mitica Mamerto, citata negli scritti di Strabone. La sua origine \u00e8 legata alle vicende dei Mamertini (cultori del dio Marte), popolo di mercenari provenienti per lo pi\u00f9 dalla Campania. Arrivati in Sicilia, partendo dalla Sila Tauricana (entroterra sopra Reggio e Locri) dove si erano stanziati abbandonando il Sannio per scongiurare una pestilenza, furono assoldati dal tiranno di Siracusa Agatocle. Alla sua morte si spinsero verso nord fino a Messina conquistandola. Dopo l'avvio della Prima guerra punica, del quale furono i principali responsabili, schiacciati dalla potenza di Roma e Cartagine, lasciarono l'isola e ritornarono in questo lembo di Calabria dove trovarono stabile rifugio in un abitato italico fondando cos\u00ec Mamerto. Questo termine per\u00f2 nel tempo si perse a causa della mescolanza con la cultura ed il lessico dei popoli locali, e visto che l'insediamento dei mamertini avvenne nella Sila Tauricana da qui il nome Tauriana (la citt\u00e0 del monte Taurus). Il legame tra le citt\u00e0 di Tauriana e di Mamertion \u00e8 insito inequivocabilmente nelle fonti (Alfio di Messana, Strabone, Catone, Stefano Bizantino), le due citt\u00e0 sono sorte con ogni evidenza nello stesso territorio, sono cio\u00e8 la stessa cosa. Significativi sono i numerosi ritrovamenti di mattonacci e di tegole recanti la scritta TAYRIANYM e dei bolli statali contraddistinti dall'etnico TAYPIANOYM comprovanti una piena autonomia politica. Ben presto la citt\u00e0 diventa un importante centro economico e commerciale assumendo un ruolo preminente nello sfruttamento e nella gestione del potenziale economico dell'alto bacino del Metauros, usufruendo anche di uno sbocco commerciale sul Tirreno tramite l'emporio portuale di Taurianum alla foce del fiume.\nIl Parco archeologico di Mella \u00e8 quindi un sito di grande interesse. Numerosi sono stati i ritrovamenti sia in termini di rilievi urbanistici (strade lastricate larghe pi\u00f9 di 7 metri, lungo le quali si allineano grandi edifici civili in un contesto culturale pienamente urbanizzato), sia numismatici: numerosissime monete appartenenti alle zecche o autorit\u00e0 di Roma, Metaponto, Bretii, Valentia, Locri Epizefiri, Rhegion, Cartaginesi in Italia, Catana, Siracusa e Mamertini. Queste ultime, in ragione del 28,35% del totale, in una concentrazione cos\u00ec elevata che non trova riscontro altrove nell'Italia meridionale. Sono stati ritrovati anche statuette in bronzo, mattonacci, tegole, testine di terra cotta, macine, collane in metallo, ceramiche, utensili vari, anfore da trasporto, lucerne, unguentari ecc. Purtroppo queste aree archeologiche sono state \"visitate\" da antichi e moderni tombaroli, ma ancora solo una minima parte del vasto sito \u00e8 stata portata alla luce. Il proseguimento degli scavi iniziati negli anni ottanta porter\u00e0 (come sta gi\u00e0 portando) ad una ridefinizione della storia della Piana di Gioia Tauro e di una parte importante della storia dell'Italia Meridionale, colmando finalmente le lacune dei testi antichi giunti fino ai nostri giorni.\nRepubblica Mamertina.\nL'antica citt\u00e0 di Mamerto fu una delle pi\u00f9 famigerate repubbliche confederate al popolo romano. L'etimologia del suo nome \"Mamertion\" deriva dalla voce osca Mamers, che significa Marte Dio della guerra. Il valore militare dei Mamertini \u00e8 ricordato nella letteratura antica, allorquando, come scrive Plutarco, si opposero alla marcia su Roma di Pirro schierando diecimila soldati e dimostrando abile strategia militare. Infatti, seppure sconfitti, riuscirono a scomporre l'esercito nemico molto pi\u00f9 numeroso, disorientandolo e confondendolo, uccisero due elefanti e lo stesso re dell'Epiro rimase ferito gravemente sul campo di battaglia.\nOppidum.\nPosta a brevissima distanza dal Parco Archeologico di Mella la citt\u00e0 medievale giace all'ombra dei taciti ulivi, in una cornice di rara bellezza. Il sito, per la sua estensione e densit\u00e0 di resti, \u00e8 particolarmente affascinante ed interessante. La citt\u00e0 era protetta da possenti mura e vi si accedeva grazie alle due porte poste agli estremi del lungo asse principale (ben visibili, tanto le mura quanto le porte) sul quale si affacciano gli edifici pi\u00f9 importanti i cui resti sono ancora visibili. La citt\u00e0 ospitava il Seminario e l'imponente Cattedrale con l'Episcopio (della Cattedrale persistono oltre le vestigia perimetrali, la scalinata esterna ed interna ed il campanile). Dallo stradone principale si diramavano tortuosamente le vie e viuzze che danno forma al caratteristico contesto urbano. Ospitava anche, oltre a numerose chiese, il Convento dei Frati Paolotti ed il Convento dei Frati Francescani Osservanti e fuori le mura il Convento dei Frati Cappuccini e due carceri, uno ecclesiastico e l'altro civile nel Castello Angioino-Aragonese che, accanto alla porta nord, si innalza poderoso ancora ben conservato.\nLa citt\u00e0 fu distrutta dal terremoto del 5 febbraio 1783. Visitandola nella seconda met\u00e0 dell'800 Alexandre Dumas scrisse: \u00abLa citt\u00e0 di Oppido ebbe la sorte di tutte le belle donne: oggetto di desiderio nella loro giovinezza, di disgusto nella loro decrepitezza, d'orrore dopo la loro morte\u00bb.\nOppido dopo il terremoto del 1783.\nL'abitato si trova alle falde dell'Aspromonte sul versante nord-occidentale. Ricostruito, su progetto degli ingegneri napoletani Antonio Winspeare e Francesco La Vega, dopo il terremoto del 1783, presenta un moderno impianto a scacchiera con ampie vie rettilinee ed ortogonali e grandi piazze. Conserva numerosi palazzi nobiliari del XIII e XIX secolo con artistici portali in granito, tra questi, Palazzo Migliorini in stile neoclassico napoletano e Palazzo Zerbi in stile tardo barocco. Caratteristiche e pittoresche sono le tortuose vie del centro storico dei quartieri Tresilico e Zurgonadio.\nSimboli.\nLo stemma del comune di Oppido Mamertina \u00e8 stato concesso con decreto del presidente della Repubblica del 7 aprile 2003.\nMonumenti e luoghi d'interesse.\nArchitetture religiose.\nCattedrale.\nLa cattedrale di Oppido Mamertina \u00e8 la sede della cattedra del vescovo ed in quanto tale \u00e8 la chiesa madre della diocesi di Oppido Mamertina-Palmi. Dedicata a Maria Assunta, in stile neoclassico, \u00e8 tra gli edifici sacri pi\u00f9 grandi della Calabria e con i suoi 33 metri primeggia su tutti in altezza. Il campanile (non ancora del tutto completato), progettato dell'ingegnere Pasquale Epifanio ed iniziato dal vescovo Domenico Crusco nel settembre del 1997, domina la piana di Gioia Tauro con i suoi 50,10 metri di altezza ed \u00e8, presumibilmente, la costruzione pi\u00f9 alta della Calabria.\nLa cattedrale santuario Maria SS. Annunziata \u00e8 gemellata con la Basilica dell'Annunciazione di Nazaret.\nSantuario e culto di Maria SS. delle Grazie.\nMons. Raspini vescovo di Oppido il 2 luglio del 1958 ha elevato la chiesa parrocchiale di Tresilico a Santuario Mariano in onore di Maria SS. delle Grazie. Il fervente culto alla Vergine dispensatrice di Grazie \u00e8 da secoli scandito nella sua stessa storia. Il popolo infatti era gi\u00e0 profondamente legato alla Vergine del Pilar raffigurata in una pregevole scultura in marmo del '700, ancora oggi conservata nel Santuario. La prima statua in legno, ordinata sul modello della Madonna del Pilar, venne portata a Tresilico nel 1832. Questa statua, che raffigura la Madonna in piedi con Ges\u00f9 bambino in braccio, serviva per essere omaggiata in processione e oggi \u00e8 conservata ed esposta al pubblico in un vano al piano terra del Palazzo Vorluni residenza questa della pia Rosa Vorluni alla quale la Madonna sarebbe apparsa molte volte. Infatti tra il 1835 ed il 1837 sarebbero successi i fatti miracolosi che il dott. Gaetano Morizzi ha raccontato nel suo libro \"Fiori di Grazie\", la Madonna sarebbe apparsa appunto a Rosa Vorluni e in queste apparizioni avrebbe indicato alla \"Pia devota\" e per mezzo di lei, al dottor Morizzi, il modo per guarire chi a Lei si era rivolto. Il 2 ottobre del 1836 Rosa Vorluni, mentre si trovava in chiesa, avrebbe avuto l'ennesima apparizione, che port\u00f2 alla realizzazione dell'attuale statua venerata nel Santuario.\nQueste le parole con le quali il Morizzi descrisse l'evento: \nChiesa di San Giuseppe.\nLa Chiesa di San Giuseppe o chiesa della Madonna del Buon Consiglio XVI secolo sorgeva anticamente accanto al convento dei Minimi, ancor prima quindi che il centro abitato della nuova citt\u00e0 si espandesse intorno ad essa.\nNei sotterranei della chiesa sono presenti dei locali particolarmente interessanti e suggestivi, come le cripte utilizzate per l'essiccazione dei cadaveri detti colatoi o putridarium. Questi venivano posti in posizione seduta e legati con un particolare sistema di fermi in ferro, tutte le nicchie sono collegate da canali di scolo dove confluiva il materiale biologico della decomposizione. Ad essiccazione avvenuta, legati ai fermi in ferro, rimanevano in quella peculiare posizione gli scheletri dei monaci l\u00ec sepolti.\nLa chiesa \u00e8 sede della \"Congrega di San Giuseppe\" istituita con regio decreto del 1846.\nL'abbazia.\nFin dall'antichit\u00e0, infatti le prime notizie risalgono al 1596, la chiesa Abbazia e la relativa parrocchia detta San Nicola \"extra moenia\" fu sempre retta da un canonico con il titolo di abate. Nella pianta prospettica del Pacichelli la chiesa \u00e8 disegnata in posizione centralissima dietro la cattedrale, ci\u00f2 induce ad ipotizzare come la chiesa cos\u00ec evidenziata non fosse in origine quella di San Nicola \"extra moenia\" proprio perch\u00e9 il termine stesso si riferisce ad un edificio sito al di fuori delle mura della citt\u00e0. Molto probabilmente si sar\u00e0 verificato, per motivi che non conosciamo, qualche evento che avr\u00e0 consigliato di trasferire la parrocchia dentro le mura cittadine mantenendo per\u00f2 il titolo originario. Infatti tra il 1510 ed il 1525 dalle documentazioni vaticane emerge l'esistenza di una chiesa parrocchiale di Oppido definita San Nicola del Campo \"extra moenia\" od \"extra muros\", presumibilmente si tratta dalla prima circoscrizione.\nDopo il disastroso terremoto del 5 febbraio 1783, anche l'Abbazia fu riedificata nella sede di contrada Tuba e ad essa fu assegnata una porzione di territorio. La relativa parrocchia mantenne il nome di San Nicola \"extra moenia\".\nAll'interno si possono ammirare numerosi dipinti di Domenico Mazzullo, due pregiate statue in marmo del 1500 rappresentanti San Pietro e San Paolo poste ai lati dell'altare maggiore. Quest'ultimo \u00e8 impreziosito dall'incastro di molti pezzi di altare proveniente da chiese dirute della citt\u00e0 medievale. La chiesa ospita le spoglie mortali del vescovo Ignazio Greco.\nArchitetture civili.\nPalazzo Grillo, Palazzo Malarb\u00ec, Palazzo Migliorini, Palazzo Grillo (Palazzaccio), Palazzo Lucisano, Palazzo Zerbi, Palazzo German\u00f2, Palazzo Spinelli, Palazzo Cananzi, Palazzo Vorluni, Villa Ferraris in stile liberty, Palazzo Episcopale.\nBeni urbanistici.\nCentro storico di Tresilico, Messignadi e Piminoro.\nPiazze Oppido Centro.\nPiazza Umberto I, Piazza Regina Margherita, Piazza Francesco Marino Zuco, Piazza Concesso Barca, Piazza Salvatore Albano, Piazza San Rocco, Piazza Santuario, Piazza Giovanni Conia, Piazza San Leone, Piazza Italia, Piazza Pia Rosa Vorluni.\nMonumento ai caduti.\nPregevole opera bronzea di Concesso Barca, rappresenta un soldato vinto col pugio in pugno ed il tricolore sulla spalla, la statua poggia su un basamento di pietra verde finemente scolpito a sua volta sorretto da quattro scalinate in travertino. L'opera \u00e8 collocata sulla piazza intitolata al suo autore.\nArchitetture militari.\nCastello.\nIl castello di Oppido Mamertina fu costruito a cavallo tra il X e XI secolo; si presenta oggi di matrice aragonese, ma sotto la bardatura si intravede in uno dei torrioni, a causa di uno squarcio formatosi qualche decennio addietro, una massiccia costruzione cilindrica, indicativa della precedente fattura bizantina o normanna. La sua funzione era, evidentemente, residenziale e difensiva. Resistette, nel 1056, all'assedio che il primo Ruggero I d'Altavilla pose col suo esercito e pi\u00f9 tardi fu la residenza della sorella del secondo Ruggero, feudataria del tempo. Nella seconda met\u00e0 XV secolo era controllato dagli aragonesi che si sostituirono al dominio angioino. I bastioni scarpati presentano un motivo decorativo ad archetti su mensole tra due codoni, molto simile a quello del Castello di Reggio Calabria. Una parte dei sotterranei fungevano da carcere civile; fu abbandonato dopo il terremoto del 1783.\nSiti archeologici.\nNecropoli pre-ellenica, necropoli protostorica, Parco Archeologico di Mella (antica Mamerto) sec. III-I a. C., resti di antico abitato ellenistico, vestigia greche e romane, localit\u00e0 Palazzo III a.C., Oppido Vecchia (citt\u00e0 medievale).\nAree naturali.\nUliveti, Piani di Zerv\u00f2, Piani di Zillastro, Parco nazionale dell'Aspromonte, Parco Antropico del Mamerto, Acque sorgive naturali a m. 1060 slm, Fiumare: Boscaino, Marro, Ferrandina, Calabro, Duverso.\nParco Antropico del Mamerto.\nParte del territorio di Oppido, circa il 35%, \u00e8 stato dichiarato di rilevante interesse ambientale ed incluso nel perimetro del Parco nazionale dell'Aspromonte. L'intero territorio del Comune di Oppido, di Santa Cristina d'Aspromonte e di Scido costituiscono il Parco Antropico del Mamerto\nSociet\u00e0.\nReligione.\nLa religione pi\u00f9 diffusa \u00e8 quella cattolica di rito romano. Il comune fa parte della diocesi di Oppido Mamertina-Palmi e del vicariato di Oppido Mamertina-Taurianova. Il territorio comunale \u00e8 attualmente suddiviso in sei parrocchie: Divina Pastora (a Piminoro), San Nicola, San Nicola di Mira (a Messignadi), Santa Caterina e San Leone (a Tresilico), Maria Santissima Assunta (a Castellace) e Santa Maria Vergine Addolorata. Sempre in ambito del cattolicesimo ad Oppido Mamertina \u00e8 presente l'istituto religioso femminile delle Suore Missionarie del Catechismo, il vescovado, con uffici di curia, il seminario vescovile e il tribunale ecclesiastico diocesano.\nLa sede vescovile di Oppido Mamertina \u00e8 millenaria. Non si conosce la data certa dell'istituzione della diocesi. Il pi\u00f9 antico documento che attesta storicamente la sede episcopale \u00e8 datato 1044. \u00c8 un atto di donazione di immobili che privati cittadini oppidesi fecero al vescovo, presumibilmente a Nicola, che \u00e8 il primo vescovo di cui si abbia notizia. \u00c8 quindi agevole desumere che l'elevazione di Oppido a sede vescovile sia avvenuta ancor prima di quell'anno. Lo storico Don Santo Rullo ritiene molto probabile la data 1025 come anno di fondazione della Diocesi di Oppido.\nTradizioni e folclore.\nSono numerose le tradizioni di Oppido Mamertina, soprattutto legate a festeggiamenti religiosi. La pi\u00f9 importante di esse \u00e8 la festa di Maria Santissima Annunziata, patrona della citt\u00e0 e della diocesi di Oppido Mamertina-Palmi, celebrata due volte l'anno con solenne processione della statua della Vergine per le vie del paese. L'elenco completo delle celebrazioni cattoliche che vengono svolte durante l'anno, nel territorio comunale, \u00e8 il seguente:\nFesta di Maria Santissima Annunziata.\nIl simulacro della Madonna Annunziata, custodito nella cattedrale, \u00e8 un'opera lignea realizzata nel 1841 dallo scultore napoletano Arcangelo Testa, su commissione del vescovo Francesco Maria Coppola. Altre due opere dello stesso artista e cio\u00e8 la Madonna delle Grazie e della Pastorella sono situate nel santuario di Tresilico e nella chiesa parrocchiale di Piminoro.\nLa statua arriv\u00f2 con un bastimento alla marina di Gioia, dove la accolse una folla di cittadini insieme al vescovo, presbiteri, seminaristi, autorit\u00e0 civili e militari e venne sistemata in cattedrale sotto un baldacchino di damasco rosso dove rimase fino al 1879, quando il comune ordin\u00f2 un trono in legno dorato sul quale porre la statua. Il \"trisello\" e la statua poi furono collocati all'interno di un grande armadio in legno intagliato a mano e ben presto definito, per le sue proporzioni, cappella stipo, voluto dal sindaco del tempo e realizzato nel 1900 dall'artista Salvatore Caridi. L'imponente custodia, che usc\u00ec indenne dal terremoto del 1908, si trova nella cappella in fondo alla navata sinistra della cattedrale e ospita il grande trono processionale della statua del Testa.\nIl canonico Pignataro, nel suo studio su \"Il culto di Maria SS. Annunziata in Oppido di Calabria\", fa risalire il culto dell'Annunziata al periodo in cui dominava nella diocesi il rito bizantino. Nel 1600 il culto pubblico all'Annunziata \u00e8 testimoniato da atti notarili e da \"relationes ad limina\" dei vescovi del tempo. All'epoca si venerava ad Oppido un'immagine miracolosa della Madonna Annunziata, opera attribuita ad un pittore di Costantinopoli di nome \"Lucae\" e realizzata nel XII secolo. Questa Immagine veniva esposta soltanto il 25 marzo di ogni anno, e in casi particolari di urgenza, quindi in periodo di gravi calamit\u00e0. Questo raro evento rappresentava un momento particolare per gli abitanti di tutta la diocesi che manifestavano atti di commozione e solennit\u00e0; in cattedrale il clero, sia secolare che regolare, era presente in abiti da cerimonia e l'annuncio veniva dato dai rintocchi delle campane di tutte le chiese cittadine e dagli spari delle artiglierie del castello.\nNel 1743, secondo quanto viene narrato da Francesco Saverio Grillo e riportato da Giovanni Sposato nel suo \"Culto e Grazie di Maria SS. Annunziata\", fu istituita una seconda festivit\u00e0 in onore della Vergine a ricordo della grazia che la Madonna ha compiuto a favore del popolo oppidese liberandolo dalla peste.\nAlcuni autori criticano il riferimento all'anno 1743 quale quello della pestilenza, in quanto non vi sono documenti del tempo che ne parlano. Sostengono che quell'anno \u00e8 da richiamare solo per l'istituzione della seconda festivit\u00e0, detta del ringraziamento, forse il miracolo, invece, avvenne qualche decennio prima come emerge da una \"relatio\" del 1673 del vescovo Ragni dove si parla di una pestilenza diffusasi in diocesi due anni prima e cio\u00e8 nel 1671. Lo storico Nicolantonio Gangemi, parla del miracolo della Madonna e lega cronologicamente la grazia concessa, alla peste successiva all'anno 1665 e accenna ad una ruota di carro custodita nella cattedrale come ex voto, a testimonianza della peste cessata all'invocazione della Beata Vergine. Tuttavia, anche se vi sono discordanze ed incertezze sull'anno esatto del miracolo, questo \u00e8 richiamato in diversi documenti ed \u00e8 vivo nella memoria storica del popolo oppidese. In ricordo di tale avvenimento e in ringraziamento alla Madonna, fu introdotta, una seconda festa in suo onore, chiamata del ringraziamento appunto o della gratitudine. Ancora oggi la suggestiva festa dell'Annunziata, che \u00e8 la patrona di Oppido Mamertina e diocesi, si celebra in due date distinte, il 25 marzo di ogni anno e la prima domenica dopo ferragosto e richiama un nutrito afflusso di fedeli.\nIl 15 agosto il vescovo Francesco Milito ha conferito alla chiesa che ospita la sua cattedrale il titolo di santuario Mariano in onore di Maria SS. Annunziata, patrona della citt\u00e0 di Oppido Mamertina e diocesi. Il vescovo ha dedicato una preghiera di ringraziamento alla Vergine e ha fatto dono di una teca di cristallo contenente una rosa d'oro e un proiettile disarmato.\nCultura.\nIstruzione.\nScuole.\nIl Comune di Oppido Mamertina ospita 16 scuole tra pubbliche e private un ITIS a indirizzo informatico e telecomunicazione un liceo scientifico statale, un liceo classico parificato e il seminario vescovile.\nMedia.\n\u2022Radio Emme Calabria, emittente radiofonica\n\u2022Televittoria, storica tv della Piana di Gioia Tauro, che trasmetteva da Oppido Mamertina e Cosoleto, titolare dei canali 21 e 22 UHF; il primo fu ceduto a Telemia che divenne cos\u00ec la tv dei due mari.\nRadio Mamertina,una delle prime radio private della Calabria, fondata nel 1976 da un gruppo di giovani oppidesi.Chiuse le trasmissioni nel 1979.\nTeatro.\nCompagnia Teatrale Mamertina.\nEventi.\nCommemorazione della Battaglia dello Zillastro (prima domenica di settembre) Si ricorda la tragica battaglia avvenuta l'8 settembre del 1943, a poche ore dall'entrata in vigore dell'armistizio, tra i paracadutisti italiani e le truppe anglo-canadesi.\nQualit\u00e0 della vita.\nRiconoscimenti.\nNel 2017 il Comune di Oppido Mamertina ha ottenuto da Corepla il premio di \"Comune Riciclone\" per il recupero della plastica, nell'ambito del concorso nazionale promosso da Legambiente con il patrocinio del Ministero dell'Ambiente e della Tutela del Territorio e del Mare\nGeografia antropica.\nFrazioni.\nIl comune comprende le seguenti frazioni: Castellace, Messignadi, Piminoro, Tresilico, Quarantano.\nTresilico e Zurgonadio vista la conurbazione con Oppido centro sono ormai considerati quartieri della citt\u00e0.\nAltri quartieri sono: Tuba, Pretura, Nucijari, Calvario, Pilieri.\nEconomia.\nAgricoltura.\nL'attivit\u00e0 produttiva si basa principalmente sulla produzione di olio e in parte sulla lavorazione di legname e sull'attivit\u00e0 silvopastorali e commerciali.\nTurismo.\nLa presenta in Oppido di due Santuari mariani, tra cui la Cattedrale, del Museo diocesano di Arte Sacra nonch\u00e9 di numerosi siti archeologici, favoriscono un crescente turismo religioso e culturale.\nInfrastrutture e trasporti.\nIl comune \u00e8 interessato dalle seguenti direttrici stradali:\nAmministrazione.\nIl comune \u00e8 compreso nel Circondario di Palmi.\nStrutture giudiziarie.\nGi\u00e0 sede degli Uffici di Pretura, dal 1991 Oppido ospita l'Ufficio del Giudice di Pace,\nNel 1983 inizi\u00f2 la costruzione di una struttura penitenziaria costata circa 4 miliardi di lire e finanziata dal Ministero di Grazia e Giustizia, i lavori terminarono nel 1994, ma la struttura, con capienza complessiva di 130 posti, non entr\u00f2 mai in funzione.\nSport.\nTennis.\nLa citt\u00e0 conserva un'importante tradizione tennistica, infatti nel 1998 La FIT (Federazione Italiana Tennis) ha inserito il torneo di tennis \"Citt\u00e0 di Oppido Mamertina\" nella categoria A, inserendo quell'anno Oppido come quinta tappa del circuito femminile dopo Biella, Forl\u00ec, Parma e Mantova.\nPallavolo.\nLa squadra cittadina di Volley femminile \"S.S. Mamerto\" nell'anno 2012 \u00e8 stata promossa dalla prima divisione a disputare il campionato regionale di Serie D\nImpianti sportivi.\nI principali impianti sportivi sono:"}
{"id": "2550544", "revid": "709565", "url": "https://it.wikipedia.org/wiki?curid=2550544", "title": "S/MIME", "text": "S/MIME, acronimo di Secure/Multipurpose Internet Mail Extensions \u00e8 uno standard per la crittografia a chiave pubblica e la firma digitale di messaggi di posta elettronica in formato MIME, adottato dai moderni client di posta. MIME, descritto nel RFC 1341, permette di inserire in un qualsiasi messaggio di posta elettronica oltre al semplice testo contenuti multimediali, quali immagini, video e audio.\nFu sviluppato dalla RSA Data Security Inc. basato sullo standard PKCS#7 per il formato dei dati ed X.509v3 per il formato dei certificati digitali. Attualmente \u00e8 arrivato alla versione 3.1.\nCaratteristiche.\nS/MIME offre gli stessi servizi di PGP, ma adotta formati diversi ed incompatibili. Diversamente da PGP, che usa un sistema \"web of trust\" per la distribuzione delle chiavi pubbliche, i corrispondenti che usano S/MIME necessitano di una \"Certification Authority\", che compie diverse operazioni di autenticazione e validazione del richiedente fino al rilascio di un certificato digitale.\nGli algoritmi usati sono:\nDue caratteristiche fondamentali sono la firma digitale e la \"busta digitale\" (\"digital envelope\"): la chiave simmetrica utilizzata per crittografare il messaggio viene cifrata con la chiave pubblica del destinatario e inviata assieme al messaggio stesso. Oltre a garantire l'integrit\u00e0 e la riservatezza del messaggio, S/MIME prevede l'autenticazione del proprietario di una chiave pubblica tramite certificati digitali X.509. \nLa versione originale di S/MIME venne proposta da RSA Data Security nel 1996 e si basa sulle specifiche PKCS da essa prodotte, ma nel 1997 IETF afferm\u00f2 di non voler accettare S/MIME come RFC a causa del fatto che la cifratura definita nel protocollo originale (RC2 a 40bit) era una tecnologia proprietaria. Successivamente RSA rinunci\u00f2 a diversi diritti sul protocollo e IETF form\u00f2 un gruppo di lavoro per produrre una versione 3, che origin\u00f2 una serie di RFC: 2632, 2633 e 2634 (S/MIME v.3) nel 1999, 3851 (S/MIME v.3.1) nel luglio 2004, 5751 (S/MIME v.3.2) nel gennaio 2010.\nInoltre l'utilizzo di S/MIME non \u00e8 limitato alla posta elettronica, infatti esso permette di scambiare in modo sicuro messaggi tramite qualsiasi meccanismo in grado di trasportare dati MIME, come ad esempio HTTP.\nSiccome, nel 1998, era protetto da brevetto e sottoposto a restrizioni di esportazione dagli USA fu sviluppato OpenPGP.\nInsieme a OpenPGP fa parte dei pi\u00f9 importanti standards per la crittografia di posta elettronica."}
{"id": "2550545", "revid": "84184", "url": "https://it.wikipedia.org/wiki?curid=2550545", "title": "Causa di morte", "text": "La causa di morte \u00e8 ci\u00f2 che ha avviato il processo conclusosi poi con la morte di una persona. Va rilevata per legge per ogni deceduto. \nIl trattamento scientifico delle cause di morte \u00e8 correntemente indicato come \"studio della mortalit\u00e0\".\nLa rilevazione sistematica delle cause di morte si \u00e8 diffusa nei diversi stati moderni dal XVIII secolo; intorno al 1850 fu posta l'esigenza di rendere omogenee le rilevazioni; nel 1893 fu adottata la Classificazione Internazionale delle Malattie e delle Cause di Morte (ICD), di cui oggi si usa la decima revisione (ICD-10) [10].\nFinalit\u00e0.\nLa rilevazione delle cause di morte deve servire:\nCertificazione.\nIn Italia.\nIn Italia la causa di morte va ufficializzata con un'apposita certificazione, da cui discendono una serie di conseguenze giuridiche. Il certificato di causa di morte in Italia \u00e8 rilasciato dall'azienda sanitaria locale competente per territorio, sulla base della scheda di morte del deceduto redatta dal medico di famiglia o dal medico necroscopo. \u00c8 indipensabile per la successione e a fini pensionistici.\nNegli Stati Uniti.\nNegli Stati Uniti, gi\u00e0 intorno al 1910 fu sviluppato un modello di certificato di morte standard.\n\u00c8 rilasciato dal \"Department of Health\" del singolo Stato federato.\nScozia.\nIn Scozia per registrare una morte nel pubblico registro, occorre presentare un certificato medico di causa di morte .\nFrancia.\nIn Francia per legge la causa di morte va constatata da un medico iscritto all'ordine e il certificato, dove va indicata la causa, dal 1996 viene rilasciato dall'Agenzia regionale di sanit\u00e0.\nBrasile.\nIn Brasile, un medico compila l'Attestato di morte, in cui dichiara la fine della vita di un individuo, sottolineando le cause che hanno condotto alla morte. Questo poi \u00e8 necessario per rilasciare il Certificato di morte, da parte del Registro civile, anche on line.\nLista delle cause di morte per frequenza.\nGlobal Burden of Disease Study 2016.\nA partire dal 1990, l'Institute for Health Metrics and Evaluation dell'Universit\u00e0 di Washington coordina le statistiche sulle cause di morte e morbilit\u00e0 del Global Burden of Disease Study, un progetto internazionale che coinvolge diverse istituzioni di una cinquantina di paesi. Nel 2016 le cause pi\u00f9 comuni di morte sono state le cardiopatie ischemiche (17,33%), la broncopneumopatia cronica ostruttiva (5,36%), l'ictus emorragico (5,19%), l'ictus ischemico (4,92%) e le demenze (4,36%), anche se i dati cambiano in base all'area geografica considerata: nei paesi con un basso indice di sviluppo umano la principale causa di morte \u00e8 stata rappresentata dalle infezioni alle vie aeree inferiori (8,15%), nell'Africa centrale dalla tubercolosi (9,94%), nell'Africa meridionale dall'AIDS (28,66%) e nell'Africa occidentale dalla malaria (14,41%). Nella seguente tabella sono riportate le principali cause di morte con il codice con cui sono identificate nel sistema di classificazione dell'IHME e la loro frequenza percentuale sul totale dei decessi che si sono verificati nel 2016.\nRapporto OMS 2002.\nNella tabella redatta dall'Organizzazione mondiale della sanit\u00e0 sono riportate le cause di morte pi\u00f9 comuni nel 2002, raccolte in dieci grandi gruppi che, complessivamente, rendono conto dell'88,17% di tutti i decessi; il restante 11,87% \u00e8 da attribuirsi a cause meno frequenti. Di ogni gruppo sono poi riportare le sottocause pi\u00f9 importanti, per es. nel gruppo A (malattie cardiovascolari) la causa di morte pi\u00f9 frequente \u00e8 la cardiomiopatia ischemica (categoria A.1). Anche in questo caso non sono riportate tutte le sottocause, ma solo quelle pi\u00f9 comuni.\nErrori Medici e Malasanit\u00e0.\nPur non essendo considerati una malattia, e per questo motivo non figurano in alcuna statistica, gli errori medici e la malasanit\u00e0 sono la terza causa di morte al mondo ."}
{"id": "2550547", "revid": "729019", "url": "https://it.wikipedia.org/wiki?curid=2550547", "title": "Andrea Jaeger", "text": "Carriera sportiva.\nAll'inizio degli anni Ottanta Andrea Jaeger era considerata la grande promessa del tennis femminile. Nel 1980, a soli 15 anni raggiunse i quarti a Wimbledon e la semifinale agli US Open, record poi infranto da Jennifer Capriati. L'anno successivo, ad appena sedici anni la Jaeger raggiunse la seconda posizione nel ranking WTA e la semifinale nello Slam americano, un record.\nNegli anni successivi raggiunse la finale del Roland Garros, nel 1982, e la finale di Wimbledon nel 1983, in ambo i casi per\u00f2 dovette piegarsi di fronte a Martina Navr\u00e1tilov\u00e1. Nel 1984 sub\u00ec un grave infortunio alla spalla che, \"de facto\", le imped\u00ec di giocare nelle stagioni successive, costringendola a un precoce ritiro dalle competizioni. La Jaeger non fu quindi in grado di mantenere le grandi aspettative che il pubblico nutriva nei suoi confronti dopo i suoi precoci exploit.\nIn carriera ha vinto complessivamente 15 tornei: 10 come singolarista, 4 in doppio e 1 in doppio misto. \u00c8 la prima tennista ad essersi aggiudicata un torneo di singolare WTA (Las Vegas 1980) dopo essere stata ripescata come \"lucky loser\". Nel 2018 Olga Danilovi\u0107 eguaglia l'impresa nel torneo di Mosca, il Moscow River Cup.\nDopo il ritiro.\nDopo il ritiro, avvenuto nel 1987, si \u00e8 prevalentemente dedicata ad opere di carit\u00e0 e iniziative filantropiche. Nel corso degli anni Ottanta si \u00e8 laureata in teologia e nel 2004 ha pubblicato la sua autobiografia, intitolata \"First Service\".\nNel 2006 \u00e8 divenuta una suora domenicana, con il titolo di Suor Andrea, ed \u00e8 entrata a far parte della Chiesa Episcopale in Colorado. Successivamente ha dichiarato in un'intervista che durante la carriera agonistica aveva subito maltrattamenti da parte del padre e, a volte, alcuni allenatori le avevano proposto l'assunzione di droghe.\nNell'aprile del 2007 prende parte - insieme ad atleti del calibro di Andre Agassi, Lance Armstrong, Tony Hawk, Jackie Joyner-Kersee e Muhammad Ali - ad una puntata del talk show \"Good Morning America\" in cui annuncia la creazione di una nuova associazione filantropica, chiamata \"Athletes for Hope\", che ha come obiettivo sensibilizzare alla solidariet\u00e0 e alla beneficenza gli sportivi professionisti.\nNel 2009 ha abbandonato l'ordine religioso a cui apparteneva. All'inizio del 2020 si \u00e8 trasferita in Florida, dove continua le sue raccolte fondi."}
{"id": "2550549", "revid": "122828557", "url": "https://it.wikipedia.org/wiki?curid=2550549", "title": "Santa Maria Navarrese", "text": "Santa Maria Navarrese \u00e8 l'unica frazione di Baunei, nella provincia di Nuoro: conta circa 1450 abitanti.\n\u00c8 situata sulla costa centro-orientale della Sardegna, a circa 150\u00a0km a nord di Cagliari, e 160\u00a0km a sud di Olbia.\nGeografia fisica.\nTerritorio.\nSanta Maria Navarrese offre un paesaggio caratterizzato dalla tipica macchia mediterranea, che si riflette nelle acque trasparenti del suo piccolo golfo.\nStoria.\nIl paese venne costruito dalla popolazione di Baunei dopo il 1950. Il simbolo di Santa Maria Navarrese \u00e8 la chiesetta medievale che si trova al centro della piazza, circondata da olivastri millenari. Questa chiesa, secondo la leggenda, fu fatta costruire poco dopo l'anno 1000, dalla principessa di Navarra, proveniente dall'omonima regione spagnola, in onore della Vergine Maria per essere sopravvissuta al naufragio della sua nave.\nFra le varie testimonianze quella pi\u00f9 verosimile pare quella di Francesco Angelo de Vico, membro del Supremo consiglio di sua maest\u00e0 il re di Spagna che nella sua \"Historia general de la isla y reyno de Sarde\u00f1a\" racconta come la Sardegna, ormai liberata dal \"barbaro dominio e dal giogo tirannico dei saraceni\", mentre genovesi e pisani litigavano fra loro per spartirsi quella parte dell'isola che era stata occupata dai Mori, fu nuovamente aperta al libero commercio delle nazioni cristiane d'Europa. In questo contesto storico, secondo il Vico, nel 1065 una figlia del re di Navarra che di proposito cambi\u00f2 sia il suo nome che le sue origini si rifugi\u00f2 in Sardegna, in Ogliastra, ove, senza sentire la mancanza della sua patria, bene accolta come se fosse nata sull'Isola, edific\u00f2 una chiesa alla Vergine che porta ancora il suo nome. La chiesa infatti \u00e8 intitolata alla Beata Vergine Assunta e il borgo rivierasco prende il nome di Santa Maria Navarrese. L'intitolazione Santa Maria Navarresa \u00e8 presente nelle cronache tardo quattrocentesche, del tardo cinquecento e del 1639, a testimoniare che un evento, un fatto storico, lo sbarco di una figlia del re di Navarra, ha poi dato luogo a cronache leggendarie tra loro discordanti sulle ragioni del viaggio e dello sbarco ma tutte concordanti sulla presenza di una figlia del re di Navarra sulle coste dell'Ogliastra nel sito preciso in cui venne edificata la chiesa.\nMonumenti e luoghi d'interesse.\nLa chiesa di Santa Maria di Navarra.\nLa chiesa di Santa Maria di Navarra viene datata all'XI secolo ed \u00e8 il pi\u00f9 antico monumento architettonico di Baunei. La povert\u00e0 delle fonti \u00e8 un grave ostacolo alla datazione certa ma i segni materiali della cultura iberica presenti nella chiesa altomedievale di Santa Maria Navarrese sono inequivocabili.\nNel 1959-60 vennero condotti dei lavori di restauro che portarono alla luce molteplici informazioni sull'architettura originaria della chiesa. La prospezione dello scavo ha rivelato che la chiesa originaria, lunga appena 12 metri, aveva una piccola abside semicircolare, con raggio di 1,43 metri.\nErano presenti l'altare maggiore due altarini laterali, nonch\u00e9 due bancate di pietra a forma di L ai lati dell'altare utilizzati dal clero e dalle massime autorit\u00e0 del giudicato di Ogliastra il giorno dell'Assunta, il 15 agosto, perch\u00e9 rappresentava il cuore della chiesa. La chiesa originaria aveva una pianta a tre navate divise fra loro da quattro arcate sostenute da pilastri di forma abbastanza rara in Italia: trattasi di archi a fungo, a ferro di cavallo, tecnicamente chiamati \u201coltrepassati \u201c, archi preromanici diversi dai due archi chiaramente romanici della parte anteriore della chiesa costruiti nei secoli successivi all'XI per il suo ampliamento. La rarit\u00e0 di tali archi a fungo della chiesa originaria, sopravvissuti per un millennio e giunti sino a noi, ha creato un piccolo mistero sulla loro origine e significato culturale, storico e simbolico, ed un dibattito i cui contributi hanno sciolto l'enigma riportando la loro origine alla cultura religiosa visigota e mozaraba dei secoli VII-VIII-IX.\nL'altare maggiore era stato costruito in muratura di pietra intonacata e al suo interno conteneva il reliquiario d'argento niellato probabilmente dono della fondatrice della chiesa. Il reliquiario d'argento niellato mozarabo \u00e8 un'altra prova della presenza della cultura nord iberica nella chiesa di S. Maria Navarrese. Il prezioso oggetto a forma di cuore delle dimensioni di cm 4x4, cavo e dorato internamente, era racchiuso nell'altare della chiesa dentro un'urna di pietra sigillata con cera vergine e mantiene ancora oggi il mistero dell'identit\u00e0 del santo al quale appartenevano le reliquie. Il cuore \u00e8 custodito dall'amministratore apostolico d'Ogliastra nel museo della diocesi a Lanusei. Il tetto della chiesa era a capriate con il cannicciato che sosteneva la copertura in tegole sarde.\nSempre nel restauro del 1959 vennero demolite le \"cumbessias\", locali adiacenti alla chiesa che ospitavano i fedeli durante i giorni della festa e servivano agli \u201cobrieri\u201d come deposito di attrezzi e di sementi. Inoltre erano per i naviganti che approdavano per sbarcare ed imbarcare merci, dal Seicento alla fine dell'Ottocento, un prezioso punto di appoggio e di sosta per immagazzinare e depositare le merci per gli scambi. Con questa demolizione si cancell\u00f2 uno dei legami secolari della chiesa con la sua festa e con la civilt\u00e0 agropastorale di Baunei di cui la festa era espressione e sintesi il 15 agosto, il giorno dell'Assunta, momento di conclusione felice dell'annata agraria prima del mese di settembre chiamato non a caso mese de cabudanni (mese di inizio dell'anno). Nel 1955-56 venne costruito il muro di sostegno della chiesa; quest'opera ebbe come conseguenza negativa l'effetto di spezzare l'unit\u00e0 dello spazio agricolo unitario che circondava la chiesa segnando una frattura fra la medesima e gli olivastri sottostanti; nelle operazioni di scavo venne riportato alla luce l'enorme masso a coppelle del neolitico che testimoni\u00f2 il fatto che la chiesa cristiana venne edificata su un pi\u00f9 antico luogo di culto, prova certa di sincretismo religioso. Nel 2013 si \u00e8 concluso l'ultimo restauro.\nLa torre spagnola.\nUn'altra testimonianza storica di Santa Maria Navarrese \u00e8 la torre spagnola, vecchia postazione d'avvistamento contro le incursioni saracene del XVII secolo.\nEconomia.\nTurismo.\nSanta Maria \u00e8 nota soprattutto come localit\u00e0 balneare per la spiaggia e il porto turistico. Santa Maria Navarrese ha un porticciolo turistico, dal quale soprattutto nel periodo estivo, piccole e grandi imbarcazioni turistiche permettono di visitare circa 40\u00a0km di costa, tra i pi\u00f9 belli e incontaminati del Mediterraneo. Tra i luoghi pi\u00f9 conosciuti: cala Foll\u00f2, cala Goloritz\u00e9, cala Luna, Isp\u00f9ligi de Nie (detta anche cala Mariolu) e cala Sisine.\nInfrastrutture e trasporti.\nPer i collegamenti con la penisola, a 10\u00a0km si trova il porto di Arbatax-Tortol\u00ec.\nAltri progetti.\nCollegamenti stradali.\nSanta Maria si raggiunge da Lotzorai tramite la strada provinciale S.P.63 che attraversa Tancau sul Mare in direzione nord e si collega poi alla S.S.125 in direzione Baunei. Provenendo da Baunei, \u00e8 possibile percorrere la SP63 in direzione sud raggiungendo Santa Maria e poi procedendo verso Tancau sul Mare ricongiungedosi alla S.S.125 in direzione Lotzorai."}
{"id": "2550550", "revid": "125930690", "url": "https://it.wikipedia.org/wiki?curid=2550550", "title": "Sant'Agata di Militello", "text": "Sant'Agata di Militello (\"Sant'\u00c0ita di Militieddu\" in siciliano) \u00e8 un comune italiano di abitanti ricompreso all'interno della citt\u00e0 metropolitana di Messina in Sicilia.\nDista circa da Messina e 130 da Palermo. Su 108 comuni \u00e8 il settimo della citt\u00e0 metropolitana per popolazione dopo Messina, Barcellona Pozzo di Gotto, Milazzo, Capo d'Orlando, Patti e Lipari. Importante centro per il settore terziario amministrativo, grazie alla strategica posizione geografica ha una forte vocazione turistica e commerciale rappresentando il \"capoluogo\" del comprensorio dei Nebrodi.\nLa cittadina divenne comune autonomo nel 1857, grazie a un regio decreto di Ferdinando II delle Due Sicilie.\n\u00c8 un comune del Parco dei Nebrodi, ed \u00e8 la sede dell'ufficio di presidenza dell'ente parco ospitata nei locali dell'ottocentesco palazzo Gentile.\nGeografia fisica.\nClima.\nNel territorio boschivo dei Nebrodi, diversamente dalla costa e dal resto dell'Isola, troviamo inverni lunghi e rigidi ed estati calde ma non afose.\nLa temperatura media annua oscilla intorno ai 18\u00a0\u00b0C nella fascia costiera.\nLa citt\u00e0 gode di un tipico clima mediterraneo, particolarmente mite e confortevole nei periodi primaverili e autunnali. L'estate \u00e8 calda, mentre l'inverno \u00e8 piovoso.\nStoria.\nOrigini.\nRisalire alle origini dell'abitato non \u00e8 compito semplice, in quanto si deve partire addirittura dall'et\u00e0 del bronzo ove si pensa che vi possa essere stato un villaggio sulla sommit\u00e0 del monte Scurzi; come accertato da numerosi scavi effettuati che hanno portato al ritrovamento di ceramiche e altri suppellettili databili proprio in quell'era.\nCon l'arrivo dei Greci si ipotizza che l'attuale territorio cittadino possa aver fatto parte della \"chora\" di Alontion, Agatirno o Apollonia. Quel che \u00e8 certo \u00e8 che con la venuta dei Romani (III secolo) si insediarono diversi villaggi rurali sulla costa, ove i terreni erano pi\u00f9 fertili e pianeggianti.\nNumerosi sono i ritrovamenti antichi quali la lapide marmorea dedicata a \"Canino Aniceto\" o di altri blocchi e ceramiche sempre di epoca romana ritrovate vicino all'odierna stazione ferroviaria.\nCon la caduta dell'Impero romano il territorio continu\u00f2 a essere abitato e coltivato, sempre in maniera rurale, per scopi agricoli. Ma presto le coste divennero luoghi insicuri per via delle scorribande \"turche\" e pertanto abbandonate. Un nucleo urbano, a cui appartenne il territorio comunale \u00e8 quello di \"Melitum\" (XII secolo) presidio di difesa normanno; la descrizione attenta e minuziosa che riporta il geografo arabo \"Al-Edrisi\" della marina di San Marco, l'antica \"Aluntim\" per l'appunto, \u00e8 di un territorio particolarmente rigoglioso e dedito alla agricoltura di sostentamento.\nPeriodo feudale.\nNel 1371 la baronia di Militello \u00e8 assegnata a Vinciguerra d'Aragona da Federico IV d'Aragona, gi\u00e0 appartenente al padre Sanciolo d'Aragona.\nLa storia cittadina si sviluppa attorno alla \"Torre della Marina\", una struttura d'avvistamento costiero edificata nel XIII secolo per servire la medievale Militello Valdemone.\nNella seconda met\u00e0 del Cinquecento quando i vicer\u00e9 spagnoli incaricarono i Camiliani di fare la ricognizione dei litorali la torre fu giudicata insufficiente e vi fu aggiunto un \"fortino\".\nSignori della citt\u00e0 furono gli appartenenti alla famiglia d'origine aragonese dei Gallego che edificarono il castello costruito sul feudo della \"marina\".\nNel 1573 in concomitanza con l'edificazione nacque il primo nucleo abitativo su cui la famiglia Gallego ottenne la signoria.\nNel XVII secolo il borgo di Sant'Agata era compreso fra le terre baronali appartenenti al principe di Militello, il quale nel 1627 assunse anche il titolo di Marchese di Sant'Agata.\nNel 1628 don Vincenzo Gallego ottenne la licenza di edificare il palazzo intorno alla torre e nel 1663 suo figlio Luigi, nominato Marchese e poi Principe di Sant'Agata, fece costruire il castello, a presidio della costa, per concessione del re Filippo IV che nel 1657 gli concesse la licenzia populandi per promuovere il futuro insediamento urbano del piccolo borgo marinaro attorno a esso.\nIl castello Gallego articolato intorno a un'alberata corte quadrata, ingloba le torri cilindriche di et\u00e0 medievale. Sull'ampio prospetto ornato da classici finestroni, si apre il fornice d'ingresso, difeso in passato da ponte levatoio. Dal cortile si accede agli ambienti destinati a scuderie, magazzini e abitazione dei servi. Da una scala a chiocciola si sale al piano nobile, con gli appartamenti del principe, da cui si accede alle torri e ai terrazzi.\nIl libro di Vincenzo Consolo \"Il sorriso dell'ignoto marinaio\" si chiude con la descrizione puntigliosa del castello carcere di Sant'Agata di Militello, simbolo architettonico degli inferi narrati, per la sua forma a chiocciola. Decifrando una lapide di tal (COCALI) GALLEGO, scrive: \nIl possente edificio dalle severe linee architettoniche, sorge su una altura rocciosa, guardando da un lato il centro cittadino e dall'altro un ampio arco di costa.\nIntorno a esso venne a formarsi un abitato di pescatori e contadini.\nLa fine dell'epoca feudale e verso l'autonomia.\nAll'indomani dell'abolizione del feudalesimo, avvenuta con la Costituzione siciliana del 1812 , il centro costiero fu scelto come nuova residenza dalle pi\u00f9 importanti famiglie aristocratiche dei paesi collinari dei Nebrodi; quest'ultime costruirono i loro palazzi di rappresentanza seguendo lo stile imperante di quell'epoca ovvero il neoclassicismo e in seguito utilizzando gli stilemi eclettici dell'Art Nouveau. Oggi questi edifici rappresentano l'esempio tangibile dell'importanza economica e politica che S. Agata seppe ritagliarsi durante tutto il XIX secolo. Tra i pi\u00f9 sfarzosi di essi vi sono i palazzi della famiglia Zito, discendenti per via matrilineare dai Filangeri conti di San Marco, i palazzi della famiglia Faraci baroni del Prato, i palazzi e le ville della ricchissima famiglia Ciuppa, i palazzi Cupit\u00f2, palazzo Gullotti, palazzo Bordonaro e palazzo Gentile (oggi sede del Parco dei Nebrodi).La famiglia Zito edific\u00f2 i suoi palazzi nel quartiere attiguo alla Chiesa madre, i baroni Faraci intorno al castello e sulla prospiciente via Roma, i Gullotti, Cupit\u00f2, Ciuppa e i Bordonaro sulla via Nazionale. I palazzi nobiliari santagatesi oltre a connotare elegantemente il centro storico della cittadina, sono i testimoni di un vero e proprio laboratorio di straordinario interesse architettonico.\nL'istituzione del comune autonomo e l'espansione demografica.\nUn consistente incremento demografico si ebbe solamente in seguito all'autonomia amministrativa ottenuta dal centro collinare di Militello Rosmarino, grazie a un regio decreto datato 1\u00ba gennaio 1857, per concessione di re Ferdinando II delle Due Sicilie; il primo sindaco a firmarsi come primo cittadino del centro costiero fu don Salvatore Zito nel 1847. Allo svilupp\u00f2 economico contribu\u00ec in maniera decisiva la costruzione della strada rotabile Palermo-Messina, cos\u00ec come alla fine dell'Ottocento rivest\u00ec un'importanza fondamentale la costruzione della ferrovia.\nS. Agata si and\u00f2 via via a ritagliare uno spazio sempre pi\u00f9 importante tra i centri dei Nebrodi, diventandone \"de facto\" il \"capoluogo\" amministrativo ed economico; questo fece s\u00ec che la popolazione proprio in questi anni aumentasse considerevolmente.\nSul finire del XIX secolo si assistette alla costruzione del Duomo, dedicato a Santa Maria del Carmelo, alto 22 metri, profondo 38 metri e alto 16. In stile neoclassico, presenta tre navate in tre absidi. Progettista fu l'architetto Leone Savoia, ingegnere capo del Genio Civile di Messina. All'interno ci sono delle finestre alte 2,40 metri. I primi rifinimenti interni furono eseguiti dai fratelli Benedetto e Basilio Arcuri. Le decorazioni del tetto vennero eseguite da Antonio Gattuso di Palermo, mentre le mattonelle del pavimento, donate per devozione dal signor Carmelo di Paola. La parte pi\u00f9 antica della chiesa \u00e8 la splendida Cappella del Sacramento, arricchita da sontuosi altari barocchi a intarsio marmoreo. All'interno, ci sono vari quadri e statue antiche. Innanzitutto la statua di San Giuseppe, la pi\u00f9 ricca e preziosa dell'edificio, conservata nell'omonima cappella, costruita nel 1800 da un artista palermitano, il Bagnasco e portata in processione in occasione della festa patronale. Vi sono, poi, i quadri della Piet\u00e0, della Madonna del Carmelo e della Madonna del Rosario, l'altare del Sacro Cuore, realizzato in stile barocco a Palermo, la Cappella del Sacro Cuore, commissionata a Parigi, l'altare con la statua dell'Immacolata, realizzata probabilmente dal Bagnasco. Degni di nota sono, infine, il fonte battesimale di fine Ottocento, l'organo realizzato da Pietro La Grassa nel 1870 a Palermo, la vetrata raffigurante la Cena di Emmaus, un mezzobusto su colonna e una lapide marmorea raffigurante due arcipreti santagatesi, Zappal\u00e0 e Sancetta, i primi della parrocchia.\nL'edificazione del \"salotto cittadino\" ovvero piazza Vittorio Emanuele, oggi rinominata in onore dello scrittore santagatese Vincenzo Consolo, \u00e8 da datarsi proprio in quegli anni. Ben presto la piazza assumer\u00e0 un importante ruolo di aggregatore sociale, divenendo ben presto palcoscenico di tutti gli avvenimenti sociali della cittadina. Sul lato finale della stessa insiste un edificio dalle pregevoli linee neoclassiche ospitante il Circolo Dante Alighieri; questo venne fondato il 27 settembre 1868 dai membri delle famiglie notabili del paese, inizialmente venne chiamato \"Casino di campagna\" o \"Circolo dei Nobili\u201d; assunse l'attuale denominazione alla fine della seconda guerra mondiale.\nStoria tra le due guerre mondiali.\nTrascorsi i primi anni del Novecento segnati dalla crisi economica che ebbe i suoi effetti pi\u00f9 vistosi nel fenomeno dell'emigrazione verso il Nuovo Mondo, si arriv\u00f2 all'entrata in guerra dell'Italia nel primo conflitto mondiale. Una situazione di profonda crisi era dunque quella che si presentava anche a S.Agata allo scoppio della Grande Guerra. I soldati santagatesi mobilitati per il fronte al 30 giugno del 1915 erano 220, senza contare quelli che vennero chiamati alle armi nel 1917 appartenenti ai cosiddetti \u201cragazzi del \u201899\u201d. Al termine del conflitto mondiale, ben 85 furono i giovani partiti dal centro costiero e non pi\u00f9 tornati; cos\u00ec come risulta dall'albo d'oro del ministero della guerra.\nLo stesso sacerdote don Giuseppe Zappal\u00e0, che in seguito divenne arciprete di Sant'Agata, all'avvio del conflitto fu dichiarato cappellano militare al seguito delle truppe italiane. L'ecclesiastico venne ferito nel 1916 da un colpo di artiglieria e pertanto esplet\u00f2 il suo servizio negli ospedali di Roma, rientrando in paese solo nel 1919 insignito del titolo di Cavaliere della Corona d'Italia.\nL'omaggio che Sant'Agata volle dar ai propri caduti fu tributato con l'erezione nel periodo postbellico, durante la transizione tra l'Italia liberale e quella fascista, di un monumento che celebrasse il sacrificio di vite patito. Analogamente dunque a quanto avveniva in tutto il Paese, a Sant'Agata fu il comune a sostenere le spese della realizzazione dell'opera, collocandola nella piazza antistante il castello di fronte la stessa sede municipale. La statua in bronzo che raffigura il milite italico venne realizzata da Turillo Sindoni a Roma, la sua inaugurazione fissata per il 4 novembre 1922 avvenne in realt\u00e0 il 22 aprile 1923; tale slittamento di date fu dovuto in realt\u00e0 a un ritardo nella spedizione dell'opera da parte dell'artista.\nSant'Agata diventava nel tempo sempre pi\u00f9 polo di attrazione culturale, commerciale e amministrativa dei paesi del circondario dei Nebrodi. Con il regio decreto del 28 gennaio 1929 di Vittorio Emanuele III veniva sancita l'unificazione dei comuni di Sant'Agata, San Marco e Militello Rosmarino, al fine di frenare il progressivo abbandono dei borghi montani. Il nuovo comune prendeva nome e capoluogo \u201cSant'Agata di Militello\u201d. La decisione suscit\u00f2 per\u00f2 aspre polemiche, sino a degenerare in disordini pubblici da parte dei militellesi e degli aluntini. I politici santagatesi, e soprattutto l'on. Giuseppe Gentile e il commissario prefettizio dott. Vittorio Ravot, furono accusati di mire espansioniste al fine di creare la cosiddetta \u201cGrande Sant'Agata\u201d, nel sogno di farla ambire a capoluogo di provincia. Il punto pi\u00f9 alto della polemica fu raggiunto allorch\u00e9 il 16 aprile 1929 un gruppo di aluntini occuparono i locali del Palazzo Comunale aggredendo il commissario prefettizio. Dopo tre anni di dure polemiche e contrapposizioni politiche, con legge n. 1775 del 22 dicembre 1932 venne ratificata la fine del progetto che sanc\u00ec lo smembramento delle tre comunit\u00e0 e il ripristino dei comuni autonomi. Lo scoppio del secondo conflitto mondiale arrest\u00f2 il processo di sviluppo economico e sociale di Sant'Agata. La liberazione dalle truppe tedesche avvenne nell'agosto del 1943 allorch\u00e9 le armate alleate, guidate dal gen. Patton, vi sbarcarono con l'intento di accerchiare i nemici attestati nelle colline di S. Fratello, per poi sbaragliarle a Brolo e costringerle a ripiegare verso Messina e nel continente.\nDopoguerra, boom economico e l'idea della \"Provincia dei Nebrodi\".\nIl dopoguerra fu caratterizzato da grandi fermenti sociali, economici, culturali: nel 1959 la cittadina contava gi\u00e0 una popolazione di 10\u00a0915 abitanti e si dotava di diverse grandi opere grazie ai numerosi finanziamenti pubblici: tra essi l'ospedale, la scuola statale elementare Luigi Capuana, il lungomare, le Case popolari e la ristrutturazione urbanistica di diverse piazze e vie del paese. In quegli stessi anni anche il Banco di Sicilia sceglieva Sant'Agata come sede della nuova filiale.\nTra gli artefici di questa ripresa fu Annibale Bianco, genero di don Paolo Ciuppa; la figura di Bianco, parlamentare all'Assemblea regionale siciliana e vice presidente della Regione Siciliana, fu ambivalente: infatti se durante il regime egli per contrapporsi al politico concorrente l'On. Giuseppe Gentile, ideatore del progetto di unificazione dei comuni, era stato uno strenue difensore dell'autonomia degli aluntini ora che era lui sindaco (1956-1960) proponeva la costituzione di un Consorzio di Comuni nella zona occidentale della provincia di Messina.\nIl decreto legislativo del Presidente della Regione del 29 ottobre 1955 prevedeva la possibilit\u00e0 di creare dei consorzi che, di fatto, rappresentavano delle province regionali distinte da quelle statali gi\u00e0 esistenti: la \u201cprovincia regionale\u201d, o consorzio, infatti, non aveva le stesse esigenze delle province statali e non occorreva che il capoluogo ospitasse tutti gli uffici di Stato che si affiancano alle Prefetture. La legge imponeva che la circoscrizione superasse, con un margine di sicurezza, i minimi congiunti di 150\u00a0000 abitanti e di 26 comuni. La delibera del Consiglio Comunale di Sant'Agata Militello, datata primo febbraio 1959 alla presenza dei sindaci di altri quattordici centri, gettava le basi per la costituzione della nuova provincia, comprensiva di trentatr\u00e9 comuni da Tusa a Piraino e a sud sino ai territori di Capizzi e Cesar\u00f2 per una popolazione complessiva di 162\u00a0871 abitanti (secondo il censimento del 1951).\nL'iniziativa alla fine naufrag\u00f2, non riscuotendo il consenso unanime degli altri centri, in disaccordo soprattutto nella scelta del capoluogo: determinante fu anche l'opposizione della citt\u00e0 di Patti, non rientrante nel progetto primitivo e che riusc\u00ec a far retrocedere dalla scelta diversi comuni costituendi, proponendo un consorzio alternativo molto pi\u00f9 esteso a oriente e idoneo a favorire la sua scelta come capoluogo. La stessa definizione dei confini del consorzio cre\u00f2 inoltre problemi, a causa della contrapposizione tra le amministrazioni di diversa coloritura alla ricerca di meri vantaggi partitici. Al di l\u00e0 delle legittime istanze dei comuni interessati, il progetto aveva una sua ragion d'essere. Per la sua posizione geografica e per la condizione raggiunta in poco meno di un secolo Sant'Agata, costituiva, ieri come oggi, uno dei pochi centri in tutta la zona capace di fare il giusto salto di qualit\u00e0. Inoltre, poteva risultare particolarmente innovativa l'idea di un consorzio di comuni cos\u00ec da rilanciare l'economia e da candidarsi, magari \"in solido\" con i maggiori centri vicini, come pretendente naturale a capoluogo della \"provincia dei Nebrodi\".\nSociet\u00e0.\nEtnie e minoranze straniere.\nGli stranieri residenti a Sant'Agata di Militello al 1\u00ba gennaio 2017 sono 382 e rappresentano il 3% della popolazione residente. La comunit\u00e0 straniera pi\u00f9 numerosa \u00e8 quella proveniente dalla Romania con il 36,1% di tutti gli stranieri presenti sul territorio, seguita dal Marocco (14,4%) e dalla Repubblica Popolare Cinese (12,04%).\nTradizioni.\nNumerose sono le tradizioni e gli eventi culturali: la festa del Santo Patrono San Giuseppe, il 19 marzo e la seconda domenica di agosto, la processione di Maria Santissima del Mare sulle barche la prima domenica di agosto, la processione di Maria SS. Assunta (nell'antica chiesetta di contrada Contura), la festa di Santa Lucia, il 13 dicembre, la festa del Sacro Cuore di Ges\u00f9, la prima domenica di luglio e la Fiera Storica; quest'ultima \u00e8 una delle manifestazioni fieristiche pi\u00f9 importanti in Sicilia, essa si svolge due volte l'anno, il 14-15 aprile e novembre e accoglie pi\u00f9 di 500 stand espositivi.\nSanit\u00e0.\nLa cittadina \u00e8 sede di Presidio ospedaliero che funge da primo accesso sanitario per tutto il bacino dei Nebrodi. \nLa struttura ospedaliera rientra all'interno dell'Azienda sanitaria provinciale di Messina.\nInoltre nella cittadina sono presenti diversi studi medici specializzati e case di cura per anziani.\nCultura.\nIstruzione.\nScuole.\nA Sant'Agata sono presenti pi\u00f9 di 25 plessi scolastici, cos\u00ec suddivisi: 8 scuole materne, 4 scuole elementari, 2 scuole medie inferiori e 7 scuole medie superiori. Tra le scuole superiori sono presenti i licei Scientifico, Classico, Scienze Umane (ex- socio-pedagocico), Linguistico e Scienze Applicate, l'Istituto Tecnico Commerciale per Geometri (indirizzi: Comunicazioni, Costruzioni e Turismo) e l'Istituto Tecnico Industriale (indirizzi: Chimica, Materiali e Biotecnologie; Elettronica ed Elettrotecnica; Informatica e Telecomunicazioni; Meccanica, Meccatronica ed Energia; Trasporti e Logistica (ex- Nautico). La presenza di questi numerosi istituti scolastici, rende la cittadina centro primario dell'istruzione sui Nebrodi.\nL'Istituto \"V. e F. Zito\".\nTra gli istituti scolastici menzione particolare merita il \"Vincenzo e Francesca Zito\", opera caritatevole creata per volont\u00e0 delle sorelle Giulia e Caterina Zito , di aristocratica origine, che nel 1915 accolsero le suore Figlie di Maria Ausiliatrice nella cittadina, donando il loro palazzo di famiglia congiuntamente alla totalit\u00e0 dei latifondi in loro possesso. Si pervenne cos\u00ec all'istituzione dell'oratorio, della scuola materna e di musica e del laboratorio di ricamo, nel 1918 fu attivata anche la scuola elementare e la scuola media. Nel 1932 finanziarono la costruzione dell'ente \"Sacro Cuore\", con la relativa parrocchia, chiamando nella cittadina i padri della Societ\u00e0 salesiana di San Giovanni Bosco i quali con la loro missione religiosa iniziarono a prendersene cura. La struttura venne inaugurata nel 1935 e proprio in tale occasione donna Caterina Zito spieg\u00f2 le ragioni della sua volont\u00e0 affermando che era \u201cmossa da vivi sentimenti di bont\u00e0 verso la giovent\u00f9 e specialmente per quella pi\u00f9 bisognosa, e per dare a questa l'assistenza nella pi\u00f9 lata forma non solo religiosa e morale, ma anche intellettuale e materiale\u201d. Sempre nel 1935 le sorelle Zito, con testamento olografo, lasciarono tutti i loro beni e le opere meritorie da loro realizzate alla curia vescovile di Patti \u201c\"con la finalit\u00e0 di svolgere attivit\u00e0 a favore della giovent\u00f9 del luogo\"\u201c. Nel 1947 elargirono un'ulteriore donazione pecuniaria per garantire il sostentamento degli enti religiosi da loro creati a Sant'Agata.\nLe benemerite sorelle Zito, vennero per tali ragioni insignite da papa Pio XI dell'onorificenza vaticana della Croce pro Ecclesia et Pontifice. La donazione Zito rappresenta, senza dubbio, il pi\u00f9 importante lascito filantropico della storia santagatese.\nL'Istituto \"V. e F. Zito\" \u00e8 stato attivo, con alterne vicende, sino al 2019 chiudendo senza non poche polemiche.\nMusei e istituzioni culturali.\nNumerosi sono i musei cittadini. Il pi\u00f9 importante \u00e8 il Museo dei Nebrodi raccoglie rilevanti testimonianze storico-antropologiche rinvenute nella zona. Il museo del Castello Gallego che raccoglie oggetti e reperti storici dell'epoca feudale. Nel 2011 il comune inaugura la \"Pinacoteca d'Arte Contemporanea\" dedicata a Nino Franchina. Il teatro comunale \"Aurora\" inaugurato negli anni cinquanta del XX secolo, funge anche da cinema.\nSulla centrale piazza Vincenzo Consolo insiste il Circolo Dante Alighieri; fondato nel 1868 \u00e8 a tutt'oggi sede dei principali eventi culturali cittadini quali mostre pittoriche, presentazioni di libri e convegni. Il sodalizio di gentiluomini ha festeggiato i 150 anni dalla sua fondazione il 30 settembre 2018.\n\u00c8 anche il paese natale dello scrittore e saggista Vincenzo Consolo, il quale rimase sempre legatissimo alla \u00ab\"sua Sant'Agata\"\u00bb scrivendone soventemente nei suoi libri.\nEconomia.\nOggi la cittadina continua a essere un importante centro amministrativo della citt\u00e0 metropolitana di Messina e, in particolare, un punto di riferimento per gli altri comuni del bacino dei Nebrodi. Oltre a fornire i servizi tipici del settore terziario, possiede una zona industriale sita in contrada Piana alle spalle del porto.\nProprio il settore ittico riveste un ruolo molto importante, tradizionalmente, nell'economia locale cos\u00ec come quello agricolo e in particolar modo agrumicolo e olivicolo. Rinomata \u00e8 la tradizione pasticciera del centro tirrenico, con numerosi laboratori - bar che producono i dolci pi\u00f9 tipici della tradizione siciliana, in particolar modo le granite siciliane.\nLa stazione ferroviaria \u00e8 una delle principali della linea Palermo-Messina, capolinea di svariati servizi regionali.\nAltro importante tassello dell'economia locale \u00e8 il turismo, questo \u00e8 incentivato grazie alla posizione geografica della cittadina in quanto rappresenta la \"\"porta\" sui monti Nebrodi e grazie al moderno e importante porto turistico la \"finestra\"\" sulle isole Eolie. Nel centro tirrenico sono presenti diverse strutture ricettive quali hotel, B&amp;B e agriturismi.\nInfrastrutture e trasporti.\nStrade.\nSant'Agata di Militello \u00e8 collegata all'autostrada A20 con proprio svincolo. Il 9 ottobre del 2009 \u00e8 stata inaugurata dopo 30 anni la Circonvallazione, che attraversa la citt\u00e0 per una lunghezza di 4\u00a0km e collega l'Autostrada A20 alla Statale 113. Con la realizzazione del porto essa sar\u00e0 allungata fino a raggiungerlo.\nLa Strada statale 113 attraversa il centro della citt\u00e0 e viene denominata via G. Medici.\nAl confine con il territorio di Acquedolci ha inizio la Strada Statale 289 di Cesar\u00f2 dalla quale \u00e8 possibile raggiungere le meravigliose mete turistiche del vicino Parco dei Nebrodi.\nFerrovie.\nLa stazione ferroviaria di Sant'Agata Militello \u00e8 posta lungo la ferrovia Palermo-Messina e dispone di 4 binari di circolazione atti al servizio viaggiatori. Vi fermano i treni del servizio universale e i regionali veloci Palermo-Messina, mentre la suddetta stazione \u00e8 capolinea di diversi servizi regionali diretti a Messina e Palermo, rappresentando, quindi, un importante snodo.\nPorti.\nIl porto di Sant'Agata di Militello \u00e8 uno dei tre \"porti hub\" della Regione Siciliana e una volta completato (2022) potr\u00e0 ospitare 1\u00a0094 natanti. Il porto \u00e8 sede di una delle marinerie storiche della Sicilia, tra le pi\u00f9 grandi della costa nord dell'isola, e inoltre \u00e8 uno scalo marittimo turistico dai cui poter raggiungere facilmente le isole Eolie. \nLa struttura sorge nel territorio urbano compreso tra le foci dei torrenti Inganno e Rosmarino. \u00c8 attualmente costituito dal molo foraneo banchinato per circa 350 m, il quale si estende, dalla radice attestata alla banchina di riva, fino alla progr. 708,20 m. Sullo stesso ormeggiano oggi i natanti dei pescatori del luogo.\nLa banchina di riva si estende verso est per circa 80 m. Lo specchio acqueo del porto, ridossato dai venti del IV quadrante, \u00e8 notevolmente esposto a quelli del I quadrante. Si prevede la costruzione di una diga foranea radicata alla banchina di riva, dello sviluppo complessivo di circa 1\u00a0100 m suddivisa in tre tronchi:\nLo strumento di pianifica prevede, oltre la realizzazione della diga di sopraflutto, la costruzione di una diga di sottoflutto per uno sviluppo complessivo di 610 m, radicata al lato ovest della banchina di riva con un'estensione di 600 m.\nAll'interno del porto, \u00e8 prevista la realizzazione di un pontile attestato al molo foraneo dello sviluppo di 190 m, l'escavazione dei fondali a quota -8 m s.l.m. e banchine imbasate a quota -8 m. Tali opere contribuiscono all'ottenimento di uno specchio acqueo protetto dell'estensione di circa 235\u00a0000 m\u00b2.\nAeroporti.\nLa citt\u00e0 metropolitana di Messina \u00e8 la pi\u00f9 grande d'Italia sprovvista di aeroporto. Vi sono studi di fattibilit\u00e0 e proposte per realizzarne uno sul territorio tra Sant'Agata di Militello e Capo d'Orlando. Gli aeroporti esistenti pi\u00f9 vicini sono l'aeroporto Falcone e Borsellino di Palermo-Punta Raisi e l'aeroporto Vincenzo Bellini di Catania-Fontanarossa.\nMobilit\u00e0 urbana.\nLa cittadina \u00e8 dotata di diversi servizi di trasporto pubblico, in particolare autobus urbani ed extraurbani; collegamenti giornalieri con Messina e Palermo sono garantiti da compagnie private di trasporti su gomma.\nSanit\u00e0.\nLa cittadina \u00e8 sede di Presidio ospedaliero che funge da primo accesso sanitario per tutto il bacino dei Nebrodi. \nLa struttura ospedaliera rientra all'interno dell' Azienda sanitaria provinciale di Messina.\nInoltre nella cittadina sono presenti diversi studi medici specializzati e case di cura per anziani.\nAmministrazione.\nDi seguito \u00e8 presentata una tabella relativa alle ultime amministrazioni che si sono succedute alla guida del comune.\nAltre informazioni amministrative.\nIl comune di Sant'Agata di Militello fa parte delle seguenti organizzazioni sovracomunali: regione agraria n. 4 (Montagna litoranea dei Nebrodi).\nNella cittadina hanno sede tutti i principali corpi delle forze dell'ordine dello Stato, tra i quali:\nSport.\nLa squadra di calcio locale, l'ACD Citt\u00e0 di Sant'Agata, \u00e8 stata promossa in serie D nel giugno 2020; i suoi colori sociali sono il bianco e l'azzurro e il simbolo \u00e8 il pesce spada. Dalla stagione 2020-21 milita in serie D, quarto campionato nazionale, nel girone I. L'attuale tecnico della compagine santagatese \u00e8 Domenico Giamp\u00e0, ex giocatore di Serie A.\nLa citt\u00e0 \u00e8 dotata di numerosi centri sportivi polifunzionali tra i quali:"}
{"id": "2550551", "revid": "1086846", "url": "https://it.wikipedia.org/wiki?curid=2550551", "title": "Torino Calcio 1995-1996", "text": "Questa voce raccoglie le informazioni riguardanti il Torino Calcio nelle competizioni ufficiali della stagione 1995-1996.\nMaglie e sponsor.\nNel 1995-1996, il Torino ebbe come sponsor tecnico Lotto, mentre lo sponsor principale fu SDA."}
{"id": "2550552", "revid": "6282", "url": "https://it.wikipedia.org/wiki?curid=2550552", "title": "Polimi", "text": ""}
{"id": "2550559", "revid": "287204", "url": "https://it.wikipedia.org/wiki?curid=2550559", "title": "Legg Mason Tennis Classic 1995", "text": "Il Legg Mason Tennis Classic 1995 \u00e8 stato un torneo di tennis giocato sul cemento. \u00c8 stata la 27\u00aa edizione del Legg Mason Tennis Classic, che fa parte della categoria Championship Series nell'ambito dell'ATP Tour 1995, Si \u00e8 giocato al William H.G. FitzGerald Tennis Center di Washington negli Stati Uniti,dal 17 al 24 luglio 1995.\nCampioni.\nSingolare.\n Andre Agassi ha battuto in finale Stefan Edberg, 6-4, 2-6, 7-5\nDoppio.\n Olivier Dela\u00eetre / Jeff Tarango hanno battuto in finale Petr Korda / Cyril Suk, 4-6, 6-2, 6-2\nCollegamenti esterni.\nSito ufficiale"}
{"id": "2550562", "revid": "115233", "url": "https://it.wikipedia.org/wiki?curid=2550562", "title": "Consultante", "text": ""}
{"id": "2550563", "revid": "1663237", "url": "https://it.wikipedia.org/wiki?curid=2550563", "title": "George DiCenzo", "text": "Biografia.\n\u00c8 considerato un ottimo attore caratterista (personaggi autoritari e severi, spesso di origine italiana), fa parte dello show business dagli anni settanta ed ottanta ed ha partecipato a tantissimi film e telefilm di successo.\nHa insegnato per anni recitazione a New York e Philadelphia, con grande successo (secondo l'attore Burt Reynolds, George era il migliore in questo campo), tenendo lezione apprezzate sia dagli attori che dai registi. Ha vissuto in Pennsylvania con la moglie Donna Artz e con i tre figli della donna, avuti da un precedente matrimonio.\nMalato di sepsi, mor\u00ec il 9 agosto 2010.\nDoppiatori italiani.\nDa doppiatore \u00e8 sostituito da: "}
{"id": "2550566", "revid": "599013", "url": "https://it.wikipedia.org/wiki?curid=2550566", "title": "Nathalie Tauziat", "text": "Carriera.\nIl suo risultato di maggior prestigio \u00e8 il raggiungimento della finale di Wimbledon, persa contro Jana Novotn\u00e1.\nComplessivamente in carriera ha vinto 8 tornei, raggiungendo la terza posizione della classifica mondiale nel 2000. La sua carriera di giocatrice \u00e8 durata ben 17 anni.\nDopo il ritiro ha aperto un circolo di tennis, che tuttora gestisce. Ha fatto da coach ad Aleksandra Wozniak; in precedenza aveva seguito Eugenie Bouchard.\nVita privata.\nVive in Francia col marito Ramuncho Palaurena, da lei sposato nel 2005. Il calciatore e allenatore Didier Deschamps \u00e8 suo cugino di primo grado."}
{"id": "2550568", "revid": "400694", "url": "https://it.wikipedia.org/wiki?curid=2550568", "title": "Il giorno dei trifidi (film 1962)", "text": ""}
{"id": "2550569", "revid": "1543377", "url": "https://it.wikipedia.org/wiki?curid=2550569", "title": "2 Unlimited", "text": "I 2 Unlimited sono un gruppo eurodance olandese fondato nel 1991 dai produttori belgi Jean-Paul DeCoster e Phil Wilde, e composto dal rapper olandese Ray Slijngaard e dalla vocalist Anita Doth, pure olandese. Nei primi cinque anni di attivit\u00e0, segnati da un enorme successo a livello mondiale, il duo ha piazzato 16 hit in classifica in tutti i paesi europei, incluse \"Get Ready for This\", \"Twilight Zone\", \"No Limit\" e \"Tribal Dance\". Nella loro carriera, i 2 Unlimited hanno venduto oltre 20 milioni di dischi in tutto il mondo.\nFormazione.\nJean-Paul DeCoster e Phil Wilde s'incontrarono nella loro citt\u00e0 natale di Anversa, in Belgio, e della loro collaborazione sotto il nome di Bizz Nizz, il singolo \"Don't Miss The Party Line\", fu un successo notevole in tutta Europa, compreso il Regno Unito, dove raggiunse la numero 7 della classifica nazionale dei singoli nell'aprile del 1990. Il suo successo \u00e8 stata una grande sorpresa per il duo e li ha incoraggiati a continuare a lavorare insieme.\nAll'inizio del 1991, un diciannovenne Ray Slijngaard stava lavorando come chef all'aeroporto Schiphol ad Amsterdam. Slijngaard era un amico del rapper dei Quadrophonia Marvin D, e mentre partecipava ad uno dei loro concerti prese un microfono e cominci\u00f2 a rappare al fine di stimolare la folla poco entusiasta. Marvin rimase impressionato e lo present\u00f2 a DeCoster e Wilde, che lo convinsero a registrare un rap di \"Money Money\", un brano che stava per essere pianificato come un singolo futuro dei Buzz Nizz.\nNel frattempo, Anita Doth (Dels \u00e8 il suo nome d'arte), anche lei diciannovenne, era un'amministratrice della divisione dei biglietti di parcheggio di una stazione di polizia di Amsterdam. Nel tempo libero si esibiva in un gruppo femminile chiamato Trouble Sisters e fu notata da Marvin, che le chiese di essere una cantante di supporto per lui. Slijngaard e Doth diventarono buoni amici, e alcune persone credono che abbiano avuto una relazione.\nDeCoster e Wilde crearono una traccia strumentale chiamata \"Get Ready for This\" e decisero che aveva bisogno di alcune voci. Chiesero a Slijngaard il suo contributo e lui debitamente registr\u00f2 un rap. La band era inizialmente destinata ad essere un gruppo solista con Slijngaard a fare il cantante del gruppo, ma poi aggiunse la voce femminile di Doth. Furono cos\u00ec contenti del risultato che decisero di lavorare con loro come duo, e quindi nacquero i 2 Unlimited.\nStoria.\nIl successo.\nA formare il gruppo sono il rapper Ray Slijngaard e la cantante Anita Doth, che insieme hanno riscosso un notevole successo per tutta la prima met\u00e0 degli anni novanta, partecipando anche al Festivalbar 1993 e al Festivalbar 1994 in Italia, con le loro canzoni inserite nelle compilation del programma. Tra i loro brani pi\u00f9 famosi si possono elencare \"Get Ready for This\", \"Twilight Zone\" e \"No Limit\"\nHanno inoltre prodotto quattro album: \"Get Ready!\" (1992), \"No Limits\" (1993), che ha raggiunto la vetta della classifica degli album dei Paesi Bassi e dominato le classifiche di altri numerosi paesi europei, \"Real Things\" (1994), che ha bissato il successo del precedente lavoro, e \"Hits Unlimited\" (1995), raccolta entrata in numerose classifiche pur non facendo segnalare i numeri dei precedenti album.\nLa seconda formazione e lo scioglimento.\nIl gruppo si sciolse nel 1996 ma i produttori, che detengono i diritti sul nome, formarono un nuovo duo con lo stesso nome, formato stavolta da due ragazze: Romy van Ooijen e Marjon van Iwaarden. Con questa formazione il gruppo ha pubblicato alcuni singoli, come \"Edge of Heaven\" e \"Never Surrender\", e un album, \"II\", che tuttavia non hanno bissato il successo delle pubblicazioni incise dalla precedente formazione, portando i produttori ad abbandonare il gruppo alcuni anni pi\u00f9 tardi.\nIl ritorno con i nomi Ray e Anita.\nNel 2010, la formazione originale si riunisce con i nomi Ray e Anita. Il primo singolo inciso dal duo \u00e8 \"In Da Name of Love\", che ottiene un ottimo successo nel Paesi Bassi. Nel 2011 esce il secondo singolo \"Nothing 2 Lose\" seguito da svariate esibizioni dal vivo.\nIl ritorno.\nL'11 luglio 2012 \u00e8 stato annunciato che Ray e Anita torneranno a lavorare di nuovo insieme a De Coster sotto il nome di 2 Unlimited. Sia Ray che Anita hanno confermato la notizia sulle loro pagine Facebook ed hanno postato un link al loro nuovo sito ufficiale."}
{"id": "2550570", "revid": "390153", "url": "https://it.wikipedia.org/wiki?curid=2550570", "title": "Von Hayek", "text": ""}
{"id": "2550585", "revid": "712828", "url": "https://it.wikipedia.org/wiki?curid=2550585", "title": "Brago", "text": ""}
{"id": "2550587", "revid": "1391549", "url": "https://it.wikipedia.org/wiki?curid=2550587", "title": "Willow Springs (California)", "text": "Willow Springs \u00e8 un'area non incorporata nella Contea di Mono in California. Si trova lungo il torrente Virginia, a 5 miglia a sudsudest di Bridgeport ad un'altezza di 6745 piedi, pari a 2056\u00a0m.\nA poca distanza dall'area sorge il Willow Springs International Motorsports Park, edificato nel 1952 e inaugurato nel 1953. In esso si tengono numerose competizioni sia automobilistiche che motociclistiche."}
{"id": "2550588", "revid": "767487", "url": "https://it.wikipedia.org/wiki?curid=2550588", "title": "Gli ostacoli del cuore (film)", "text": "Gli ostacoli del cuore (\"The Greatest\") \u00e8 un film del 2009 diretto da Shana Feste, con Pierce Brosnan e Susan Sarandon.\nIl film non ha avuto la canonica distribuzione nelle sale cinematografiche ma \u00e8 stato immesso direttamente nel circuito televisivo, venendo trasmesso da Canale 5 il 26 agosto 2009.\nTrama.\nBennet \u00e8 un ragazzo di 18 anni, che l'ultimo giorno di liceo incontra Rose, una ragazza stile figlia dei fiori. I due si innamorano e la sera della loro prima notte d'amore Bennet muore in un incidente stradale: Rose \u00e8 rimasta per\u00f2 incinta di lui.\nIl padre di Bennet, Allen, \u00e8 sconvolto da questa notizia ma decide lo stesso di far entrare Rose nella famiglia; la moglie Grace per\u00f2 sta vivendo un momento difficile: l'unico figlio rimasto si droga, suo marito la tradisce ed ha appena scoperto che la fidanzata del figlio morto \u00e8 incinta.\nAlla fine dell'ecografia (all'ottavo mese) Rose sente parlare Grace con suo marito a proposito del fatto di non essere felice della sua scelta; Rose decide quindi di scappare di casa ma grazie ad alcune informazioni ricevute dalla migliore amica di Rose Allen e la sua famiglia riescono a trovarla: ogni pomeriggio, infatti, Rose si reca nel luogo dell'incidente dove ha perso la vita Bennet.\nSfortunatamente mentre scende dal pullman alla ragazza si rompono le acque: Rose corre nel bosco seguita dalla famiglia di Bennet e l\u00ec chiede a Grace, Ryan e Allen di raccontarle tutto quello che riguardasse Bennet. Fino al momento del parto di Rose Grace si comporta da estranea con la ragazza ma, arrivato il momento della nascita della bambina, si mostra una vera mamma per Rose, che una mamma non l'ha mai avuta visto che la sua era tossico-dipendente."}
{"id": "2550593", "revid": "287204", "url": "https://it.wikipedia.org/wiki?curid=2550593", "title": "Torino Calcio 1997-1998", "text": "Questa voce raccoglie le informazioni riguardanti il Torino Calcio nelle competizioni ufficiali della stagione 1997-1998.\nMaglie e sponsor.\nNel 1997-1998, il Torino ebbe come sponsor tecnico Kelme, mentre lo sponsor principale fu SDA."}
{"id": "2550594", "revid": "1543377", "url": "https://it.wikipedia.org/wiki?curid=2550594", "title": "Dutch Open 1995", "text": "Il Dutch Open 1995 \u00e8 stato un torneo di tennis giocato sulla terra battuta.\n\u00c8 stata la 37\u00aa edizione del Dutch Open, che fa parte della categoria ATP World Series nell'ambito dell'ATP Tour 1997. \nSi \u00e8 giocato ad Amsterdam nei Paesi Bassi, dal 24 al 30 luglio 1995.\nCampioni.\nSingolare.\n Marcelo R\u00edos ha battuto in finale Jan Siemerink, 6\u20134, 7\u20135, 6\u20134\nDoppio.\n Marcelo R\u00edos / Sjeng Schalken hanno battuto in finale Wayne Arthurs / Neil Broad, 7\u20136, 6\u20132"}
{"id": "2550599", "revid": "1391549", "url": "https://it.wikipedia.org/wiki?curid=2550599", "title": "Whitmore Hot Springs", "text": "Whitmore Hot Springs (chiamata anche \"Whitmore Tubs\" oppure \"Whitmore Tub Spring\") \u00e8 una comunit\u00e0 non incorporata nella Contea di Mono in California. Si trova nella Long Valley a 5,5 miglia a nord-nordest dal Monte Morrison (California) ad un'altezza di 7018 piedi, pari a 2139\u00a0m."}
{"id": "2550604", "revid": "115751", "url": "https://it.wikipedia.org/wiki?curid=2550604", "title": "Provincia di Madrid", "text": ""}
{"id": "2550606", "revid": "275260", "url": "https://it.wikipedia.org/wiki?curid=2550606", "title": "Il vento fra i salici", "text": ""}
{"id": "2550607", "revid": "275260", "url": "https://it.wikipedia.org/wiki?curid=2550607", "title": "Il vento nei salici", "text": ""}
{"id": "2550613", "revid": "287204", "url": "https://it.wikipedia.org/wiki?curid=2550613", "title": "(303775) 2005 QU182", "text": " \u00e8 un oggetto transnettuniano con una magnitudine assoluta (H) di 3,7, perci\u00f2 \u00e8 tra i maggiori candidati a diventare un pianeta nano.\nStoria osservativa.\nLa scoperta di \u00e8 avvenuta il 30 agosto 2005 da un gruppo di ricercatori composto da M. E. Brown, D. L. Rabinowitz e C. A. Trujillo.\n \u00e8 stato osservato 35 volte durante 7 opposizioni su immagini risalenti fino al 1974.\nParametri orbitali.\nL'orbita di \u00e8 molto eccentrica: infatti il perielio si trova a 36,8 AU ovvero poco oltre l'orbita di Nettuno mentre l'afelio si trova a 184,84\u00a0UA, al limite esterno del disco diffuso, \u00e8 perci\u00f2 anche molto estesa, tra i pianeti nani e i candidati a diventarlo solo Sedna ha un'orbita pi\u00f9 grande. Il periodo orbitale \u00e8 di circa 1200 anni, l'ultimo passaggio al perielio \u00e8 stato nel 1971 e attualmente si trova a 50\u00a0UA dal Sole.\nMagnitudine assoluta.\nLa dimensione di un pianetino pu\u00f2 essere desunta dalla sua magnitudine assoluta e dalla sua albedo. ha una magnitudine assoluta di 3,7, perci\u00f2 le sue dimensioni possono essere comprese tra i 638 e i 1425\u00a0km con un valore medio di circa 1000\u00a0km, simile a quelle di Cerere."}
{"id": "2550614", "revid": "287204", "url": "https://it.wikipedia.org/wiki?curid=2550614", "title": "Torino Calcio 1996-1997", "text": "Questa voce raccoglie le informazioni riguardanti il Torino Calcio nelle competizioni ufficiali della stagione 1996-1997.\nMaglie e sponsor.\nLo sponsor tecnico fu Kelme, mentre lo sponsor principale fu SDA Express Courier."}
{"id": "2550615", "revid": "1305772", "url": "https://it.wikipedia.org/wiki?curid=2550615", "title": "Li Na", "text": ""}
{"id": "2550618", "revid": "1372005", "url": "https://it.wikipedia.org/wiki?curid=2550618", "title": "Giulio Terzi di Sant'Agata", "text": "Biografia.\nTerzi, discendente dalla nobile famiglia bergamasca dei Terzi, si \u00e8 laureato in Giurisprudenza a Milano, dove si \u00e8 specializzato in diritto internazionale.\nCarriera diplomatica.\nDurante i primi anni al Ministero degli affari esteri \u00e8 stato responsabile al Cerimoniale della Repubblica e per le visite ufficiali delle delegazioni del governo italiano all'estero. Nel 1975 gli \u00e8 stato affidato l'incarico di primo segretario per gli affari politici all'Ambasciata italiana a Parigi. Dopo l'incarico nel 1978 a fianco del segretario generale della Farnesina, ha ricoperto il ruolo di consigliere economico e commerciale in Canada divenendo poi console generale a Vancouver durante l'Expo \u201886. Nel 1987 \u00e8 tornato a Roma per prestare servizio, prima presso la direzione generale degli affari economici, dove si \u00e8 occupato soprattutto di nuove tecnologie e in seguito alla direzione generale del personale. Il suo successivo incarico all'estero \u00e8 stato a Bruxelles, dove ha ricoperto la carica di consigliere politico presso la Rappresentanza d'Italia alla NATO.\nDal 1993 al 1998 \u00e8 a New York presso la Rappresentanza d'Italia alle Nazioni Unite, dapprima come primo consigliere per gli affari politici e successivamente come ministro e vice rappresentante permanente, sotto la guida dell'Ambasciatore Francesco Paolo Fulci.\nHa anche prestato servizio presso il Ministro degli affari esteri a Roma come vicesegretario generale, direttore generale per la cooperazione politica multilaterale e diritti umani e direttore politico, occupandosi principalmente di sicurezza internazionale e di questioni politiche, con particolare riferimento all'attivit\u00e0 del Consiglio di sicurezza, dell'Assemblea generale e del Consiglio per i diritti umani delle Nazioni Unite, oltre che a quella di organi quali il Consiglio Europeo, la NATO, il G8 e l'OSCE.\n\u00c8 stato ambasciatore in Israele tra il 2002 e il 2004 e poi, dal 20 agosto 2008 al 30 settembre 2009, rappresentante permanente d'Italia alle Nazioni Unite a New York, dove ha guidato la delegazione italiana al Consiglio di Sicurezza durante l'ultimo periodo del biennio italiano come membro non permanente (2007-2008).\nDall'8 ottobre 2009 al 16 novembre 2011 \u00e8 stato Ambasciatore d'Italia negli Stati Uniti d'America.\nMinistro degli affari esteri.\nIl 16 novembre 2011 \u00e8 nominato ministro degli affari esteri del governo Monti. Prestando giuramento soltanto il giorno successivo, perch\u00e9 si trovava a Washington nell'esercizio del suo mandato di Ambasciatore negli Stati Uniti.. Nel corso del suo mandato, ha svolto 1.483 incontri ed eventi, che hanno riguardato 91 Paesi diversi, con 75 visite ufficiali all'estero e 138 incontri con altri ministri degli esteri, dei quali 63 in Italia e 75 all'estero.\nDurante il suo mandato ha sostenuto il \"Gruppo Westervelle\" di 11 ministri degli esteri dedicato al tema \"pi\u00f9 Europa\". Ha promosso la moratoria per la pena di morte e la campagna per l'eliminazione delle mutilazioni genitali femminili. Ha promosso con Albania e Grecia la firma dell'intesa fra i tre Ministri degli esteri per la realizzazione del gasdotto \"Transadriatico\". Recandosi a Mogadiscio, ha riattivato i rapporti a livello politico con le nuove istituzioni della Somalia, al fine di garantire appoggio per la stabilizzazione della regione del Corno d'Africa.\nLa crisi diplomatica con l'India e le dimissioni.\nIl fermo da parte dell'India dei due mar\u00f2 italiani Massimiliano Latorre e Salvatore Girone nelle acque internazionali al largo della costa del Kerala il 16 febbraio 2012, a seguito della morte di due pescatori, causata secondo l'India dalla nave cisterna italiana Enrica Lexie e dalla sua unit\u00e0 di protezione militare, mentre \u00e8 in servizio ufficiale nel quadro delle attivit\u00e0 internazionali anti-pirateria, causano una controversia internazionale sulla giurisdizione tra l'India e l'Italia.\nLa disputa venne portata dal governo italiano presso l'ONU e l'UE, e discussa a livello bilaterale e multilaterale con l'India, al fine di risolverla tramite arbitrato internazionale, sulla base delle procedure previste dalla Convenzione delle Nazioni Unite sul diritto del mare (UNCLOS), di cui sia l'Italia che l'India sono firmatari. L'India si opponeva tuttavia all'arbitrato in sede UNCLOS.\nDurante la gestione della crisi e approfittando di un permesso elettorale ottenuto dai due mar\u00f2 Massimiliano Latorre e Salvatore Girone, il ministro Terzi l'11 marzo 2013 annunciava - a nome e d'intesa con il governo - che i due fucilieri non avrebbero fatto ritorno in India alla scadenza del permesso fino a quando l'arbitrato sulla base dell'UNCLOS non avrebbe stabilito in materia di giurisdizione. \nIl primo ministro Monti sment\u00ec Terzi, annunciando la decisione di rimandare i due mar\u00f2 in India secondo gli accordi. Terzi protest\u00f2 per iscritto, annunciando possibili dimissioni.\nLa reazione indiana fa salire la tensione finch\u00e9 il 21 marzo successivo, con un comunicato stampa, Palazzo Chigi annuncia la decisione di rinviare in India i due fucilieri. Il cambio improvviso di strategia del governo viene criticato, anche se il ministro inizialmente - nell'attesa di chiarimenti con il Presidente del Consiglio - respinge l'idea di dimissioni.\nSuccessivamente, il 26 marzo 2013, Terzi annuncia alla Camera, in diretta televisiva, le sue dimissioni da ministro degli esteri a causa del suo dissenso con la posizione del governo. L'interim del dicastero \u00e8 stato assunto dal Presidente del Consiglio Mario Monti il giorno successivo.\nLe dimissioni di Terzi sono state criticate da Monti il quale alla Camera dei Deputati ha sostenuto che Terzi non avrebbe mai - prima di quel giorno - espresso il proprio dissenso riguardo alla strategia adottata in via collegiale dal Consiglio dei Ministri e tanto meno avrebbe mai espresso la sua intenzione di dimettersi. Secondo Monti, l'obiettivo perseguito da Terzi non sarebbe stato quello di modificare la decisione governativa, ma quello pi\u00f9 esterno di conseguire \"altri risultati che magari nei prossimi tempi diventeranno pi\u00f9 evidenti\". Terzi ha contestato questa versione dei fatti, affermando alla stampa di essere stato costretto alle dimissioni in quanto la sua strategia diplomatica risultava a quel punto disallineata da quella del Presidente del Consiglio.\nIl 29 marzo 2013, in un'intervista ad un programma giornalistico televisivo a proposito di questa vicenda, Terzi afferm\u00f2 di aver ricevuto pressioni per autorizzare il rientro dei due mar\u00f2 in India, pressioni che rifiut\u00f2 e che portarono alle sue dimissioni.\nAttivit\u00e0 successive.\nDopo le elezioni politiche del 2013, pur non candidandosi, aderisce a Fratelli d'Italia - Alleanza Nazionale e dal 9 marzo 2014 fa parte dell'ufficio di presidenza del partito e nel 2017 annuncia l'iscrizione al Partito Radicale Transnazionale, del quale nel 2019 \u00e8 nominato Presidente Onorario, e all'associazione Nessuno tocchi Caino contro la pena di morte.. \nNell'anno 2015 assieme al generale Vincenzo Camporini \u00e8 nominato membro per l'Italia della commissione d'inchiesta e verifica del Gruppo militare internazionale di alto livello sull'Operazione Margine di protezione lanciata nell'estate 2014 da Israele contro Hamas a Gaza.\nDal 2016 \u00e8 membro dell'\"advisory board\" e rappresentante in Italia della lobby \"United Against Nuclear Iran\" (UANI), presidente del \"Global Committee for the Rule of Law\", presidente del dipartimento relazioni internazionali della Fondazione \"Luigi Einaudi\" di Roma"}
{"id": "2550619", "revid": "628767", "url": "https://it.wikipedia.org/wiki?curid=2550619", "title": "Provincia di Santiago", "text": "La provincia di Santiago \u00e8 una provincia della Regione Metropolitana di Santiago nel Cile centrale. Il capoluogo \u00e8 la citt\u00e0 di Santiago. \nAl censimento del 2015 possiede una popolazione di 4.977.637 abitanti.\nSuddivisione amministrativa.\nLa provincia \u00e8 suddivisa in 32 comuni ognuno amministrato da un proprio consiglio comunale che insieme formano la citt\u00e0 metropolitana di Santiago."}
{"id": "2550622", "revid": "838137", "url": "https://it.wikipedia.org/wiki?curid=2550622", "title": "Ministri dei lavori pubblici del Regno d'Italia", "text": "I ministri dei lavori pubblici del Regno d'Italia si sono avvicendati dal 1861 (proclamazione del Regno d'Italia) al 1946 (nascita della Repubblica Italiana)."}
{"id": "2550623", "revid": "339392", "url": "https://it.wikipedia.org/wiki?curid=2550623", "title": "Lord Mountbatten", "text": ""}
{"id": "2550626", "revid": "1474249", "url": "https://it.wikipedia.org/wiki?curid=2550626", "title": "Zheng Jie", "text": "Nel corso della sua carriera ha ottenuto risultati importanti sia in singolare che in doppio, per un totale di diciannove tornei WTA vinti complessivamente. \u00c8 stata la prima tennista cinese nella storia a spingersi fino alla semifinale di uno Slam, impresa compiuta a Wimbledon 2008 e nuovamente all'Australian Open 2010; in doppio si \u00e8 aggiudicata due prove dello Slam a Melbourne 2006 e Wimbledon nello stesso anno in coppia con la connazionale Yan Zi. Insieme alla stessa, ha anche conquistato la medaglia di bronzo alle Olimpiadi di Pechino del 2008.\nDestrorsa, ha nel rovescio a due mani il colpo migliore. Le altre principali doti sono la grande mobilit\u00e0 e la notevole intelligenza tattica. Per contro la statura ridotta la penalizza assai in termini di potenza.\nIn carriera pu\u00f2 vantare vittorie su giocatrici top ten del calibro di Ana Ivanovi\u0107, Marija \u0160arapova, Li Na, Jelena Jankovi\u0107, Dinara Safina e Svetlana Kuznecova.\nCarriera.\nAssieme a Li Na \u00e8 la giocatrice di maggior successo del proprio paese. \u00c8 stata infatti la prima cinese capace di raggiungere una semifinale in un torneo dello Slam (nel 2008 a Wimbledon, sconfiggendo l'allora numero 1 mondiale Ana Ivanovi\u0107) e la prima ad entrare tra le migliori 15 al mondo, il 15 maggio 2009. Nel 2008 ha vinto il premio per il \"Ritorno dell'Anno\" (Comeback of the Year), passando in 12 mesi dal numero 163 al 25, dopo aver disputato la semifinale a Wimbledon contro Serena Williams, tuttora suo miglior risultato.\nIn carriera ha vinto 3 titoli in singolare e 11 in doppio (tra cui 2 Slam). Sempre in doppio ha vinto il bronzo olimpico a Pechino assieme all'amica Zi Yan. Nel 2008 ha devoluto l'intero montepremi di Wimbledon a favore delle vittime del terribile terremoto che ha devastato la sua regione d'origine, il Sichuan.\nL'8 gennaio 2012 la cinese vince il torneo di Auckland battendo in finale Flavia Pennetta e a Wimbledon 2012 torna a mettere i bastoni tra le ruote a Serena Williams al terzo turno, dando prova, a detta della stampa, della sua miglior partita in carriera, perdendo 7-6, 2-6, 7-9."}
{"id": "2550627", "revid": "628767", "url": "https://it.wikipedia.org/wiki?curid=2550627", "title": "Provincia di Cordillera (Cile)", "text": "La provincia di Cordillera \u00e8 una provincia della Regione Metropolitana di Santiago nel Cile centrale. Il capoluogo \u00e8 la citt\u00e0 di Puente Alto. \nAl censimento del 2012 possedeva una popolazione di 608.235 abitanti.\nSuddivisione amministrativa.\nLa provincia \u00e8 divisa in 3 comuni:"}
{"id": "2550630", "revid": "628767", "url": "https://it.wikipedia.org/wiki?curid=2550630", "title": "Provincia di Chacabuco", "text": "La provincia di Chacabuco \u00e8 una provincia della Regione Metropolitana di Santiago nel Cile centrale. Il capoluogo \u00e8 la citt\u00e0 di Colina. \nAl censimento del 2012 possedeva una popolazione di 203.993 abitanti.\nSuddivisione amministrativa.\nLa provincia \u00e8 divisa in 3 comuni:"}
{"id": "2550631", "revid": "1573940", "url": "https://it.wikipedia.org/wiki?curid=2550631", "title": "Simmetria centrale (matematica)", "text": ""}
{"id": "2550632", "revid": "1568601", "url": "https://it.wikipedia.org/wiki?curid=2550632", "title": "Monte Morrison (California)", "text": "Il Monte Morrison \u00e8 una montagna degli Stati Uniti d'America localizzata sulla Sierra Nevada in un'area chiamata \"Mono Recesses\". Le sue pendici a sud sfiorano il lago Convict, nella Catena montuosa di Sherwin, vicino alla citt\u00e0 di Mammoth Lakes. \nStoria.\nLa montagna prende il nome da Robert Morrison, un mercante di Benton, ucciso vicino a \"Convict Lake\" il 23 settembre 1871.\nScalate.\nNorman Clyde raggiunse per primo il picco del \"Monte Morrison\" il 22 giugno del 1928. Sempre nel 1928 \"John Mendendhall\" raggiunse la sommit\u00e0 del monte ma la sua ascesa non fu documentata."}
{"id": "2550634", "revid": "767487", "url": "https://it.wikipedia.org/wiki?curid=2550634", "title": "Provincia di Maipo", "text": "La provincia di Maipo \u00e8 una provincia della Regione Metropolitana di Santiago nel Cile centrale. Il capoluogo \u00e8 la citt\u00e0 di San Bernardo. \nAl censimento del 2012 possedeva una popolazione di 440.591 abitanti.\nSuddivisione amministrativa.\nLa provincia \u00e8 divisa in 4 comuni:"}
{"id": "2550651", "revid": "436907", "url": "https://it.wikipedia.org/wiki?curid=2550651", "title": "Showtime h.21.30", "text": "Showtime h.21.30 \u00e8 un DVD live di Max Pezzali, pubblicato nel 2008. Contiene 5 tracce live e 4 video del cantante pavese."}
{"id": "2550665", "revid": "247222", "url": "https://it.wikipedia.org/wiki?curid=2550665", "title": "Museo di Storia Francescana e Contadina di Francavilla di Sicilia", "text": ""}
{"id": "2550668", "revid": "188116", "url": "https://it.wikipedia.org/wiki?curid=2550668", "title": "Mario Forgione", "text": "Biografia.\nLaureato in legge a Napoli, negli anni sessanta lavora in Sicilia e Puglia, dove inizia a collaborare per diverse riviste e quotidiani locali. \nTornato a Napoli negli anni settanta si specializza in cronache culturali, diventando un punto di riferimento giornalistico per la tutela e la valorizzazione dei beni culturali e ambientali. \nHa collaborato a numerosi giornali e periodici sui temi di storia dell'arte e di archeologia (\u201cRoma\u201d, \u201cLa Sicilia\u201d, \u201cNapoli Oggi\u201d, \u201cIl Denaro\u201d, \u201cItinerari\u201d, \"Cronache dal mondo\" etc.), ha diretto la rivista \u201cMeridies\u201d dell'Associazione Italiana per il Mezzogiorno (anni settanta) e un settimanale telematico dedicato alla storia e alla salvaguardia del patrimonio culturale e ambientale di Napoli (anni novanta).\nA queste attivit\u00e0 pubblicistiche ha affiancato un'intensa attivit\u00e0 di divulgatore di storia napoletana, anche attraverso la pubblicazione di diversi libri, coniugando il rigore scientifico con un taglio narrativo semplice e immediato, da cronista immerso tra gli eventi."}
{"id": "2550669", "revid": "729019", "url": "https://it.wikipedia.org/wiki?curid=2550669", "title": "Bh\u0101rat\u012bya Sa\u015bastra S\u0113n\u0101\u0113\u1e43", "text": "Bh\u0101rat\u012bya Sa\u015bastra S\u0113n\u0101\u0113\u1e43 (Devanagari: \u092d\u093e\u0930\u0924\u0940\u092f \u0938\u0936\u0938\u094d\u0924\u094d\u0930 \u0938\u0947\u0928\u093e\u090f\u0902) - Indian Armed Forces in inglese, sono le forze armate dell'India. Le forze armate indiane costituiscono il 4\u00b0 esercito pi\u00f9 potente del mondo.\nStruttura e obiettivi.\nSono costituite da:\nIl Comandante in capo \u00e8 \"de jure\" il presidente dell'India in carica (oggi Ram Nath Kovind) mentre l'amministrazione \u00e8 affidata al Ministero della difesa."}
{"id": "2550670", "revid": "1391549", "url": "https://it.wikipedia.org/wiki?curid=2550670", "title": "Wheeler Crest", "text": "Wheeler Crest \u00e8 un'area non incorporata nella Contea di Mono in California. \n Geograficamente, l'insediamento \u00e8 posto sullo \"Sherwin Grade\", che divide la \"Round Valley\" nella Contea di Inyo dalla \"Long Valley\" nella Contea di Mono..\nSecondo il censimento del 2000 il numero di abitanti \u00e8 di 196 persone. "}
{"id": "2550671", "revid": "1543377", "url": "https://it.wikipedia.org/wiki?curid=2550671", "title": "Dinorah", "text": "Le pardon de Plo\u00ebrmel (\"Il perdono di Plo\u00ebrmel\"), pi\u00f9 nota come Dinorah, \u00e8 un'opera di Giacomo Meyerbeer su libretto di Jules Barbier e Michel Carr\u00e9, ispirati da una pi\u00e9ce dello stesso Carr\u00e9. L'opera, composta nei primi mesi del 1859, fu rappresentata per la prima volta il 4 aprile dello stesso anno, con buon successo al Th\u00e9\u00e2tre national de l'Op\u00e9ra-Comique di Parigi dove fino al 1912 arriva a 200 recite. &lt;br&gt;\nSuccessivamente l'opera fu rappresentata il 26 luglio nel Regno Unito a Londra al Covent Garden con Marie Caroline Miolan-Carvalho e per l'occasione Meyerbeer sostitu\u00ec i dialoghi con i recitativi, traducendo tutta l'opera in italiano, cambiando anche titolo: \"Dinorah\". Dalle rappresentazioni londinesi l'opera \u00e8 pi\u00f9 nota con questo nome.&lt;br&gt;\nIl 4 marzo 1861 va in scena in francese al French Opera House di New Orleans. \nIl 24 novembre 1862 avviene la premi\u00e8re in italiano nell'Academy of Music di New York. \n\"Dinorah ossia il pellegrinaggio a Ploermel\" arriva con successo al Teatro La Fenice di Venezia nel 1868 con venti recite nella stagione.\nAl Theatre Royal di Glasgow la premi\u00e8re \u00e8 stata nel 1870.\nAl Wiener Staatsoper va in scena nel 1871 e fino al 1883 arriva a 19 recite.\nPer il Metropolitan Opera di New York la premi\u00e8re \u00e8 stata nel 1891 a Chicago in italiano e fino al 1925 ha avuto 5 recite.\nSe l'opera ebbe all'inizio grande fama nel corso dell'Ottocento (grazie alle interpretazioni di Adelina Patti, che dichiarava essere la sua opera preferita, e di Amelita Galli-Curci), l'op\u00e9ra-comique non reggeva al paragone con le ben pi\u00f9 famose grand-op\u00e9ras, ed usc\u00ec dal repertorio. Estremamente famosa per\u00f2 \u00e8 l'aria della protagonista del secondo atto, \"Ombre l\u00e9g\u00e8re\" in cui Dinorah in preda alla pazzia parla con la propria ombra. L'aria \u00e8 stata cantata e registrata da moltissimi soprani, per citarne alcuni: Maria Callas, Anna Moffo, Joan Sutherland, Sumi Jo, Natalie Dessay, June Anderson.\nAl Teatro Verdi (Trieste) Dinorah ossia il pellegrinaggio a Ploermel va in scena nel 1983 con Angelo Romero e Luciana Serra.\nTrama.\nL'opera, ambientata in Bretagna, si apre con un'ouverture accompagnata dal coro, che narra l'antefatto: il giorno delle nozze tra Ho\u00ebl e Dinorah \u00e8 stato rovinato da un temporale che ha distrutto la casa della ragazza. Ho\u00ebl, per aiutarla, decide di andare in traccia di un favoloso tesoro che potrebbe restituirle l'agiatezza; ma prima deve vagare per un anno lontano dal paese per poi tornarci. Ma Dinorah \u00e8 convinta che l'amato l'abbia abbandonata e impazzita vaga per il paese e nei boschi adiacenti in cerca dell'adorata capretta Bellah. &lt;br&gt;\nHo\u00ebl ritorna nel paese e viene a sapere che il tesoro degli gnomi \u00e8 maledetto: chi lo toccher\u00e0 per primo morir\u00e0. Allora, ossessionato pi\u00f9 dall'oro che dall'amore per Dinorah, cerca di convincere il giovane e ingenuo Corentin a seguirlo nell'impresa e a prendere il tesoro. I due vanno nella valle, dove si trova anche Dinorah perch\u00e9 Bellah si trova proprio l\u00ec. L\u00ec Ho\u00ebl rivede la sua Dinorah, e dopo che ella ha rischiato quasi la vita, sopraffatto dal rimorso e dalla vergogna decide di abbandonare il progetto e di soccorrere l'amata. Quando Dinorah si risveglia, finalmente libera dal suo delirio, con l'amato e la capretta al suo fianco, Ho\u00ebl dice che tutto quello che \u00e8 avvenuto \u00e8 stato solo un sogno: le nozze possono avere finalmente luogo, come se nulla fosse successo."}
{"id": "2550678", "revid": "767487", "url": "https://it.wikipedia.org/wiki?curid=2550678", "title": "The Elected", "text": "The Elected sono un gruppo musicale indie rock formato a Los Angeles nel 2004 come side project del cantante/chitarrista Blake Sennet gi\u00e0 attivo nei Rilo Kiley.\nIl gruppo ha come altro membro fisso Mike Bloom, chitarrista amico di vecchia data di Sennet, mentre al basso e alla batteria si sono alternati fra gli altri Jason Boesel dei Rilo Kiley, Daniel Brummel degli Ozma e Ryland Steen dei Reel Big Fish.\nStoria del gruppo.\nIl disco d'esordio Me First, pubblicato nel 2004 dall'etichetta Sub Pop ha ottenuto un buon riscontro di critica. La musica di Sennet \u00e8 un indie rock chitarristico influenzato da artisti come Elliott Smith, Momus o i Cake. Il secondo album Sun, Sun, Sun nel 2006 vira invece su sonorit\u00e0 pi\u00f9 classiche e accessibili, fra il country e il soft-rock.\nIl terzo album Bury Me In My Rings \u00e8 stato pubblicato dalla Vagrant Records il 17 maggio 2011."}
{"id": "2550679", "revid": "767487", "url": "https://it.wikipedia.org/wiki?curid=2550679", "title": "Walker (California)", "text": "Walker \u00e8 un \"census-designated place\" nella Contea di Mono in California. Si trova a 3 miglia a sud di Coleville ad un'altezza di 5403 piedi, pari a 1647\u00a0m.\nSecondo il censimento del 2000 gli abitanti erano 558."}
{"id": "2550682", "revid": "767487", "url": "https://it.wikipedia.org/wiki?curid=2550682", "title": "Interleuchina 10", "text": "L'interleuchina 10 \u00e8 una citochina anti-infiammatoria.\nStruttura.\nIL-10 \u00e8 un dimero con 6 domini ad \u03b1-elica presenti su ciascun monomero che si legano non covalentemente con l'altro monomero. Il suo recettore, IL-10R fa parte dei recettori per citochine di tipo II e sul versante citoplasmatico \u00e8 associato a Jak1 e a Tyk2 che trasducono il segnale mediante STAT3. IL-10 \u00e8 prodotta principalmente dai monociti, dai linfociti T regolatori e dai linfociti TH2.\nFunzione.\n\u00c8 in grado di inibire la sintesi di citochine pro-infiammatorie quali IFN-\u03b3, IL-2, IL-3, TNF-\u03b1 e GM-CSF, prodotte da cellule quali macrofagi e linfociti T helper di classe 1. I macrofagi che la producono vengono inattivati tramite un feedback negativo, stimola invece la proliferazione dei linfociti B e la produzione di anticorpi a carico delle plasmacellule. Inoltre, ha mostrato anche un ruolo importante nella soppressione della capacit\u00e0 di presentazione dell'antigene da parte delle cellule APC, questo a causa di un effetto depressivo nella produzione di molecole MHC II.\nProprio per il legame con IFN-y e TNF ha una componente di stimolo enzimatico con gli epatociti."}
{"id": "2550683", "revid": "1543377", "url": "https://it.wikipedia.org/wiki?curid=2550683", "title": "Ritratto di signora (romanzo)", "text": "Ritratto di signora (\"The Portrait of a Lady\") \u00e8 il pi\u00f9 noto tra i romanzi dello scrittore statunitense Henry James. Fu pubblicato originariamente a puntate nel 1880-81, subito dopo aver terminato \"Piazza Washington\".\nTrama.\nIsabel Archer, la protagonista, \u00e8 una giovane e bella fanciulla che abita nella monotona cittadina di Albany e quando la signora Touchett, una zia ricca e stravagante, le chiede di accompagnarla in un viaggio in Europa, la ragazza, che \u00e8 assillata dalla corte insistente del giovane Caspar Goodwood, accetta volentieri. La prima tappa del viaggio sar\u00e0 l'Inghilterra dove in una sontuosa casa di campagna vivono il marito della signora Touchett e il figlio, Ralph, ambedue ammalati.\nRalph rimane subito attratto da Isabel che presenta rare qualit\u00e0 di intelligenza e se ne innamora ma, cosciente della sua inguaribile malattia, non osa esternare alla ragazza i suoi sentimenti. Ad innamorarsi di Isabel \u00e8 anche un amico di Ralph, Lord Warburton, che le chiede subito di sposarlo. Ma Isabel, troppo attratta dalla sua acquisita libert\u00e0 e desiderosa di compiere il promesso viaggio in Europa, rifiuta.\nNel frattempo il vecchio Touchett muore e, spinto dalle insistenze di Ralph che vuole Isabel felice, lascia nel testamento una discreta fortuna alla nipote. La ricchezza per\u00f2, invece di fare la felicit\u00e0 di Isabel, sar\u00e0 la sua rovina. Isabel conosce infatti una ricca avventuriera, M.me Merle, che le presenta il giovane Gilbert Osmond del quale si innamora senza accorgersi che si tratta di un uomo senza sentimenti e molto egoista. Malgrado la signora Touchett e Ralph cerchino in ogni modo di dissuaderla, ella lo sposa. Presto si accorger\u00e0 dello sbaglio commesso e quando da Roma si recher\u00e0 a Londra per dare l'ultimo saluto a Ralph morente, confesser\u00e0 al cugino la triste realt\u00e0.\nSi ripresenta intanto Caspar Goodwood che non l'ha mai dimenticata e che cerca di convincerla a chiedere la separazione dal marito. Isabel si rende conto che Caspar potrebbe restituirle la pace che desidera ma \u00e8 in lei troppo forte il senso del dovere e ritorna a Roma rassegnata a portare il suo gravoso peso.\nFilmografia.\nNel 1975 dal romanzo fu tratto uno sceneggiato in 4 puntate per la RAI, \"Ritratto di signora\", regia di Sandro Sequi, sceneggiatura di Massimo Andrioli e Carlo Monterosso, con Ileana Ghione, Nando Gazzolo e Olga Villi, pubblicato poi in 2 DVD nel 2008 (RCS Libri, \"I grandi sceneggiati della televisione italiana\" n. 21).\nNel 1996 il film per lo schermo \"Ritratto di signora\", regia di Jane Campion, sceneggiatura di Laura Jones, con Nicole Kidman, Barbara Hershey e John Malkovich."}
{"id": "2550684", "revid": "115533", "url": "https://it.wikipedia.org/wiki?curid=2550684", "title": "Forze armate indiane", "text": ""}
{"id": "2550685", "revid": "339392", "url": "https://it.wikipedia.org/wiki?curid=2550685", "title": "Forze Armate Indiane", "text": ""}
{"id": "2550689", "revid": "124123", "url": "https://it.wikipedia.org/wiki?curid=2550689", "title": "Giovannangelo Lottini", "text": ""}
{"id": "2550691", "revid": "121638246", "url": "https://it.wikipedia.org/wiki?curid=2550691", "title": "Festivalbar 1992 (compilation)", "text": "Festivalbar 1992, ufficialmente Festivalbar Azzurro '92, \u00e8 una compilation di brani musicali famosi nel 1992, pubblicata nell'estate di quell'anno in concomitanza con l'edizione omonima del Festivalbar.\nLa compilation era divisa in due CD/LP/MC ed era pubblicata dalla BMG su etichetta RCA."}
{"id": "2550693", "revid": "767487", "url": "https://it.wikipedia.org/wiki?curid=2550693", "title": "Furia selvaggia - Billy Kid", "text": "Furia selvaggia - Billy Kid (\"The Left Handed Gun\") \u00e8 un film del 1958 diretto da Arthur Penn.\n\u00c8 un western con Paul Newman nella parte di Billy the Kid e John Dehner in quella dello sceriffo Pat Garrett, amico/nemico giurato di Billy e che lo porter\u00e0 giovanissimo alla tomba. Il titolo inglese del film, \"The Left Handed Gun\", fa riferimento all'errata credenza che Billy the Kid fosse mancino, dovuta a una foto in cui l'immagine era invertita.\nTrama.\nWilliam Bonney detto Billy the Kid arriva esausto dalla lontana El Paso nella terra del signor Tunstall, allevatore inglese da poco installatosi in America. Questi lo accoglie con umanit\u00e0 e lo assolda come cow-boy. La fama di Billy l'ha preceduto: dopo aver ucciso un uomo col coltello a soli 11 anni, perch\u00e9 aveva molestato la madre, era diventato uno sbandato. Ma Tunstall non si lascia impressionare e rimane cordiale col ragazzo. Tra i due nasce anche una certa amicizia: l'allevatore inglese, lettore della Bibbia, arriva a spiegarne dei brani a Billy e a prestargli la sua copia del libro. Ma un corrotto uomo d'affari, con la complicit\u00e0 dello sceriffo, decide di far fuori Tunstall, suo rivale in affari. E un giorno, mentre questi cavalca solitario, lo fa uccidere. Billy accorre, ma riesce solo a vedere gli assassini che scappano.\nProfondamente turbato per la morte dell'uomo, Billy si propone di vendicarlo. Il pastore protestante cerca di dissuaderlo; e gli promette un nuovo lavoro. ma Billy ha deciso. Dopo il funerale di Tunstall, Billy \u00e8 insolitamente allegro. Scopriamo presto perch\u00e9: indagando e ascoltando le voci di paese, \u00e8 riuscito a sapere i nomi degli assassini del suo padrone. Sono lo sceriffo Brady, Morton, Moon e Hill. Lo dice agli amici Tom e Charlie, anch'essi cowboy di Tunstall, chiedendo aiuto per la vendetta. L'ultimo \u00e8 intimorito all'idea di mettersi contro uno sceriffo, ma il primo ci sta. I due affrontano Brady e Moultrie poco dopo: Billy li fredda con grande rapidit\u00e0. Inseguiti dagli uomini del paese che li vogliono linciare, i due scappano, mentre la casa dove si erano rifugiati viene incendiata.\nBilly rimane ustionato al braccio e si fa portare da Tom in una cittadina distante presso Saval, un suo amico fabbro che lo prende in cura. Dopo un po' li raggiunge anche Charlie, che ha deciso di unirsi agli amici. L\u00ec i tre si sistemano e vivono per un po' di tempo in allegria. Tra Billy e Celsa, la giovane moglie di Saval, nasce qualcosa. Un'amnistia governativa d\u00e0 anche loro la serenit\u00e0 che cercavano. Billy diventa amico di Pat Garrett, un pistolero che ha messo la testa a posto e che intende sposarsi e stabilirsi in quella cittadina. Ma dopo un po' Billy non riesce pi\u00f9 a stare fermo; e si riaccende in lui il desiderio di completare la vendetta. Assieme ai due amici, torna alla citt\u00e0 di prima: l'obiettivo \u00e8 il vice-sceriffo Moon. Lo attirano in una trappola; lo spaventano. Stanno anche per rinunciare all'omicidio, avendolo visto terrorizzato; ma Charlie, nervoso, gli spara e lo uccide.\nL'ultimo bersaglio rimasto, Hill, impaurito va da Garrett e lo implora di accettare l'incarico di sceriffo, per fermare Billy. Questi rifiuta; ma quando Billy e gli amici intervengono al ricevimento del suo matrimonio, e scatenano una sparatoria, in cui rimane ucciso Hill, cambia la sua decisione: accetta il mandato di sceriffo e si d\u00e0 alla caccia al killer. Con l'aiuto di alcuni uomini, Garrett circonda la casetta in cui Billy, Charlie e Tom si erano rifugiati. I due giovani restano uccisi nella sparatoria; e Billy si arrende. Il giovane viene processato e condannato a morte. Garrett, con sua stessa sorpresa, si scopre amareggiato per la sentenza: dopotutto, Billy era stato suo amico.\nMa Billy riesce a scappare dalla prigione in cui era rinchiuso in attesa dell'esecuzione; e va a cercare aiuto dall'amico Saval. La fuga per\u00f2 non gli porta la libert\u00e0 sognata: i fantasmi del passato lo inseguono; la perdita dei suoi due amici e la solitudine lo tormentano. La violenza fatta e ricevuta inizia a pesare sulla sua coscienza. Celsa teme che lui sia venuto per uccidere Saval e prenderla con s\u00e9; e lo rifiuta platealmente (lasciando cos\u00ec intendere al marito che tra lei e Billy c'era stato qualcosa): un altro colpo per Billy. Alla fine, quando arriva Garrett, che aveva intuito dove si sarebbe diretto Billy, questi decide di farsi uccidere. Finge di voler sparare allo sceriffo, ma senza avere la pistola in mano, n\u00e9 nella fondina. E Garrett, naturalmente, lo colpisce a morte. Amareggiato per come \u00e8 andata, lo sceriffo torna a casa con la moglie.\nProduzione.\nIl film fu prodotto da Fred Coe per la Haroll Productions e la Warner Bros.\nSi tratta del primo film di Arthur Penn nelle vesti di regista. La sceneggiatura, scritta da Leslie Stevens, \u00e8 tratta da un dramma per la televisione di Gore Vidal, nel quale era stato lo stesso Paul Newman a interpretare la parte di Billy the Kid.\nDistribuzione.\nDistribuito dalla Warner Bros. Pictures"}
{"id": "2550694", "revid": "6923", "url": "https://it.wikipedia.org/wiki?curid=2550694", "title": "Lena Hades", "text": "Biografia.\nHa creato il ciclo pittorico \"Cos\u00ec parl\u00f2 Zarathustra\" negli anni 1995-2003.\nNel 2004 presso l'Istituto Filosofico dell'Accademia russa delle scienze \u00e8 stato stampato il libro di Nietzsche \"Also sprach Zarathustra\" in tedesco e in russo con 20 riproduzioni di quadri del ciclo pittorico nietzscheano. Il ciclo \u00e8 stato esibito durante la Prima Biennale di Mosca d'arte contemporanea. I lavori di Lena Hades si trovano in diversi musei russi: nella Galleria Statale Tret'jakov di Mosca, nel Museo d'Arte Contemporanea di Mosca e nel Museo Pu\u0161kin di Mosca.\nI quadri del ciclo non sono illustrazioni al testo del libro, ma sono \"aforismi visuali\", l'artista ha cercato di proseguire il testo del libro in un linguaggio plastico visivo.\nS'interessa di matematica e di lingue antiche, in particolare sanscrito, egiziano e greco.\nNel 2005 fond\u00f2 il movimento artistico del Matismo."}
{"id": "2550696", "revid": "219355", "url": "https://it.wikipedia.org/wiki?curid=2550696", "title": "Carica nucleare effettiva", "text": ""}
{"id": "2550698", "revid": "1718925", "url": "https://it.wikipedia.org/wiki?curid=2550698", "title": "Costante di schermo", "text": "Quando un atomo \u00e8 posto in un campo magnetico esterno formula_1gli elettroni appartenenti alla sua nube elettronica iniziano a muoversi con un movimento ordinato. Tale movimento produce un campo magnetico indotto secondo la legge di Lenz: all'interno della nube esso si oppone a quello applicato, mentre intorno alla nube elettronica ha la stessa direzione del campo magnetico esterno. \nCome risultato il nucleo contenuto all\u2019interno della nube elettronica risulter\u00e0 schermato e risentir\u00e0 di un campo magnetico effettivo formula_2inferiore a quello imposto:\nformula_3\nL\u2019effetto schermante, che \u00e8 tanto maggiore quanto maggiore \u00e8 la densit\u00e0 elettronica intorno al nucleo, \u00e8 quantificato dalla costante di schermo formula_4. Il valore di questa costante per un determinato nucleo atomico in una molecola \u00e8 molto difficile da calcolare, poich\u00e9 richiede dati particolareggiati sulla distribuzione della densit\u00e0 elettronica negli stati fondamentali ed eccitati e sulle energie di eccitazione della molecola. Il metodo empirico prevede che il valore di formula_4sia determinato dalla somma di tre contributi:\nformula_6\nIl contributo locale formula_7\u00e8 dovuto agli elettroni dell'atomo che contiene il nucleo in esame. Il contributo vicinale formula_8\u00e8 dovuto agli elettroni appartenenti a gruppi atomici del resto della molecola. Il contributo del solvente formula_9si deve alle molecole del solvente. "}
{"id": "2550699", "revid": "413500", "url": "https://it.wikipedia.org/wiki?curid=2550699", "title": "Il gabbiano jonatan livingston", "text": ""}
{"id": "2550701", "revid": "413500", "url": "https://it.wikipedia.org/wiki?curid=2550701", "title": "Parlez-moi d'amour", "text": "Parlez-moi d'amour (\"parlami d'amore\", letteralmente, con l'allocuzione \"voi\", \"parlatemi d'amore\") \u00e8 il titolo di una celeberrima canzone francese, cantata originariamente da Lucienne Boyer. La versione originale prevedeva che la voce fosse accompagnata da piano e violino.\nIl disco raggiunse l'apice del successo al \"Grand Prix\" de l'Acad\u00e9mie Charles-Cros.\nLa canzone si distingue per il tono romantico e malinconico che traspare da testo e melodia. Nel testo, la protagonista non ne avr\u00e0 mai abbastanza delle parole che cerca di farsi ridire: \"Je vous aime\", vi amo. In realt\u00e0, la narratrice ed il suo interlocutore sanno benissimo che lei far\u00e0 solo finta di credere a quelle parole tenerissime (\"Vous savez bien que ... je n'en crois rien\").\nSi tratta di un pezzo in cui si sono cimentate molte cantanti francofone di rango, come ad esempio Juliette Gr\u00e9co, Colette Renard, Yvette Giraud e Dalida, ma anche Nana Mouskouri e Milva."}
{"id": "2550704", "revid": "113757", "url": "https://it.wikipedia.org/wiki?curid=2550704", "title": "Kantonspolizei", "text": ""}
{"id": "2550721", "revid": "1028602", "url": "https://it.wikipedia.org/wiki?curid=2550721", "title": "Gremio dei muratori", "text": "Il gremio dei Muratori (\"frabbigamuri\" nella parlata locale) \u00e8 una delle pi\u00f9 antiche e importanti maestranze sassaresi che partecipano alla Discesa dei Candelieri.\nIl gremio \u00e8 sempre stato presente alla discesa e le compare in tutte le documentazioni relative alla manifestazione dove vengono elencate le maestranze che prendono parte alla Faradda.\nL'importanza del gremio \u00e8 data dal fatto che ad anni alterni entra per secondo a sciogliere il voto all'Assunta e quindi occupa una posizione di prestigio all'interno della manifestazione.\nPatrono.\nPatrona del gremio cos\u00ec come della confraria di cui originariamente faceva parte \u00e8 la Madonna degli Angeli che si festeggia il 2 agosto.\nLa compatrona \u00e8 Santa Maria Maddalena probabilmente ereditata da una delle maestranze minori che si festeggia il 22 luglio.\nBandiera.\nLa bandiera \u00e8 azzurra damascata: da un lato ha l'immagine della patrona e dall'altra della compatrona.\nCandeliere.\nIl candeliere dei Muratori (risalente al XVIII secolo) originariamente tendente al bianco \u00e8 oggi, dopo il restauro, prevalentemente azzurro. Sul fusto prima del restauro vi era la Vergine degli Angeli dipinta secondo la visione di San Francesco mentre sul retro vi era un putto con i simboli del mestiere. Oggi invece vi sono tre angioletti con i simboli del mestiere.\nLa base che riprende i colori del capitello e del fusto \u00e8 semplice mentre sul capitello stesso vi sono a coronamento diversi angioletti. Il candeliere dei muratori pesa 209\u00a0kg senza stanghe e 229\u00a0kg con stanghe.\nIntorno alla prima met\u00e0 del secolo scorso il candeliere, durante la vestizione in un vicolo del centro storico, fu episodio di una disgrazia. Un bambino entusiasta della imminente discesa vi si arrampic\u00f2 facendolo cadere e rimanendo schiacciato dal peso del cero. Il candeliere quell'anno, in segno di lutto, non prese parte alla discesa.\nConfraria de Nuestra Senyora dels Angels.\nLa confraternita di Nostra Signora degli Angeli (Confraria de Nuestra Senyora dels Angels) era l'antico nome entro cui si racchiudevano le maestranze Sassaresi che avevano anche fare col legno e con la pietra.\nLa confraternita era costituita da 3 maestranze principali oggi ancora esistenti che sono:\nDel 1538 \u00e8 il primo documento che parla della confraternita sotto la protezione della vergine degli Angeli, scelta oltre che dalle 3 maestranze principali anche da Sellai e Bestai, Barilleros, Bottai e Spadai.\nNel 1776 le maestranze unite sotto la bandiera dello stendardo sono ben 15 e si moltiplicano anche i patroni.\nNel 1802 sono rimasti i soli muratori, unici \"TITOLARI\" dell'antica Confraria. Non si sa la fine precisa degli altri piccoli gremi. \u00c8 possibile che siano stati inglobati o si siano sciolti.\nMaestranze minori.\nOltre i 3 gremi gi\u00e0 conosciuti: muratori, falegnami e piccapietre (detti anche scalpellini o scultori) erano consociati alla confraria di nostra signora degli angeli, come gi\u00e0 detto, vi erano altre 12 categorie di mestiere:"}
{"id": "2550724", "revid": "116809810", "url": "https://it.wikipedia.org/wiki?curid=2550724", "title": "Festivalbar 1991 (compilation)", "text": "Festivalbar 1991 \u00e8 il titolo di due compilation di brani musicali del 1991, pubblicate nell'estate di quell'anno in concomitanza con l'edizione omonima del Festivalbar.\nI due album, messi in commercio separatamente dalla EMI Italiana, si intitolavano precisamente Festivalbar Azzurro '91, contenente canzoni in italiano, e Festivalbar International '91, comprendente pezzi internazionali. Da ora in poi le edizioni in LP e CD saranno identiche, sia per lista dei brani musicali che di casa editrice."}
{"id": "2550733", "revid": "306856", "url": "https://it.wikipedia.org/wiki?curid=2550733", "title": "Testa Gemella Occidentale", "text": "La Testa Gemella Occidentale (\"Westlicher Zwillingskopf\" o ufficialmente nelle cartine militari IGM in plurale \"Zwillingsk\u00f6pfe\" comprendendo quella Orientale) \u00e8 il punto pi\u00f9 a nord della regione geografica italiana e della Repubblica Italiana, anche se spesso sbagliando viene considerata tale la vicina Vetta d'Italia (2.912\u00a0m) che si trova a 400\u00a0m a ovest e 100 a sud: infatti dal 1997 \u00e8 ufficialmente considerata punto pi\u00f9 a nord d'Italia.\nPosizione.\nSi tratta di una cima situata al confine tra Austria e Italia. Il crinale montuoso su cui si trova, conformato a ferro di cavallo, abbraccia la valle dell'Aurino (intorno al territorio del comune di Predoi), separando la provincia autonoma di Bolzano dal Salisburghese (come anche il Tirolo Orientale dal resto del Tirolo).\nLa strada della valle porta in Austria attraverso il passo della Forcella del Picco (\"Birnl\u00fccke\")."}
{"id": "2550734", "revid": "123200185", "url": "https://it.wikipedia.org/wiki?curid=2550734", "title": "Palazzo Magno", "text": "Palazzo Magno \u00e8 un palazzo in Campobasso, sede della Provincia di Campobasso.\nStoria.\nIl palazzo, costruito nella seconda met\u00e0 del XIX secolo, prende il nome da Mercurio Magno, che ottenne la propriet\u00e0 dalla famiglia napoletana dei De Tilla i quali utilizzavano l'immobile come residenza privata estiva. Magno rimase proprietario fino al 1936, quando\nla Provincia lo acquist\u00f2 per stabilirvi la propria sede.\nDurante la seconda guerra mondiale, la citt\u00e0 di Campobasso dovette subire la requisizione di diversi edifici, e tra questi vi fu anche Palazzo Magno. Dai locali del palazzo furono ricavati un ospedale ed un obitorio da parte dei Polacchi; con lo spostarsi del fronte al di l\u00e0 della linea Gustav, il Genio militare italiano ottenne il permesso di insediare nel complesso il Comando Zona Bonifica Campi Minati del Molise, organizzando cos\u00ec gi\u00e0 nel 1944 il primo corso per rastrellatori di mine.\nFu solo nel 1946 infine che l'edificio fu restituito alla Provincia e da allora ne funge ancora da sede.\nArchitettura.\nLe molteplici modifiche all'aspetto ed alla struttura del palazzo sono da sempre state legate alla funzione che esso doveva svolgere, e quindi determinate dall'insediamento della sede provinciale. Fu infatti nel biennio '37-'38 (immediatamente dopo l'acquisto dello stabile da parte della Provincia) che ebbero luogo i primi lavori di adeguamento funzionale. Furono demolite la casa colonica e i depositi, che diedero spazio alla costruzione di tre ali che resero la pianta del Palazzo ad \"L\"; fu creato un piano sopraelevato e la facciata originaria fu modificata con la trasformazione dei balconi in finestre e viceversa. Le finestre furono arricchite di due cornici modanate a forma semicircolare concentriche, che racchiudono in rilievo e a mezzobusto, tre figure maschili, due femminili ed il simbolo dell'Amministrazione. Inoltre i solai in legno vennero sostituiti con quelli in cemento armato.\nNegli anni '60, sul retro della struttura principale, fu aggiunta un'ala a tre livelli al fine di aumentare lo spazio per gli uffici.\nA met\u00e0 degli anni '80, a causa di ulteriore necessit\u00e0 di spazio, furono ristrutturati i locali del sottotetto che costituirono cos\u00ec ancora un altro piano.\nSempre in questo periodo, le facciate dell'edificio furono interessate da lavori che riportarono il colore degli intonaci a quello originario dei tempi di Mercurio Magno, l'azzurro che ancora oggi caratterizza il Palazzo."}
{"id": "2550739", "revid": "123103375", "url": "https://it.wikipedia.org/wiki?curid=2550739", "title": "Festivalbar 1990 (compilation)", "text": "Festivalbar 1990 \u00e8 una compilation di brani musicali famosi nel 1990, pubblicata dalla PolyGram su etichetta Philips nell'estate di quell'anno in concomitanza con l'edizione omonima del Festivalbar.\nLa versione su LP e MC della raccolta era suddivisa in due volumi, per un totale di 32 brani, mentre il formato CD consisteva in un solo disco, contenente una selezione di 20 brani.\nTracce.\nDisco 1.\nLato A\nLato B\nDisco 2.\nLato A\nLato B"}
{"id": "2550740", "revid": "1534511", "url": "https://it.wikipedia.org/wiki?curid=2550740", "title": "Serie di Clebsch-Gordan", "text": ""}
{"id": "2550743", "revid": "767487", "url": "https://it.wikipedia.org/wiki?curid=2550743", "title": "The Fleetwoods", "text": "The Fleetwoods sono stati un trio vocale composto da due voci femminili ed una maschile, specializzato nel canto a cappella e con un repertorio prevalentemente pop e doo-wop.\nFondato nei tardi anni Cinquanta ad Olympia (Washington), negli Stati Uniti, ebbe una certa notoriet\u00e0 nei primi anni Sessanta, prima dell'avvento della musica beat. Nel breve periodo di attivit\u00e0 fu campione di incassi con due dischi singoli: \"Come Softly to Me\", che raggiunse la prima posizione nella classifica generale di \"Billboard\" per quattro settimane, e \"Mr. Blue\", piazzatisi entrambi al primo posto delle classifiche statunitensi del 1959 e venendo premiati con un disco d'oro.\nIl singolo \"Come Softly to Me\" originariamente doveva intitolarsi \"Come Softly\" ma venne cambiato appena prima di essere stampato; cos\u00ec come in corsa venne cambiato il nome del gruppo, inizialmente denominato \"Two Girls and a Guy\".\nI Fleetwoods furono inseriti nel 2005 nella Doo-wop Hall of Fame.\nComponenti.\nComponenti dei Fleetwoods erano:\nCarriera.\nI tre si conobbero quando frequentavano la high school di Olympia. Nelle incisioni discografiche usavano cantare a cappella e la loro voce veniva sovrincisa con un accompagnamento strumentale di musica latina prevalentemente prodotto da steel guitar e chitarre acustiche. Talvolta la sezione ritmica veniva arricchita con il tintinnare delle chiavi dell'auto di Troxel.\n\"Come Softly to Me\", scalate le classifiche pop, fu poi incisa anche da Frankie Vaughan and The Kaye Sisters (in questa versione il brano raggiunse i primi posti nel Regno Unito) e da Nick Kamen. La versione dei Fleetwoods fu invece utilizzata nel 1986 nel film \"Stand by Me - Ricordo di un'estate\", girato nello stato di Washington (la canzone \u00e8 udibile mentre viene trasmessa da una radio portatile).\nBob Reisdorf, proprietario della Dolphin Records (poi Dolton Records), fu il responsabile del cambio di nome del gruppo e del titolo del singolo di debutto. Part\u00ec dal presupposto che il nome iniziale del gruppo, \"Two Girls and a Guy\", traducibile in italiano con \"Due ragazze ed un ragazzo\", potesse avere poco fascino sotto l'aspetto del richiamo commerciale; per il medesimo motivo venne cambiato il titolo della canzone da \"Come Softly\" a \"Come Softly to Me\". Il nuovo nome, \"The Fleetwoods\", si basava su una serie di numeri telefonici dell'area in cui vivevano i tre componenti del gruppo, Fleetwood2-xxxx e Fleetwood7-xxxx.\nI Fleetwoods continuarono a registrare dischi nei primi anni Sessanta, piazzando in classifica un notevole numero di brani. Il loro secondo singolo fu \"Mr. Blue\", che pure raggiunse la prima posizione nelle classifiche dei brani pop. Altro successo da \"primi dieci posti\" fu nel 1961 il brano \"Tragedy\". Minor successo (trentesimo posto) ebbe nello stesso anno il brano \"(He's) the Great Imposter\", scritto da Jackie DeShannon e Sharon Sheeley (poi inserito nella colonna sonora del film-nost\u00e0lgia di George Lucas \"American Graffiti\").\nA causare lo scioglimento del gruppo fu, oltre all'arruolamento del cantante Troxel nella U.S. Navy, l'ondata della \"British Invasion\", che a met\u00e0 anni Sessanta contribu\u00ec a mutare il gusto del pubblico.\nPost carriera.\nVerso la fine degli anni Settanta, Troxel ha iniziato a lavorare in una fabbrica di legno compensato ma negli anni Ottanta \u00e8 tornato sulla scena musicale costituendo una nuova versione del gruppo storico, chiamata new Fleetwoods. Ellis, ritiratasi dalle scene, si \u00e8 stabilita in Canada per gestire un rimessaggio per caravan.\nChristopher \u00e8 diventata insegnante di danza moderna pur senza abbandonare la carriera musicale: ai concerti si presenta come \"Gretchen Christopher dei Fleetwoods\". Sia lei che Troxel continuano a tenere concerti pubblicando periodicamente nuovi dischi."}
{"id": "2550745", "revid": "486946", "url": "https://it.wikipedia.org/wiki?curid=2550745", "title": "Momento angolare orbitale totale", "text": ""}
{"id": "2550752", "revid": "729019", "url": "https://it.wikipedia.org/wiki?curid=2550752", "title": "Accoppiamento di Russell-Saunders", "text": "In fisica, in particolare in fisica atomica e in chimica fisica, l'accoppiamento di Russell-Saunders \u00e8 uno schema di accoppiamento spin-orbita che descrive l'interazione tra il momento angolare orbitale totale e lo spin totale degli elettroni in un atomo leggero.\nIn una configurazione elettronica in cui valga tale accoppiamento, il livello energetico che caratterizza gli elettroni \u00e8 determinato dal termine spettroscopico, e lo stato fondamentale \u00e8 predetto dalle regole di Hund.\nL'accoppiamento LS.\nTale schema, detto anche \"accoppiamento LS\", prevede che l'accoppiamento nel caso vi siano atomi leggeri (generalmente Z &lt; 30) sia efficace solo quando i momenti orbitali agiscono cooperativamente: i momenti di spin s\"i\" interagiscono fra di loro formando un momento angolare di spin totale S; la stessa cosa avviene per i momenti angolari orbitali che si sommano ottenendo il momento angolare orbitale totale L. L'interazione tra L e S, anche detta \"accoppiamento LS\", \u00e8 formalmente definita dal momento angolare totale J dato da:\nQuesta approssimazione \u00e8 valida finch\u00e9 il campo magnetico esterno \u00e8 debole; nel caso contrario i due momenti si disaccoppiano dando luogo alla separazione dei livelli energetici: tale fenomeno \u00e8 noto come effetto Paschen-Back."}
{"id": "2550754", "revid": "298229", "url": "https://it.wikipedia.org/wiki?curid=2550754", "title": "Palio Citt\u00e0 della Quercia", "text": "Il Palio Citt\u00e0 della Quercia \u00e8 il pi\u00f9 antico meeting dell'atletica leggera italiana, che si svolge a Rovereto, nella provincia autonoma di Trento.\nVenne fondato da Edo Benedetti nel 1965, un anno dopo la costruzione dello stadio Quercia di Rovereto ed \u00e8 organizzato dal Gruppo Atletico Palio Citt\u00e0 della Quercia, con supporto dell'Unione Sportiva Quercia Rovereto. Risulta essere il secondo meeting in Italia per importanza e risultati dopo il Golden Gala Pietro Mennea di Roma.\nStoria.\nDal 1991 il Palio ha fatto parte del circuito del Grand Prix europeo (\"European Athletics Outdoor Premium Meetings\") e vi hanno partecipato atleti di tutti i continenti, in rappresentanza di oltre 90 nazioni.\nL'albo d'oro delle medaglie olimpiche e mondiali che hanno partecipato al Palio \u00e8 lunghissimo, tra questi: Sebastian Coe, Jonathan Edwards, Stefka Kostadinova, Fi\u0163a Lovin, Stacy Dragila, Javier Sotomayor, John Akii-Bua, Jacek Wszo\u0142a, Nenad Steki\u0107, Justin Gatlin, Asafa Powell, Pedro Pablo Pichardo, Bohdan Bondarenko, Julius Kariuki.\nInoltre Pietro Mennea, Renato Dionisi record italiano nel salto con l'asta, Gabriella Dorio primato nei 3000 metri, Fiona May e Giovanni Evangelisti, Alberto Cova, Francesco Panetta e Ivano Brugnetti.\nIn occasione della 45\u00aa edizione (2009) sono stati inaugurati la nuova pista con il fondo dello stesso materiale della pista olimpica di Pechino ed un nuovo impianto di illuminazione. Successivamente nel 2019, la pista \u00e8 stata rinnovata con un manto Regupol medesimo a quello dello stadio Olimpico di Berlino che ha ospitato i Campionati del mondo di atletica leggera 2009. \nDal 2020 il meeting \u00e8 inserito nel circuito World Athletics Continental Tour, nella categoria \"silver\"."}
{"id": "2550755", "revid": "1543377", "url": "https://it.wikipedia.org/wiki?curid=2550755", "title": "Giafar ibn Muhammad", "text": "Biografia.\nGovern\u00f2 la Sicilia dall'875 all'878. Nell'877 comand\u00f2 diverse legioni nella Sicilia centrale ed orientale. Attravers\u00f2 e conquist\u00f2 le citt\u00e0 di Caltavuturo, Nicosia, Randazzo, Taormina e Catania. Nell'estate inizi\u00f2 l'assedio di Siracusa che il 21 maggio dell'878 conquist\u00f2 e pose sotto il dominio islamico, riuscendo a penetrare attraverso un varco sulle mura.\nTornato a Palermo, che dall'831 era la capitale della Sicilia musulmana, fu vittima di un complotto familiare avvenuto lo stesso anno della conquista di Siracusa."}
{"id": "2550758", "revid": "1566286", "url": "https://it.wikipedia.org/wiki?curid=2550758", "title": "Working Title Films", "text": "La Working Title Films \u00e8 una casa di produzione cinematografica britannica fondata nel 1983 da Tim Bevan e Sarah Radclyffe.\nTra le sue produzioni pi\u00f9 conosciute vi sono le commedie sentimentali scritte da Richard Curtis, quali \"Quattro matrimoni e un funerale\" (1994), \"Notting Hill\" (1999) e \"Love Actually - L'amore davvero\" (2003).\n\u00c8 partner abituale di co-produzioni internazionali con la statunitense Universal Pictures e la francese StudioCanal."}
{"id": "2550760", "revid": "135491", "url": "https://it.wikipedia.org/wiki?curid=2550760", "title": "Working Title", "text": ""}
{"id": "2550763", "revid": "219355", "url": "https://it.wikipedia.org/wiki?curid=2550763", "title": "Teoria del legame di valenza", "text": ""}
{"id": "2550770", "revid": "111837490", "url": "https://it.wikipedia.org/wiki?curid=2550770", "title": "Principio variazionale", "text": "Un principio variazionale, in generale, \u00e8 un metodo utilizzabile per risolvere un dato problema scientifico (solitamente fisico) con gli strumenti del calcolo delle variazioni.\nEsempi.\nPer esempio, il principio variazionale valido in meccanica quantistica corrisponde all'affermazione: \"se si calcola il valore medio dell'operatore hamiltoniano su una funzione d'onda arbitraria, il valore calcolato non sar\u00e0 mai inferiore all'energia dello stato fondamentale\".\nL'importanza pratica di questo principio \u00e8 di permettere un metodo (\"metodo variazionale\") approssimato per risolvere l'equazione di Schr\u00f6dinger.\nLa funzione d'onda arbitraria, dipendente in generale da vari parametri, si chiama funzione d'onda di prova, e appartiene in generale a un sottoinsieme dello spazio di Hilbert del sistema. Se si sceglie oculatamente la funzione\ndi prova ci si avvicina molto al valore dell'energia minima. In questo processo \u00e8 di grande aiuto lo studio delle simmetrie del sistema, le quali permettono di ricavare importanti propriet\u00e0 delle autofunzioni dell'operatore Hamiltoniano."}
{"id": "2550772", "revid": "1013865", "url": "https://it.wikipedia.org/wiki?curid=2550772", "title": "Provincia di Mondulkiri", "text": "Mondulkiri (in lingua khmer:\u1798\u178e\u17d2\u178c\u179b\u1782\u17b8\u179a\u17b8) \u00e8 una provincia orientale della Cambogia. \u00c8 la provincia con la densit\u00e0 di popolazione pi\u00f9 bassa della Cambogia e la meno popolata. Il capoluogo \u00e8 la piccola cittadina di Sen Monorom (o \"Senmonorom\"). Conosciuta per le sue colline ricoperte di foreste e le possenti cascate, Mondulkiri \u00e8 una meta ideale per il turismo ecologico.\nMinoranze - le trib\u00f9 delle montagne.\nL'80 percento della popolazione di Mondulkiri \u00e8 costituita da dieci minoranze tribali, in maggioranza Phnong. Il rimanente 20 percento \u00e8 costituito da khmer, cinesi e musulmani Ch\u0103m. La popolazione vive di quanto offre la terra: riso, alberi da frutta e verdure varie. Vengono coltivati anche fragole, caff\u00e8, alberi della gomma e anacardi.\nSebbene le case vengano costruite in misura sempre maggiore in 'stile Khmer', vi sono ancora molte case tradizionali Phnong. Al loro interno vengono custoditi caratteristici grandi vasi cilindrici, che si dicono vecchi pi\u00f9 di mille anni, e gong tradizionali. Ci sono diversi tipi di gong, utilizzati in diverse occasioni. I vasi e i gong sono tra gli oggetti pi\u00f9 preziosi, sia in termini materiali che spirituali, delle comunit\u00e0 indigene dell'Asia. Durante la tirannia di Pol Pot venivano sepolti in luoghi segreti della giungla e in molti casi attendono ancora di essere recuperati.\nCascate.\nIn Mondulkiri vi sono parecchie cascate maestose:\nSituata nel distretto di \"Pich Chinda\", a una quarantina di km da Sen Monorom, la cascata a due salti di Bou Sra \u00e8 una delle pi\u00f9 grandi della Cambogia ed \u00e8 stata resa famosa da una popolare canzone Khmer.\nSi trova circa a 3\u00a0km di facile cammino dal capoluogo, a nord-ovest. Non c'\u00e8 molto da vedere e l'ambientazione ideale per un picnic \u00e8 stata rovinata da quando i Giapponesi hanno costruito una stazione idroelettrica che ne ha sottratto tutta l'acqua.\nSituata a 10\u00a0km di distanza da Sen Monorom , si tratta di una delle tre cascate presenti in zona che \u00e8 stata privatizzata da una guest house.\nAccaparramento di terreni pubblici (\"land grabbing\").\nL'accaparramento di terreni pubblici (\"land grabbing\") e lo sfratto degli indigeni sono una pratica endemica in Mondulkiri e nell'adiacente Provincia di Ratanakiri. Pi\u00f9 di 120.000 ettari di foresta che coprono terreni comunali sono stati persi in questo modo nel ciclo economico 2007/2008.\nDistretti.\nLa provincia \u00e8 suddivisa in 5 distretti, a loro volta suddivisi in 21 comuni e 98 villaggi."}
{"id": "2550775", "revid": "407169", "url": "https://it.wikipedia.org/wiki?curid=2550775", "title": "Mondulkiri", "text": ""}
{"id": "2550782", "revid": "339392", "url": "https://it.wikipedia.org/wiki?curid=2550782", "title": "Sailor Moon R (film)", "text": ""}
{"id": "2550783", "revid": "496051", "url": "https://it.wikipedia.org/wiki?curid=2550783", "title": "Sistema Schoenflies", "text": " \nIl sistema Schoenflies, dal nome del matematico tedesco Arthur Schoenflies, \u00e8 una notazione comunemente usata per classificare le molecole in base alla loro simmetria. Utilizza le seguenti lettere per identificare i gruppi puntuali:\nQuesta rappresenta la simbologia basilare alla quale si aggiungono diversi pedici per differenziare in base alla presenza di altri elementi di simmetria caratteristici (come piani speculari o centri di inversione).\nIl sistema internazionale o sistema Hermann-Mauguin si usa invece soprattutto in cristallografia per la simmetria cristallina."}
{"id": "2550784", "revid": "647919", "url": "https://it.wikipedia.org/wiki?curid=2550784", "title": "Sailor Moon Super S", "text": ""}
{"id": "2550787", "revid": "389761", "url": "https://it.wikipedia.org/wiki?curid=2550787", "title": "La prima guerra del football e altre guerre di poveri", "text": "La prima guerra del football e altre guerre di poveri (titolo originale \"Wojna Futbolowa\") \u00e8 un libro del reporter polacco Ryszard Kapu\u015bci\u0144ski.\nIl libro.\nIl libro nasce da una raccolta di scritti del giornalista, inviato di guerra per il quotidiano \"Polityka\" e per l'agenzia di stampa Polska Agencja Prasowa (PAP), entrambi operanti nel suo paese.\nL'autore raccoglie le sue esperienze degli anni che vanno dal 1960 al 1976: sedici anni passati tra il Ghana ed il Congo, il Tanganica, il Sudafrica degli afrikaner, l'Algeria, la Nigeria, il Cile, l'Honduras ed El Salvador. Ed ancora i racconti della guerra tra Siria ed Israele e dell'occupazione turca dell'isola di Cipro.\nIl titolo del libro fa riferimento alla \"Guerra del Football\", il brevissimo conflitto combattuto nel 1969 tra Honduras e Salvador, conosciuto anche come \"Guerra del calcio\" (o \"Guerra delle cento ore\") in quanto prese le mosse in concomitanza della serie di incontri validi per la qualificazione ai Mondiali di calcio del 1970 in Messico tra le nazionali di Honduras ed El Salvador.\nIl giornalista narra dei popoli in guerra e della sua precaria condizione di inviato polacco in territorio straniero. Importanti i ritratti che Kapu\u015bci\u0144ski fa di alcuni leader africani come Kwame Nkrumah, Patrice Lumumba e Ben Bella.\nEdizioni.\nIl libro fu pubblicato in lingua originale nel 1978. La prima pubblicazione in Italia avvenne nel 1990. La Feltrinelli lo pubblica per la prima volta nel 2002, all'interno della collana \"I Narratori\"."}
{"id": "2550788", "revid": "767487", "url": "https://it.wikipedia.org/wiki?curid=2550788", "title": "White Sister", "text": "I White Sister sono un gruppo hard rock formato nel 1980 a Burbank, Los Angeles.\nAccolti come i naturali successori degli Angel dopo la realizzazione del debutto omonimo del 1984, la band di Los Angeles White Sister si avvalse addirittura della collaborazione con l'ex tastierista degli Angel Gregg Giuffria nel ruolo di mentore e produttore.\nStoria.\nI White Sister vennero fondati nel 1980 dal cantante/tastierista Garri Brandon, il chitarrista Rick Chadock, il cantante/bassista Dennis Churchill-Dries ed il batterista Gus Moratinos. Nel 1981 questo venne sostituito dal nuovo batterista Richard Wright, personaggio che aveva gi\u00e0 avuto alcune esperienze in studio. La formazione si spost\u00f2 in seguito da Burbank a Hollywood, dove la band inizi\u00f2 a suonare frequentemente in locali come il Troubadour ed il Whisky a Go Go.\nUna sera la band incontr\u00f2 per caso l'ex membro degli Angel Gregg Giuffria ad una stazione di servizio, e gli chiesero se fosse disposto a collaborare con loro. Egli inaspettatamente accett\u00f2 la proposta e si offr\u00ec di dar loro una mano nel contribuire alla composizione del materiale e nel produrre le loro prime demo, oltre che il loro futuro debutto discografico. Il tastierista aiut\u00f2 il gruppo a scegliere i brani, e a riorganizzarli in modo da renderli pi\u00f9 accessibili ad un pubblico \"mainstream\". I White Sister riuscirono quindi a procurarsi un contratto con la EMI America tramite un accordo con la Enigma Records. Nel 1984 venne pubblicato cos\u00ec il loro primo album, l'omonimo \"White Sister\". Giuffria, oltre ad aver prodotto il lavoro, suon\u00f2 in veste di tastierista in un paio di tracce, cos\u00ec come contribu\u00ec alla composizione di alcune di queste.\nEffettivamente, Giuffria cedette al gruppo un brano composto dagli Angel ma mai realizzato, ovvero \"Whips\", scritto dal chitarrista degli Angel Punky Meadows insieme a Dennis \"Fergie\" Frederiksen, e Ricky Phillips. \"Whips\"\" era stato scritto dagli Angel nel 1981 quando, poco prima del loro scioglimento, avevano rivoluzionato la formazione composti appunto da Giuffria (tastiere), Punky Meadows (chitarra), Ricky Phillips (basso), Dennis \"Fergie\" Frederiksen (voce) e Barry Brandt (batteria).\nUn altro brano del disco, \"One More Night\", \u00e8 stato invece scritto dall'ex cantante dei Sabu David Glen Eisley (che da l\u00ec a poco diventer\u00e0 il frontman dei Giuffria) insieme agli stessi White Sister. Eisley fece visita alla band durante le registrazioni in studio, e li aiut\u00f2 nella stesura finale del testo del brano, con il quale l'album venne completato.\nDopo la realizzazione del disco, ed una serie di recensioni eccessivamente positive, i White Sister ottennero una parte nella colonna sonora del film \"Killer Party\" del 1986 (il titolo originariamente pensato per la pellicola doveva essere \"April You're No Fool\") con il brano \"April\" (in seguito inserito nel secondo album \"Fashion by Passion\") prima che Garri Brandon abbandonasse la formazione. Il tastierista aveva condiviso il ruolo di cantante principale con Dennis Churchill-Dries sul primo album, ma la sensazione era che quest'ultimo fosse dotato di una voce pi\u00f9 potente tra i due, e sarebbe quindi diventato l'unico cantante in vista del prossimo disco. Brandon, interessato pi\u00f9 al canto che alle tastiere, inizialmente propose di restare come cantante ma il resto della formazione rifiut\u00f2 la proposta, provocando la sua dipartita. Brandon, intenzionato quindi a intraprendere l'attivit\u00e0 di cantante, dapprima avvier\u00e0 una collaborazione con John Parr, con cui suon\u00f2 di supporto agli Heart, e a Tina Turner nel tour del suo disco \"Private Dancer\", e in seguito si esib\u00ec in molti speciali TV con Marilyn Martin e Debbie Gibson.\nNel 1985 si vocifer\u00f2 che Brandon fosse stato coinvolto per un periodo in una riunione degli Angel come tastierista, tuttavia queste voci si rivelarono infondate.\nNel primo 1989 Brandon form\u00f2 una band funk rock chiamata Radioux City, con cui, nel 1991 registr\u00f2 un album. Il disco \u00e8 stato pubblicato nel 2017 dall'etichetta discografica inglese AOR Blvd. Records.\nSfortunatamente i White Sister vennero bocciati dalla EMI. Ci\u00f2 nonostante il gruppo continu\u00f2 a registrare nuove demo, e gran parte di questo materiale figurer\u00e0 sul nuovo album del quartetto. \"Fashion by Passion\" vide la luce nel 1986. Gran parte delle tastiere in questo album vennero suonate da Joel Goldsmith. Il disco conteneva, oltre alla reinterpretazione dei Beatles \"\"Ticket to Ride\", altri due brani irrealizzati degli Angel evidentemente concessi da Giuffria, che furono composti dal trio Fredericksen/Meadows/Phillips, ovvero \"Troubleshooter\" e \"Lonely Teardrops\"\". L'album venne realizzato in Europa per l'etichetta britannica indipendente FM Revolver, mentre il tastierista di San Francisco Dave Vincent raggiunse la formazione come sostituzione permanente a Garri Brandon. Prima del reclutamento di Vincent, i White Sister si avvalsero della collaborazione di alcuni turnisti come Byron Scott e l'ex membro dei Joshua Donny Gougeon. Presi dall'entusiasmo dato a questo seguito discografico, i White Sister parteciparono ad una serie di date di successo nei club britannici durante il primo 1987 come gruppo di supporto al gruppo AOR britannico FM. Sfortunatamente, al termine del tour, il gruppo interruppe l'attivit\u00e0 nello stesso '87.\nDopo lo scioglimento.\nNel 1989 il loro brano \"Dancin' On Midnight\" (contenuto in \"Fashion by Passion\") venne incluso nella colonna sonora del film horror \"\". La formazione dei White Sister, composta da Churchill-Dries, Chaddock e Wright cambi\u00f2 nome in Tattoo Rodeo, con l'entrata del tastierista Michael Lord. Il gruppo cambi\u00f2 leggermente anche direzioni musicali a favore di un'impronta pi\u00f9 blues, ma sempre rimanendo in ambito hard rock. Comunque il debutto dei Tattoo Rodeo, \"Rode Hard, Put Away Wet\" pubblicato nel 1991 per la major Atlantic Records, vedeva l'inclusione di diverse tracce in origine registrate come demo dai White Sister, tra cui \"\"Tell Me Why\" e \"Everybody Wants What She's Got\"\". Durante il 2000 Brandon fond\u00f2 i Fast Machine, mentre Wright si un\u00ec all'ex chitarrista dei Kix Brian Forsythe, e gli ex membri dei Rhino Bucket Georg Dolivo (voce) e Reeve Downes (basso) per fondare i Deep Six Holyday. Questa formazione comunque riusc\u00ec a suonare un'unica data di supporto agli L.A. Guns prima di sciogliersi.\nInaspettatamente, nel 1998 l'etichetta italiana Frontiers Records annunci\u00f2 l'imminente pubblicazione di un nuovo album dei White Sister, tuttavia infine questo lavoro non vide la luce. Comunque, venne diffusa la notizia che Dennis Churchill-Dries, Rick Chadock e Richard Wright si riunirono per dare inizio ad alcune sessioni in studio durante l'ottobre 2002. Anche Garri Brandon acconsent\u00ec a prendere parte alle prove. Brandon, oltre alla carriera con i White Sister, continu\u00f2 parallelamente la militanza nei Fast Machine, reclutando diversi batteristi, tra cui Gus Moratinos, il batterista originale dei White Sister, ed il turnista Ron Wikso, ex membro dei Foreigner e The Storm, che per\u00f2 non entr\u00f2 mai nella formazione ufficiale della band.\nL'ex batterista dei White Sister Richard Wright scomparve il 14 giugno del 2006, mentre Rick Chadock mor\u00ec nel 2012, a causa di una rara forma di cancro.\nIl gruppo, dopo aver sostituito il defunto Wright con Jason Montgomery, fece un'apparizione al \"Firefest\" festival di Nottingham il 24 ottobre 2008: l'intera esibizione \u00e8 stata registrata e pubblicata nel DVD \"White Sister - Straight From The Heart - LIVE at Firefest 2008\". La band torn\u00f2 a suonare allo stesso festival nel 2009, in quello che \u00e8 stato il loto ultimo concerto insieme di cui non esistono registrazioni ufficiali.\nAl giorno d'oggi Brandon continua a fare concerti negli Stati Uniti, dove suona alcuni brani dei White Sister. Dennis Churchill-Dries ha pubblicato un album solista dal titolo \"I\", al quale, momentaneamente non \u00e8 seguita una tourn\u00e9e."}
{"id": "2550789", "revid": "95197070", "url": "https://it.wikipedia.org/wiki?curid=2550789", "title": "Episodi di Samurai (prima stagione)", "text": "Prima Stagione"}
{"id": "2550791", "revid": "281779", "url": "https://it.wikipedia.org/wiki?curid=2550791", "title": "Radiazione Stokes", "text": ""}
{"id": "2550792", "revid": "281779", "url": "https://it.wikipedia.org/wiki?curid=2550792", "title": "Radiazione anti-Stokes", "text": ""}
{"id": "2550793", "revid": "339392", "url": "https://it.wikipedia.org/wiki?curid=2550793", "title": "Radiazione Rayleigh", "text": ""}
{"id": "2550794", "revid": "543975", "url": "https://it.wikipedia.org/wiki?curid=2550794", "title": "Episodi di Samurai (seconda stagione)", "text": "Seconda Stagione"}
{"id": "2550795", "revid": "767487", "url": "https://it.wikipedia.org/wiki?curid=2550795", "title": "Episodi di Samurai (terza stagione)", "text": "Terza Stagione"}
{"id": "2550796", "revid": "223320", "url": "https://it.wikipedia.org/wiki?curid=2550796", "title": "Principio di Franck Condon", "text": ""}
{"id": "2550800", "revid": "712828", "url": "https://it.wikipedia.org/wiki?curid=2550800", "title": "Kozure okami", "text": ""}
{"id": "2550802", "revid": "287204", "url": "https://it.wikipedia.org/wiki?curid=2550802", "title": "Ritratto di signora", "text": ""}
{"id": "2550804", "revid": "729019", "url": "https://it.wikipedia.org/wiki?curid=2550804", "title": "Diagramma di Jablonski", "text": "Il diagramma di Jablonski \u00e8 un diagramma che rappresenta vari tipi di transizioni, radiativi e non, tra livelli energetici, compreso l\"'incrocio intersistema\", a cui possono dar luogo le molecole. Prevede due (o pi\u00f9) livelli energetici elettronici con le relative sottodivisioni vibrazionali e rotazionali per cui \u00e8 un'approssimazione migliore rispetto allo \"schema di Einstein\" che riporta solo due livelli elettronici.\nIl nome del diagramma deriva dal fisico polacco Aleksander Jab\u0142o\u0144ski."}
{"id": "2550808", "revid": "648716", "url": "https://it.wikipedia.org/wiki?curid=2550808", "title": "Cella di Pockels", "text": "La cella di Pockels \u00e8 un dispositivo elettroottico basato sull'effetto Pockels cio\u00e8 l'attitudine di certi cristalli a trasformare la luce polarizzata linearmente in luce polarizzata circolarmente per effetto di una differenza di potenziale elettrico.\nCon opportune modifiche, pu\u00f2 essere usata come un modulatore di ampiezza o di fase pilotabile in tensione.\nApplicazioni delle celle di Pockels.\nLe celle di Pockels sono usate per varie applicazioni tecniche e scientifiche. Una cella di Pockels, combinata con un polarizzatore, pu\u00f2 essere usata per passare da una rotazione della polarizzazione pari a 0\u00b0 ad una rotazione di 90\u00b0, creando cos\u00ec un interruttore elettro-ottico in grado di permettere il passaggio di impulsi di luce della durata di pochi nanosecondi. La stessa tecnica pu\u00f2 essere usata per modulare la rotazione della polarizzazione di un fascio di luce tra 0\u00b0 e 90\u00b0; l'intensit\u00e0 del fascio uscente, vista attraverso un polarizzatore, presenta una modulazione in ampiezza. Questo segnale modulato pu\u00f2 essere usato per misure risolte nel tempo dei campi elettrici ai quali \u00e9 sottoposta la cella di Pockels."}
{"id": "2550810", "revid": "161374", "url": "https://it.wikipedia.org/wiki?curid=2550810", "title": "Liga adelante 2009-2010", "text": ""}
{"id": "2550811", "revid": "3115", "url": "https://it.wikipedia.org/wiki?curid=2550811", "title": "Scipione Cobelluzzi", "text": "Biografia.\nScipione Cobelluzzi nacque a Viterbo da famiglia benestante: secondo il gesuita Angelo Galluzzi, che ne recit\u00f2 l'orazione funebre, suo padre, di professione farmacista, divenne conservatore di Viterbo lo stesso giorno in cui nacque Scipione. Fu educato a Roma dai Gesuiti nel \u00abCollegio Nardini\u00bb e studi\u00f2 privatamente il greco con Niccol\u00f2 Alemanni. Si laure\u00f2 \"in utroque iure\" alla \"Sapienza\" di Roma e lavor\u00f2 come legale dapprima presso il prefetto dell'Annona Alessandro Gloriero, poi come segretario del cardinale Girolamo Bernerio.\nSebbene non siano rimaste sue opere stampate, ebbe fama di uomo colto. Nel 1615 papa Paolo V lo nomin\u00f2 custode dell'Archivio di Castel Sant'Angelo e nel 1618, dopo la nomina a cardinale presbitero di Santa Susanna (17 ottobre 1616), fu nominato cardinale bibliotecario (17 febbraio 1618). In quest'ultima veste nel 1622 diresse Leone Allacci, che si era recato ad Heidelberg per il trasferimento, nell'acquisizione della Biblioteca Palatina.\nDopo la morte di Gregorio XV (8 luglio 1623), Cobelluzzi, giudicato appartenente al partito francese e con fama di \u00abspirituale\u00bb, fu uno dei maggiori candidati. In occasione di un pellegrinaggio religioso da Montecassino a Loreto si manifest\u00f2 una gangrena a un braccio in seguito alla quale mor\u00ec. \u00c8 sepolto nella Chiesa di Santa Susanna alle Terme di Diocleziano in Roma."}
{"id": "2550812", "revid": "1432830", "url": "https://it.wikipedia.org/wiki?curid=2550812", "title": "Lente di Kerr", "text": "La lente di Kerr \u00e8 un effetto di autofocheggiamento di un raggio laser ottenuto con un mezzo di Kerr, mezzo che d\u00e0 effetto Kerr."}
{"id": "2550816", "revid": "100062608", "url": "https://it.wikipedia.org/wiki?curid=2550816", "title": "Laser allo zaffiro di titanio", "text": "Il laser allo zaffiro di titanio \u00e8 un laser a stato solido in cui il mezzo attivo \u00e8 costituito da un cristallo di zaffiro (Al2O3) drogato con ioni di titanio Ti3+. Il pompaggio avviene nel verde, quindi ci si serve di laser a Argon oppure della seconda armonica del laser Nd:YAG.\nQuesto laser emette nelle lunghezze d'onda tra il visibile e il vicino infrarosso, tipicamente tra 700 e 1000\u00a0nm; la lunghezza d'onda di emissione pu\u00f2 essere regolata, rendendo il sistema accordabile, spostando gli specchi in cavit\u00e0, in modo da selezionare la lunghezza d'onda da amplificare. Essendo la larghezza di banda molto larga (la pi\u00f9 larga nei laser a stato solido) \u00e8 possibile produrre impulsi molto brevi, dell'ordine di grandezza dei femtosecondi, ad alta frequenza di ripetizione, tipicamente dell'ordine dei megahertz, grazie alla tecnica del mode-locking. Il processo di produzione degli impulsi \u00e8 molto efficiente e sfrutta l'effetto Keer della stessa barretta del mezzo attivo.\nQuesto tipo di laser \u00e8 molto versatile e di assoluta importanza in un laboratorio di spettroscopia. Grazie agli impulsi brevi \u00e8 possibile fare misure spettroscopiche risolte in tempo ad una risoluzione altissima; grazie all'accordabilit\u00e0 \u00e8 possibile fare misure di assorbimento nel vicino IR, con tutti i vantaggi che ne derivano utilizzando un laser."}
{"id": "2550817", "revid": "6923", "url": "https://it.wikipedia.org/wiki?curid=2550817", "title": "Laser a stato solido", "text": "Il laser a stato solido \u00e8 un laser il cui mezzo attivo \u00e8 un cristallo o un vetro drogato con ioni, differenziandosi cos\u00ec dal laser a coloranti che usa un colorante organico, solitamente in soluzione liquida, come mezzo di amplificazione della luce, e dal laser a gas, in cui viene prodotta una scarica elettrica attraverso un gas opportuno (ad esempio elio-neon) per produrre la luce coerente.\nMezzi attivi.\nGli elementi pi\u00f9 comuni usati per il drogaggio del vetro o del cristallo ospitante sono neodimio, cromo, erbio, tulio o itterbio.\nMolti dopanti appartengono alle terre rare, in quanto gli stati eccitati di questi elementi non sono fortemente accoppiati con le vibrazioni termiche del reticolo cristallino (i fononi) e le soglie di eccitazione possono essere raggiunte gi\u00e0 con basse intensit\u00e0 del pompaggio laser.\nL'attivazione laser a stato solido \u00e8 stata ottenuta con centinaia di mezzi attivi, ma solo alcuni sono di utilizzo comune. Il pi\u00f9 utilizzato \u00e8 il . I vetri e le ceramiche al neodimio o itterbio vengono utilizzati per potenze elevate dell'ordine del terawatt.\nIl primo materiale utilizzato \u00e8 stato un cristallo sintetico di rubino. I laser a rubino vengono ancora utilizzati, ma non sono pi\u00f9 molto comuni a causa della loro bassa efficienza in termini di potenza di emissione. A temperatura ambiente i laser al rubino sono in grado di emettere solo brevi impulsi di luce, mentre a temperature criogeniche possono emettere un treno continuo di impulsi."}
{"id": "2550818", "revid": "219355", "url": "https://it.wikipedia.org/wiki?curid=2550818", "title": "Laser al neodimio", "text": ""}
{"id": "2550819", "revid": "219355", "url": "https://it.wikipedia.org/wiki?curid=2550819", "title": "Laser a zaffiro di titanio", "text": ""}
{"id": "2550821", "revid": "648716", "url": "https://it.wikipedia.org/wiki?curid=2550821", "title": "Laser vibronico", "text": "Il laser vibronico \u00e8 un tipo di laser sintonizzabile. In questo tipo di laser le transizioni originano da transizioni vibroniche."}
{"id": "2550823", "revid": "327773", "url": "https://it.wikipedia.org/wiki?curid=2550823", "title": "Laser a ioni di argon", "text": "Il laser a ioni di argon \u00e8 un laser a ioni il cui mezzo attivo \u00e8 costituito da ioni di argon e kripton. Rientra nella categoria dei laser a gas.\nCaratteristiche.\nLa lunghezza d'onda del fascio emesso pu\u00f2 variare da a 1\u00a0000\u00a0nm (visibile-IR), con potenze raggiungibili di poche decine di watt, che lo rendono adatto principalmente per applicazioni in ambito medicale.\nIl principio di funzionamento del laser a ioni di argon consiste nell'applicare una differenza di potenziale alla cella contenente il gas formando cos\u00ec ioni Ar+. In questo situazione per\u00f2 gli ioni di Ar possono andare a scaricarsi sul catodo; per evitare questo effetto indesiderato, la cella viene circondata da un magnete che confina gli ioni Ar+ al centro.&lt;br&gt;\nL'inversione di popolazione a questo punto avviene fra Ar+ e Ar."}
{"id": "2550825", "revid": "648716", "url": "https://it.wikipedia.org/wiki?curid=2550825", "title": "Laser a ioni di kripton", "text": "Il laser a ioni di kripton \u00e8 un laser a ioni il cui mezzo attivo \u00e8 costituito da ioni di kripton.\nLe linee di emissione di un laser a ioni di kripton sono comprese nell'intervallo tra 337 e ."}
{"id": "2550826", "revid": "219355", "url": "https://it.wikipedia.org/wiki?curid=2550826", "title": "Laser a biossido di carbonio", "text": ""}
{"id": "2550830", "revid": "110157", "url": "https://it.wikipedia.org/wiki?curid=2550830", "title": "Laser superradiante", "text": "I laser superradianti sono laser il cui guadagno di intensit\u00e0 \u00e8 cos\u00ec grande da essere sufficiente un solo passaggio dell'impulso per generare la radiazione laser. "}
{"id": "2550831", "revid": "219355", "url": "https://it.wikipedia.org/wiki?curid=2550831", "title": "Laser ad argon", "text": ""}
{"id": "2550832", "revid": "219355", "url": "https://it.wikipedia.org/wiki?curid=2550832", "title": "Laser a kripton", "text": ""}
{"id": "2550833", "revid": "219355", "url": "https://it.wikipedia.org/wiki?curid=2550833", "title": "Laser al kripton", "text": ""}
{"id": "2550834", "revid": "219355", "url": "https://it.wikipedia.org/wiki?curid=2550834", "title": "Laser all'argon", "text": ""}
{"id": "2550836", "revid": "26387745", "url": "https://it.wikipedia.org/wiki?curid=2550836", "title": "KLOV", "text": ""}
{"id": "2550839", "revid": "1305772", "url": "https://it.wikipedia.org/wiki?curid=2550839", "title": "Coppa Italia Primavera 2009-2010", "text": "La Coppa Italia Primavera 2009-2010 \u00e8 la trentottesima edizione del torneo riservato alle squadre giovanili iscritte al Campionato Primavera ed \u00e8 iniziata il 22 agosto 2009.\nTurno Preliminare.\nAndata 22 agosto 2009, ritorno 29 agosto 2009.\nPrimo Turno Eliminatorio.\nAndata il 5 settembre 2009; ritorno il 16 settembre 2009\nSecondo turno elimininatorio.\nAndata il 26 settembre 2009; ritorno il 3 ottobre 2009\nOttavi di finale.\nAndata il 21 ottobre 2009; ritorno il 4 novembre 2009\nQuarti di finale.\nAndata il 25 novembre 2009; ritorno il 19 dicembre 2009\nSemifinali.\nAndata il 3 marzo 2010; ritorno il 10 marzo 2010\nFinale.\nAndata il 1\u00ba aprile 2010; ritorno il 14 aprile 2010"}
{"id": "2550844", "revid": "122084215", "url": "https://it.wikipedia.org/wiki?curid=2550844", "title": "Singles of the 90s", "text": "Singles of the 90's \u00e8 una raccolta degli Ace of Base pubblicata nel 1999.\nRilasciato nel Novembre 1999 in Europa, Africa e Asia il disco contiene tre inediti, \" Cest La Vie (always 21)\" lanciato come primo singolo, \" Hallo Hallo\" e \" Love In December\" .\nRaggiunse il 21\u00ba posto in Germania, il 23\u00b0 in Giappone, il 24\u00b0 in Spagna e il 25\u00b0 in Francia.\nNel Regno Unito si ferm\u00f2 solo al 62\u00ba posto.\nVendette 2 milioni di dischi, ottennendo il Disco d'oro in Danimarca e un Disco di platino in Giappone.\nLa versione Giapponese del disco contiene un megamix della durata di 7 minuti."}
{"id": "2550848", "revid": "599013", "url": "https://it.wikipedia.org/wiki?curid=2550848", "title": "Carlo Sonego", "text": "Primatista italiano del lancio del giavellotto con la misura di 84,60\u00a0m, \u00e8 stato due volte campione italiano (nel 1994 e nel 1999).\nBiografia.\nIl 5 maggio 1999 ha stabilito al meeting internazionale di Osaka in Giappone, il tuttora imbattuto record italiano di lancio del giavellotto con la misura di 84,60\u00a0metri. Record che gi\u00e0 gli apparteneva, avendolo stabilito l'anno prima con la misura di 82,44\u00a0m e strappandolo a Fabio De Gaspari che lo deteneva dal 1989 con la misura di 79,30\u00a0m."}
{"id": "2550850", "revid": "1305772", "url": "https://it.wikipedia.org/wiki?curid=2550850", "title": "Il postino (disambigua)", "text": ""}
{"id": "2550851", "revid": "1272592", "url": "https://it.wikipedia.org/wiki?curid=2550851", "title": "Cicci Santucci", "text": "Biografia.\nInizia lo studio della tromba all'et\u00e0 di 13 anni con un maestro di banda, per poi approfondire gli studi con un insegnante di conservatorio. Consegue il diploma nel 1969 al Conservatorio Umberto Giordano di Foggia, dopo aver comunque gi\u00e0 debuttato come trombettista nel 1956. Nel 1971 ottiene il diploma di arrangiatore al \"Berklee College of Music\" di Boston.\n\u00c8 stato per pi\u00f9 di vent'anni la tromba solista dell'orchestra della Rai; ha suonato e collaborato con molti tra i pi\u00f9 importanti musicisti del Jazz mondiale (Lionel Hampton, Gato Barbieri, Kenny Clarke, Gil Evans, tra i tanti) e della composizione per cinema (Armando Trovaioli, Riz Ortolani, ed Ennio Morricone, per il quale ha inciso, fra le numerose colonne sonore, la parte della tromba solista nel film \"La leggenda del pianista sull'oceano\". \nConsiderato uno dei \"pionieri\" del jazz italiano, ha partecipato ai pi\u00f9 importanti Festivals internazionali, quali il \"Festival di Comblain La Tour\" (in Belgio nel 1961), il \"Festival di Montreux\" (in Svizzera nel 1967, con Antonello Vannucchi, Geg\u00e9 Munari e Giovanni Tommaso), il \"Festival di Juan Les Pins\" (in Francia nel 1969, con Lilian Terry), ed altri. Le collaborazioni in Italia sono moltissime, fra le quali: Carlo Loffredo, Marcello Rosa, Tony Scott, Romano Mussolini, Enzo Scoppa (con il quale ha registrato alcuni album), Roberto Podio, Maurizio Giammarco, Maurizio Majorana, Franco D'Andrea, Bruno Biriaco e Luca Ruggero Jacovella.\nNel 1971 ha formato il gruppo Living Music, con Gianfranca Montedoro, Andrea Carpi, Mandrake Som, Umberto Santucci e Costantino Albi, con cui ha registrato l'album To Allen Ginsberg, con testi tratti da poesie del poeta statunitense. Ha anche, occasionalmente, svolto l'attivit\u00e0 di session man in dischi di musica leggera, suonando ad esempio in Sono bello dentro di Marco Ongaro. Negli ultimi anni vive e lavora prevalentemente negli U.S.A."}
{"id": "2550853", "revid": "1993636", "url": "https://it.wikipedia.org/wiki?curid=2550853", "title": "Movimento di liberazione nazionale dell'Armenia", "text": "Il movimento di liberazione nazionale dell'Armenia, noto anche con i nomi di movimento rivoluzionario armeno e movimento nazionale armeno fu l'insieme delle attivit\u00e0 compiute dal popolo armeno nel corso della storia con lo scopo di costituire uno stato armeno nei territori dell'Armenia storica nella parte orientale dell'Asia Minore ed in Transcaucasia.\nIl movimento nazionale armeno prese vita tempo dopo l'analogo movimento nazionale del popolo greco che mirava ad ottenere l'indipendenza della Grecia dall'Impero ottomano, in ogni caso il movimento armeno presentava molti aspetti di quest'ultimo mentre si differenziava da altri movimenti nazionali della regione."}
{"id": "2550857", "revid": "923674", "url": "https://it.wikipedia.org/wiki?curid=2550857", "title": "Marcello Benvenuti", "text": "Ex primatista italiano del salto in alto con la misura di 2,33\u00a0m (stabilito il 12 settembre 1989 a Verona, \u00e8 stato campione italiano nello stesso anno con la misura di 2,24\u00a0m.\nBiografia.\nAtleta non altissimo (solo 1,78\u00a0m), avendo un personale di 2,33\u00a0m ha conseguito un differenziale fra misura saltata e altezza dell'atleta di 55\u00a0cm, ancora oggi considerabile un valore fra i pi\u00f9 alti a livello mondiale (secondo solo al differenziale di 59\u00a0cm ottenuto da Stefan Holm [m.2,40 - 1,81] e da Franklin Jacobs [m.2,32 - 1,73]). Cos\u00ec come i 35\u00a0cm (2,04\u00a0m saltati e 1,69\u00a0m altezza dell'atleta) di Antonietta Di Martino, la primatista italiana tra le donne, costituiscono un'equivalente eccellenza mondiale a livello femminile.\nPur avendo conseguito il minimo B (2,27\u00a0m) per le Olimpiadi, non fu portato dalla FIDAL a , ove and\u00f2 invece il primatista italiano Luca Toso. Fu convocato, invece, l'anno successivo in Coppa Europa a Gateshead ove si classific\u00f2 5\u00ba con la misura di 2,23\u00a0m. Il 1989 si concluse con il record italiano di Verona, ma il 1990 una pubalgia costrinse Benvenuti praticamente all'inattivit\u00e0. L'atleta riusc\u00ec a rifare 2,27\u00a0m nel 1992 ma non riusc\u00ec pi\u00f9 ad avvicinare il proprio record personale.\nIl 12 settembre 2009, lo stesso giorno in cui il record italiano di Pietro Mennea (19\"72 sui 200 metri piani), compiva 30 anni, il suo ne compiva 20.\nOggi Marcello Benvenuti \u00e8 rimasto nel gruppo sportivo dell'Arma dei Carabinieri in qualit\u00e0 di allenatore del settore atletica leggera."}
{"id": "2550858", "revid": "26388319", "url": "https://it.wikipedia.org/wiki?curid=2550858", "title": "Eric A. Havelock", "text": ""}
{"id": "2550859", "revid": "26388328", "url": "https://it.wikipedia.org/wiki?curid=2550859", "title": "Eric Alfred Havelock", "text": ""}
{"id": "2550870", "revid": "767487", "url": "https://it.wikipedia.org/wiki?curid=2550870", "title": "Crayon Shin-chan - Ankoku tamatama dai tsuiseki", "text": " \u00e8 un film d'animazione del 1997 diretto da Keiichi Hara.\nSi tratta del quinto film basato sul manga e anime \"Shin Chan\". Come per gli altri film di Shin Chan, non esiste un'edizione italiana del lungometraggio.\nNel film fa un cameo Yoshito Usui, l'autore di \"Shin Chan\".\nTrama.\nUn giorno, Shin-chan incontra un travestito che dorme in un prato, e accanto a lui vi \u00e8 una pallina, che Shin prende e porta con s\u00e9. Una volta arrivato a casa, la pallina finisce nelle mani di Himawari, che la inghiotte.\nQuello stesso giorno, di notte, tre travestiti in cerca della pallina si rendono conto che l'ha ingoiata Himawari e prendono in ostaggio tutta la famiglia.\nI tre appartengono al clan dei Mariconchis e perseguono il clan dei Cataplines.\nDopo alcune battaglie con il clan avversario, con relativa vincita, arriva il momento di risvegliare un travestito, prodotto dal Diavolo, e lo si pu\u00f2 fare solamente mettendo la pallina in una statua.\nDistribuzione.\nEdizioni home video.\nIn Giappone il film \u00e8 stato distribuito in VHS il 25 aprile 1998 e in DVD il 22 aprile 2005."}
{"id": "2550874", "revid": "1272592", "url": "https://it.wikipedia.org/wiki?curid=2550874", "title": "Dennis Marshall", "text": "\u00c8 scomparso il 23 giugno 2011 all'et\u00e0 di 25 anni a seguito di un incidente stradale; nell'incidente \u00e8 stata coinvolta anche la moglie.\nCinque giorni prima aveva realizzato una rete con la propria Nazionale nel quarto di finale della CONCACAF Gold Cup contro l'Honduras disputato al Meadowlands Stadium di East Rutherford e perso per 4-2 ai calci di rigore. In due anni di Nazionale aveva raccolto 19 presenze, mentre la sua squadra di club al momento del decesso era la formazione danese dell'Aalborg BK."}
{"id": "2550879", "revid": "1573940", "url": "https://it.wikipedia.org/wiki?curid=2550879", "title": "Henri Lepage (schermidore)", "text": ""}
{"id": "2550880", "revid": "599013", "url": "https://it.wikipedia.org/wiki?curid=2550880", "title": "Enrico Sgrulletti", "text": "Biografia.\nPrimatista italiano del lancio del martello con la misura di 81,64 m (stabilita il 9 marzo 1997 a Roma, stadio delle Tre Fontane all'EUR), \u00e8 stato sette volte campione italiano dal 1989 al 1996 con la sola interruzione del 1991."}
{"id": "2550883", "revid": "21880", "url": "https://it.wikipedia.org/wiki?curid=2550883", "title": "Parco Nazionale del Monte Olimpo", "text": ""}
{"id": "2550886", "revid": "2519", "url": "https://it.wikipedia.org/wiki?curid=2550886", "title": "Parco nazionale marino di Zante", "text": "Il Parco nazionale marino di Zante (in lingua greca: \u0395\u03b8\u03bd\u03b9\u03ba\u03cc \u0398\u03b1\u03bb\u03ac\u03c3\u03c3\u03b9\u03bf \u03a0\u03ac\u03c1\u03ba\u03bf \u0396\u03b1\u03ba\u03cd\u03bd\u03b8\u03bf\u03c5), istituito il 22 dicembre 1999, \u00e8 il primo parco nazionale marino della Grecia. \u00c8 stato istituito per la protezione di uno dei maggiori siti di nidificazione nel Mediterraneo della tartaruga marina \"Caretta caretta\".\nTerritorio.\nL'area protetta include il golfo di Laganas e gli isolotti di Marathonissi (nella foto) e Pelouso, sulla costa meridionale di Zante, e le isole Strofadi, due piccole isole situate a circa 30 miglia a sud di Zante.\nL'area, con una media di oltre 1300 nidi all'anno, \u00e8 considerato uno dei siti pi\u00f9 importanti per la deposizione delle uova della \"Caretta caretta\" in tutto il Mediterraneo."}
{"id": "2550889", "revid": "599013", "url": "https://it.wikipedia.org/wiki?curid=2550889", "title": "Beniamino Poserina", "text": "Biografia.\nFiglio d'arte (suo padre Bruno fu campione italiano di decathlon nel 1967), detiene il \nprimato italiano della specialit\u00e0 con 8169 punti (stabilito il 6 ottobre 1996 a Formia) ed \u00e8 stato cinque volte campione italiano outdoor dal 1994 al 1997 e nel 2000. Ha partecipato ai Giochi olimpici di , giungendo 30\u00ba nella gara di decathlon."}
{"id": "2550897", "revid": "298055", "url": "https://it.wikipedia.org/wiki?curid=2550897", "title": "Topazia", "text": ""}
{"id": "2550902", "revid": "547034", "url": "https://it.wikipedia.org/wiki?curid=2550902", "title": "Andrea Giaconi", "text": "Ex primatista italiano dei 110 metri ostacoli con 13\"35 (stabilito il 23 giugno 2002 ad Annecy), record poi battuto da Emanuele Abate il 13 maggio 2012, \u00e8 stato cinque volte campione italiano.\nBiografia.\nLa sua prima passione \u00e8 stato il baseball, dove era apprezzato per la sua velocit\u00e0 come giocatore di situazione, soprattutto in qualit\u00e0 di \u201cpinch runner\u201d e \u201cladro di basi\u201d. Inoltre \u00e8 un collezionista non occasionale di fumetti ed esercita l'attivit\u00e0 di assaggiatore di vini come iscritto all'Associazione Italiana Sommelier\u201d. \nHa iniziato con gli ostacoli nella Giglio reggiana, raggiungendo buoni risultati sotto la guida di Giampaolo Cellario. \nE' stato reclutato dalle Fiamme Gialle, nel 2000 ed ha incrementato i ritmi della preparazione. \nNel 2002 ha conosciuto la sua stagione migliore, portando il record italiano a 13.35 con il terzo posto di Annecy in Coppa Europa, ma poi \u00e8 stato frenato da diversi problemi (in carriera ha sofferto in 11 occasioni tra strappi e stiramenti).\nVincitore della medaglia d'argento ai Giochi del Mediterraneo di Almeria 2005 e della Coppa Europa Indoor Lipsia 2004 a cui si aggiungono un argento e tre bronzi in Coppa Europa (2002, 2003 e 2005).\nVanta al suo attivo anche un terzo posto in Golden League a Montecarlo e con il tempo di 13\"1 \u00e8 detentore del Record Italiano manuale (Nuoro 2002), il precedente record apparteneva a Eddy Ottoz con 13\"4.\nSi \u00e8 ritirato dall'attivit\u00e0 agonistica nel 2009.\nTra gli altri, ha allenato l'ostacolista Erica Barani, la sua ragazza, Silvia Cucchi (triplista di livello nazionale in forza alle Fiamme Oro) e il velocista Stefano Anceschi."}
{"id": "2550903", "revid": "729019", "url": "https://it.wikipedia.org/wiki?curid=2550903", "title": "Kropotkinskaja", "text": "Kropotkinskaja () \u00e8 una stazione della metropolitana di Mosca, posta sulla linea Sokol'ni\u010deskaja.\nLa stazione faceva parte di un progetto complessivo che coinvolgeva tutta la zona in cui si trovava e venne progettata con l'intenzione di farla diventare la pi\u00f9 grande di tutta la linea metropolitana. Fino al 1957 la sua denominazione fu quella di Dvorets Sovetov in onore del Palazzo dei Soviet che avrebbe dovuto essere costruito nelle immediate vicinanze; successivamente prese il nome in onore del filosofo P\u00ebtr Alekseevi\u010d Kropotkin.\nGli architetti furono Alexey Dushkin e Ya.G. Likhtenberg e venne inaugurata con tutto il primo tratto della linea il 15 maggio 1935. Il progetto venne premiato all'esposizione universale di Parigi (Expo 1937) e a quella di Bruxelles (Expo 1958).\nNon essendo poi stato portato a termine il progetto generale della zona, l'affluenza di passeggeri si \u00e8 ridotta rispetto alle prime ed \u00e8 composta soprattutto da turisti in visita al Museo Pu\u0161kin delle belle arti e alla Cattedrale del Cristo Salvatore che si trovano nelle vicinanze."}
{"id": "2550909", "revid": "183694", "url": "https://it.wikipedia.org/wiki?curid=2550909", "title": "Apollonio Di Bilio", "text": "Biograf\u00eca.\nNacque a Castrogiovanni, l'odierna Enna, il 25 marzo del 1885.\nSin da ragazzo manifest\u00f2 una buona disposizione verso i colori e i pennelli. Apollonio crebbe in un ambiente che lo stimolava fortemente verso la pittura. Nei primi decenni del secolo la citt\u00e0 di Enna viveva un fervore di rinnovamento in ogni settore dell'arte.\nLa tradizione pittorica, sulla strada aperta da Saverio Marchese (1806-1859), era ancor pi\u00f9 valorizzata da Paolo Vetri (1855-1937) che, pur risiedendo e operando a Napoli e in Campania, non interrompeva il filo che lo legava alla sua citt\u00e0 natale dove ritornava periodicamente per visitare i suoi genitori.\nNello stesso periodo fiorivano a Enna, nella letteratura, Nino Savarese (1882-1945) e Alfredo Rutella (1901-1957), nella musica, Antonio Pregadio (1815-1900), Antonio Rizzo (1838-1923) e Francesco Paolo Neglia (1874-1932).\nAltra grande figura di quegli anni fu quella di Sebastiano Sberna (1870-1942) scultore ed ebanista ennese che oper\u00f2 a Firenze, a Maglie, a Scorrano e a Catania.\nFu proprio Paolo Vetri a notare la particolare propensione di Apollonio Di Bilio verso l'arte pittorica, a incoraggiarlo e a portarlo con s\u00e9 come allievo a Napoli. Di Bilio divenne ben presto un abile e stimato ritrattista. Spos\u00f2 Emilia Gervasi (1886-1967) da cui ebbe due figlie Maria e Rosetta.\nEsegu\u00ec un ciclo di affreschi in casa Livoti a Enna, affreschi in una casa gentilizia di Villarosa, e nel soffitto del Salone della Provincia a Caltanissetta oltre a numerose altre opere ora a Napoli e a Roma.\n\u00c8 di Apollonio Di Bilio il ritratto di papa Benedetto XV custodito nel Duomo di Enna.\nAltre importanti opere di Apollonio Di Bilio, che si trovano attualmente nella citt\u00e0 di Enna, sono i dipinti: Autoritratto, Nudo, La madre, Pene d'amore, L'ora del the, La figlia Maria.\nLa morte lo colse a Roma il 20 maggio 1916 interrompendo crudelmente quella che sarebbe potuta essere un'esistenza colma di successi e ricca di magnifiche opere d'arte.\nLa citt\u00e0 di Enna gli ha intitolato una strada."}
{"id": "2550910", "revid": "599013", "url": "https://it.wikipedia.org/wiki?curid=2550910", "title": "Hugo Henrique Assis do Nascimento", "text": ""}
{"id": "2550911", "revid": "124123", "url": "https://it.wikipedia.org/wiki?curid=2550911", "title": "Raoul Henkaert", "text": ""}
{"id": "2550913", "revid": "99459611", "url": "https://it.wikipedia.org/wiki?curid=2550913", "title": "Robert Bayot", "text": ""}
{"id": "2550917", "revid": "599013", "url": "https://it.wikipedia.org/wiki?curid=2550917", "title": "Ferdinand Jassogne", "text": ""}
{"id": "2550920", "revid": "198277", "url": "https://it.wikipedia.org/wiki?curid=2550920", "title": "Episodi de L'ispettore Coliandro (terza stagione)", "text": "La terza stagione della serie televisiva L'ispettore Coliandro, composta da 4 episodi, \u00e8 stata trasmessa in prima visione in Italia da Rai 2 dal 1\u00ba al 22 settembre 2009.\nSempre avanti.\nTrama.\nDurante il servizio d'ordine allo stadio Renato Dall'Ara, Coliandro e la Balboni arrestano un ultr\u00e0 che stava cercando di accoltellare un poliziotto: terrorizzato dall'idea di finire in carcere, il ragazzo si dice disposto a dar loro una soffiata su di un pericoloso criminale, in quei giorni in incognito a Bologna. Inizialmente l'ispettore non d\u00e0 molto peso alle sue dichiarazioni; quando per\u00f2 il collega, l'ultr\u00e0 e la Balboni vengono uccisi in sequenza, Coliandro si convince di essere la potenziale quarta vittima, e insieme a Gargiulo inizia a indagare, concentrando i suoi sospetti sui frequentatori di una palestra che al suo interno sembra nascondere molti segreti. Anche Lara, un'amica del ragazzo ucciso e frequentatrice della palestra, si unisce all'ispettore nelle indagini.\nIl sospetto.\nTrama.\nL'agente Gargiulo si presenta a casa di Coliandro nel cuore della notte, ubriaco e con un coltello insanguinato in mano: l'ispettore cerca di ricostruire l'accaduto, e dallo sconclusionato racconto dell'amico arriva a scoprire il cadavere di una giovane ragazza crudelmente trucidata. Aiutati da Catena, la cugina dell'amico, i due cercano di ricostruire cosa sia realmente accaduto quella notte, per poter scagionare Gargiulo e trovare cos\u00ec gli assassini della ragazza, cercando al contempo di non farsi scoprire dai loro colleghi della questura, che stanno indagando per proprio conto sull'omicidio.\nSangue in facolt\u00e0.\nTrama.\nIl marito di una vecchia professoressa di Coliandro viene ucciso all'interno dell'universit\u00e0 bolognese. La donna viene accusata dell'omicidio a causa delle continue scappatelle del consorte; l'ispettore non reputa per\u00f2 la professoressa capace di un tale delitto, iniziando cos\u00ec a indagare per proprio conto sull'accaduto. In questo frangente, Coliandro conosce Valentina, la figlia segreta del professore, una ragazza cieca che lavora in ateneo come assistente: insieme a lei cerca di scoprire l'identit\u00e0 del killer che si aggira tra le aule dell'universit\u00e0, dato che pi\u00f9 il tempo passa e pi\u00f9 gli omicidi misteriosi si moltiplicano.\nCous cous alla bolognese.\nTrama.\nUna ragazza musulmana si presenta nell'ufficio di Coliandro per segnalare l'improvvisa e misteriosa scomparsa del padre. Controvoglia, l'ispettore decide comunque di fare qualche indagine in giro per la citt\u00e0, arrivando a scoperchiare, a sua insaputa, una segreta e illegale \"extraordinary rendition\" dei servizi segreti statunitensi."}
{"id": "2550921", "revid": "287204", "url": "https://it.wikipedia.org/wiki?curid=2550921", "title": "Alfonso H\u00fcppi", "text": "Vive a Baden Baden e occasionalmente in Namibia.\nEsposizioni.\nIn Italia, ha esposto in vari musei con mostre temporanee, recentemente all'OpenArt di Roveredo, in localit\u00e0 Trii."}
{"id": "2550922", "revid": "124861776", "url": "https://it.wikipedia.org/wiki?curid=2550922", "title": "Robert Michiels", "text": ""}
{"id": "2550927", "revid": "100057266", "url": "https://it.wikipedia.org/wiki?curid=2550927", "title": "Stefano Allocchio (schermidore)", "text": ""}
{"id": "2550930", "revid": "620493", "url": "https://it.wikipedia.org/wiki?curid=2550930", "title": "New York Review of Books", "text": ""}
{"id": "2550932", "revid": "599013", "url": "https://it.wikipedia.org/wiki?curid=2550932", "title": "Ercole Domeniconi", "text": ""}
{"id": "2550933", "revid": "372624", "url": "https://it.wikipedia.org/wiki?curid=2550933", "title": "Mangue", "text": ""}
{"id": "2550934", "revid": "1571097", "url": "https://it.wikipedia.org/wiki?curid=2550934", "title": "Mura mura", "text": "Mura mura \u00e8 una canzone della cantautrice senese Gianna Nannini, pubblicata nel 2007. \u00c8 il primo ed unico singolo estratto dall'album \"Pia come la canto io\"."}
{"id": "2550935", "revid": "228587", "url": "https://it.wikipedia.org/wiki?curid=2550935", "title": "Dan Cohen", "text": ""}
{"id": "2550936", "revid": "99594518", "url": "https://it.wikipedia.org/wiki?curid=2550936", "title": "Umberto De Martino", "text": "\u00c8 stato reggente CONI della Federazione Italiana Scherma nel 1944."}
{"id": "2550937", "revid": "102335482", "url": "https://it.wikipedia.org/wiki?curid=2550937", "title": "Ferrovia Vienna-Tarvisio", "text": "Per ferrovia Vienna-Tarvisio s'intende una linea ferroviaria che collega la capitale austriaca di Vienna al centro italiano di Tarvisio, posto sul confine fra i due paesi europei, e che si instrada sulle seguenti ferrovie storiche austriache:"}
{"id": "2550941", "revid": "2198552", "url": "https://it.wikipedia.org/wiki?curid=2550941", "title": "Doride (Asia Minore)", "text": "La Doride o Doris (greco: ) era una piccola regione dell'antica Asia Minore abitata dai Dori; il territorio si trova adesso nell'attuale Turchia. Plinio (v. 28) dice, \"Caria mediae Doridi circumfunditur ad mare utroque latere ambiens\", vale a dire \"la Doride (facendola iniziare a Cnido) \u00e8 circondata dalla Caria da tutti i lati, eccetto lungo la linea costiera. Nella baia di Doride egli colloca Leucopoli, Amassito, \"ecc.\" Un tentativo \u00e8 stato fatto tra gli studiosi per accertare quale delle due baie Plinio chiamasse \"Doridis Sinus\", essendo la pi\u00f9 probabile il Ceramicus Sinus. Questa Doride di Plinio \u00e8 la regione occupata dai Dori, che Tucidide (ii. 9) indica per mezzo non del nome della regione, ma del popolo: i Dori, confinanti con i Cari. Tolomeo (v. 2) fa della Doride una divisione della sua Asia, collocandovi Alicarnasso, Ceramo, e Cnido. Il termine Doride, applicato a una parte dell'Asia, non appare in altri scrittori."}
{"id": "2550944", "revid": "247222", "url": "https://it.wikipedia.org/wiki?curid=2550944", "title": "Luigi Pagnani Fusconi", "text": ""}
{"id": "2550945", "revid": "599013", "url": "https://it.wikipedia.org/wiki?curid=2550945", "title": "Carlo Filogamo", "text": "Inizio' Scherma praticando con il Fioretto per poi dilettarsi con la Sciabola; nel 1927 debutto' in campo Nazionale con entrambi le armi vincendo i Campionati Piemontesi &amp; Assoluti. \nNel 1939, a Vienna, divenne CAMPIONE MONDIALE UNIVERSITARIO di fioretto a squadre. Nel 1934 CAMPIONE ITALIANO UNIVERSITARIO di sciabola e nel 1941 TRICOLORE ASSOLUTO della specialita'. \nNel 1947 vince la medaglia d'oro a squadre a Lisbona.\nNel 1965 ottiene la Medaglia al valore atletico dal Comitato olimpico nazionale italiano &amp; nel 1978 la Stella al merito sportivo, quindi l'intensa attivita' come membro della Federazione Italiana Scherma e della Commission Arbitrale Internazionale, e il giornalismo per testate come La Stampa, La Gazzetta Dello Sport &amp; Tuttosport.\nAltre note da ricordare, era Fratello del noto conduttore televisivo e radiofonico Nunzio Filogamo nonch\u00e9 primo presentatore del Festival di Sanremo e del medico e Professore Emerito Guido Filogamo, rettore della Facolt\u00e0 di medicina di Torino."}
{"id": "2550947", "revid": "767487", "url": "https://it.wikipedia.org/wiki?curid=2550947", "title": "Dope Nose", "text": "Dope Nose \u00e8 il primo singolo estratto dal quarto album degli Weezer, \"Maladroit\", pubblicato nel 2002.\nLa canzone fu eseguita per la prima volta, dal vivo, nel 2000 e farebbe parte delle famose 2000 Summer Songs, \"SS2K\" .\nComposizione.\n\"Dope Nose\", si dice che sia stata creata la sera stessa in cui fu scritta la precedente hit \"Hash Pipe\", presente nel terzo album in studio \"Weezer (The Green Album)\" . Infatti il frontman Rivers Cuomo bevve sui tre bicchieri di tequila prima di scrivere le due canzoni.\n\"Dope Nose\" \u00e8 presente nella PlayStation 2 per il gioco Guitar Hero.\nVideo.\nInizialmente, la sceneggiatura per il video di Dope Nose era stata affidata al regista Michel Gondry. Nel video sarebbero apparsi gli Weezer giocare una partita di calcio contro un band heavy metal messicana. Il trattamento fu per\u00f2 respinto \u00e8 cos\u00ec il video \u00e8 stato diretto da Marcos Siega. La versione di quest'ultimo vede gli Weezer suonare nel bel mezzo di una gara motociclistica giapponese, le cui moto appaiono tutte strambe e originali. Come in Hash Pipe, si nota che anche in questo video si \u00e8 fato riferimento al mondo asiatico, non a caso il Giappone fu lo stato che riport\u00f2 gli Weezer al successo nel 2000.\nEsibizioni Live.\nDurante molti spettacoli degli Weezer nel 2005, il bassista Scott Shriner cant\u00f2 \"Dope Nose\" come leader vocale."}
{"id": "2550948", "revid": "1243", "url": "https://it.wikipedia.org/wiki?curid=2550948", "title": "Ferrovia Tarvisio-Vienna", "text": ""}
{"id": "2550951", "revid": "200568", "url": "https://it.wikipedia.org/wiki?curid=2550951", "title": "Universit\u00e0 di Santo Tom\u00e1s", "text": "La Pontifical and Royal University of Santo Tomas (o semplicemente UST), a Sampaloc, Manila, \u00e8 un'universit\u00e0 privata di grande notoriet\u00e0 ed \u00e8 il pi\u00f9 antico ateneo delle Filippine e dell'intera Asia.\nStoria.\nL'Universit\u00e0 \u00e8 stata fondata il 28 aprile 1611.\nL'ateneo \u00e8 stato visitato da Papa Paolo VI il 28 novembre 1970, da Papa Giovanni Paolo II il 18 febbraio 1981 e il 13 gennaio 1995, e da Papa Francesco il 18 gennaio 2015.\nOrganizzazione.\nL'organo di vertice della struttura \u00e8 il Cancelliere, che \u00e8 assistito dal Vicecancelliere e presiede il Comitato dei Garanti.\nGli organi operativi sono il Rettore, il Senato accademico, il Consiglio d'amministrazione e il Consiglio dei Reggenti; pi\u00f9 gli organi che dipendono dal Rettore, ossia il Vice-rettore, il Segretario generale, quattro Vice-Rettori specializzati rispettivamente in Affari religiosi, Affari accademici, Ricerca e Sviluppo e Finanze. Dagli organi operativi monocratici dipendono tutte le strutture, coi presidi delle facolt\u00e0 e i direttori degli istituti, degli uffici e delle altre ripartizioni organizzative.\nFa parte di ICUSTA, International Association of Universities (IAU), e Association of Southeast Asian Institutions of Higher Learning (associazione delle istituzioni d'insegnamento superiore dell'Asia sud-orientale, ASAIHL).\nFacolt\u00e0 e strutture accademiche.\nNell'anno accademico 2016-2017, risultano attive le seguenti facolt\u00e0, \"college\" e istituti:\nNe fanno parte, inoltre, la Scuola superiore di Scienze dell'Educazione, il Centro per le tecnologie dell-educazione, il Centro di ricerca su Cultura, Arti e Studi umanistici, il Centro di ricerca sugli Studi sociali e la pedagogia, il Centro di ricerca per le Scienze naturali e applicate, il Centro per gli Studi religiosi e l'Etica, il Centro per la scrittura creativa e gli studi letterari, l'Istituto di religione, una casa editrice e strumenti come il museo, l'archivio, diverse biblioteche e laboratori.\nRappresentativa calcistica.\nLa rappresentativa di calcio dell'universit\u00e0 ha vinto il Campionato filippino di calcio 1934 ed ottenuto il terzo posto in quello successivo."}
{"id": "2550952", "revid": "115642937", "url": "https://it.wikipedia.org/wiki?curid=2550952", "title": "Salah Dessouki", "text": ""}
{"id": "2550962", "revid": "486946", "url": "https://it.wikipedia.org/wiki?curid=2550962", "title": "Societ\u00e0 degli Alti Forni, Fonderie e Acciaierie di Terni", "text": ""}
{"id": "2550964", "revid": "1305887", "url": "https://it.wikipedia.org/wiki?curid=2550964", "title": "Rei Kon", "text": ""}
{"id": "2550965", "revid": "1305887", "url": "https://it.wikipedia.org/wiki?curid=2550965", "title": "Max Mizuhara", "text": ""}
{"id": "2550969", "revid": "1305887", "url": "https://it.wikipedia.org/wiki?curid=2550969", "title": "Daichi Sumeragi", "text": ""}
{"id": "2550970", "revid": "1149807", "url": "https://it.wikipedia.org/wiki?curid=2550970", "title": "Hiromi Tachibana", "text": ""}
{"id": "2550977", "revid": "1305887", "url": "https://it.wikipedia.org/wiki?curid=2550977", "title": "Boris Kuznestov", "text": ""}
{"id": "2550978", "revid": "106456", "url": "https://it.wikipedia.org/wiki?curid=2550978", "title": "Interleuchina 6", "text": "L'interleuchina 6 (abbreviato IL-6) \u00e8 una proteina trascritta nell'uomo dal gene \"IL6\".\nL'IL-6 \u00e8 un'interleuchina che agisce come citochina multifunzionale, sia pro-infiammatoria, sia anti-infiammatoria. \u00c8 secreta dai Linfociti T e dai macrofagi per stimolare la risposta immunitaria, ad esempio durante un'infezione o in seguito ad un trauma come una scottatura o altri danni tissutali che portino ad infiammazione. Il ruolo dell'interleuchina 6 nella risposta agli agenti patogeni \u00e8 stato confermato da esperimenti sui topi nei quali cavie prive di IL-6 mostravano una minore capacit\u00e0 di resistere ad infezioni di S. Pneumoniae.\nL'IL-6 \u00e8 anche una \"miochina\", ovvero una citochina prodotta dal muscolo, e la sua concentrazione aumenta in risposta alla contrazione muscolare. In particolare \u00e8 significativamente aumentata dall'esercizio fisico e precede la comparsa in circolo di altre citochine. In particolare si ritiene che durante l'esercizio fisico agisca in modo simile ad un ormone per mobilizzare substrati extracellulari e/o aumentare l'apporto di sostanze nutritive al muscolo. Inoltre anche gli osteoblasti secernono IL-6 per stimolare la formazione di osteoclasti. Anche le cellule muscolari lisce delle tonaca media di molti vasi producono l'IL-6 come citochina pro-infiammatoria. Il ruolo dell'interleuchina 6 come citochina antinfiammatoria, infine, \u00e8 dato dal suo effetto inibitorio su TNF-\u03b1 ed IL-1 e dall'attivazione dell'interleuchina 10 e dell'IL-1Ra.\nFunzione.\nLa IL-6 \u00e8 uno dei pi\u00f9 importanti mediatori della febbre e delle risposte di fase acuta. \u00c8 in grado di attraversare la barriera emato-encefalica e iniziare la sintesi di PGE2 nell'ipotalamo, provocando quindi l'aumento della temperatura corporea. Un altro meccanismo mediante il quale l'IL-6 provoca l'aumento di temperatura corporea \u00e8 l'attivazione del catabolismo dei substrati energetici nei muscoli e nel tessuto adiposo. L'interleuchina 6 pu\u00f2 essere secreta dai macrofagi in risposta a specifiche molecole microbiche note come PAMP (\"pathogen associated molecular patterns\" ovvero motivi molecolari associati a patogeni). I PAMP legano un gruppo di recettori importanti del sistema immunitario innato, i PRR, a cui appartengono i recettori Toll-like. Questi recettori sono presenti sulla superficie cellulare e, quando legano un antigene, danno luogo ad una cascata di segnali che sfocia, tra l\u2019altro, nella produzione di citochine infiammatorie.\nL'interleuchina 6 \u00e8 inoltre essenziale per la crescita dell'ibridoma ed \u00e8 presente in diversi additivi per terreni di coltura per esperimenti di clonazione. Inibitori dell'IL-6 (tra cui gli estrogeni) sono impiegati nel trattamento dell'osteoporosi post-menopausale. L'interleuchina 6 \u00e8 prodotto anche dagli adipociti e si ritiene che questo sia uno dei motivi per i quali i soggetti obesi hanno livelli di\nproteina C-reattiva pi\u00f9 elevati dei non obesi. In uno studio del 2009 \u00e8 stata dimostrata la capacit\u00e0 dell'interleuchina 6, somministrata per via nasale, di migliorare il consolidamento associato al sonno dei ricordi emotivi.\nL'interleuchina 6 stimola la sintesi delle proteine di fase acuta e la produzione di neutrofili nel midollo osseo. Favorisce la crescita dei linfociti B ed \u00e8 antagonista dei linfociti T regolatori (anche noti come T-suppressor).\nRecettori.\nIl recettore per l'IL-6 consiste in una catena polipeptidica che lega la citochina e in una subunit\u00e0 che trasduce il segnale (chiamata gp130), la quale rappresenta anche il componente attivatorio dei recettori per altre citochine. Il recettore dell'IL-6 innesca una cascata di trasduzione intracellulare che porta all'attivazione del fattore trascrizionale STAT3.\nInterazioni.\nL'interleuchina 6 ha mostrato interazioni proteina-proteina con il suo recettore e con la glicoproteina gp130.\nRuolo nelle patologie.\nL'IL-6 svolge un ruolo importante in numerose patologie tra cui diabete, aterosclerosi, depressione, malattia di Alzheimer, tumore prostatico, Lupus eritematoso sistemico e artrite reumatoide.\n\u00c8 stato inoltre evidenziato che pazienti con cancro metastatico hanno livelli di IL-6 nel sangue aumentati. C'\u00e8 quindi interesse nello sviluppo di agenti anti-IL-6 come agenti terapeutici per diverse patologie. Il primo di questi farmaci \u00e8 stato il tocilizumab che ha ottenuto l'approvazione all'immissione in commercio per il trattamento dell'artrite reumatoide. Un altro, l'ALD518, \u00e8 in fase di sviluppo clinico."}
{"id": "2550981", "revid": "115524708", "url": "https://it.wikipedia.org/wiki?curid=2550981", "title": "Mohamed Abdel Rahman", "text": ""}
{"id": "2550984", "revid": "1149807", "url": "https://it.wikipedia.org/wiki?curid=2550984", "title": "Kane Yamashita", "text": ""}
{"id": "2550986", "revid": "260760", "url": "https://it.wikipedia.org/wiki?curid=2550986", "title": "B.A.D.", "text": ""}
{"id": "2550987", "revid": "287204", "url": "https://it.wikipedia.org/wiki?curid=2550987", "title": "Austrian Open 1995", "text": "L'Austrian Open 1995 \u00e8 stato un torneo di tennis giocato sulla terra battuta.\n\u00c8 stata la 25\u00aa edizione dell'Austrian Open, \nche fa parte della categoria Championship Series nell'ambito dell'ATP Tour 1995. \nSi \u00e8 giocato al Kitzb\u00fchel Sportpark Tennis Stadium di Kitzb\u00fchel in Austria, dal 31 luglio al 7 agosto 1995.\nCampioni.\nSingolare maschile.\n Albert Costa ha battuto in finale Thomas Muster, 4-6, 6-4, 7-6(3), 2-6, 6-4\nDoppio.\n Francisco Montana / Greg Van Emburgh hanno battuto in finale Jordi Arrese / Wayne Arthurs, 6-4, 6-4"}
{"id": "2550990", "revid": "1745361", "url": "https://it.wikipedia.org/wiki?curid=2550990", "title": "Ludim", "text": "Ludim \u00e8 il nome ebraico indicante la Lidia o il suo popolo, usato da Geremia ed Ezechiele. Nella biblica \"Tavola delle Nazioni\" viene detto che essi discendano da Lud, figlio di Sem, figlio di No\u00e8. Secondo Flavio Giuseppe, la loro terra venne distrutta.\nQuesti ludim non andrebbero confusi con un altro gruppo chiamato ugualmente \"ludim\" discendenti da Mizraim. Si \u00e8 pensato talvolta ad un errore tipografico per \"lubim\", in riferimento ai libici."}
{"id": "2550993", "revid": "1305772", "url": "https://it.wikipedia.org/wiki?curid=2550993", "title": "Universit\u00e0 Ateneo de Manila", "text": "L'Ateneo de Manila University (chiamata anche Ateneo de Manila o semplicemente Ateneo), a Quezon City, Metro Manila, \u00e8 un'universit\u00e0 privata filippina.\nStoria.\nL'universit\u00e0 \u00e8 stata fondata nel 1859 dalla Compagnia di Ges\u00f9 ed \u00e8 la terza universit\u00e0 pi\u00f9 antica delle Filippine. \u00c8 diventata privata durante l'occupazione americana dell'arcipelago e la sua sede si \u00e8 spostata in quell'occasione da Manila a Quezon City."}
{"id": "2550994", "revid": "115524732", "url": "https://it.wikipedia.org/wiki?curid=2550994", "title": "Mahmoud Younes", "text": ""}
{"id": "2550997", "revid": "118975852", "url": "https://it.wikipedia.org/wiki?curid=2550997", "title": "Mohamed Zulficar", "text": ""}
{"id": "2551001", "revid": "984922", "url": "https://it.wikipedia.org/wiki?curid=2551001", "title": "Silvia Strukel", "text": ""}
{"id": "2551002", "revid": "339392", "url": "https://it.wikipedia.org/wiki?curid=2551002", "title": "Sumava", "text": ""}
{"id": "2551004", "revid": "1442080", "url": "https://it.wikipedia.org/wiki?curid=2551004", "title": "Armoriale dei comuni della provincia di Potenza", "text": "Questa pagina contiene le armi (stemmi e blasonature) dei comuni della provincia di Potenza."}
{"id": "2551005", "revid": "1186766", "url": "https://it.wikipedia.org/wiki?curid=2551005", "title": "Cleo Balbo", "text": "Biografia.\nCleo Balbo, il cui vero nome era Clementina, si avvia allo sport con l'atletica leggera, tesserandosi per il Dopo Lavoro della Venchi Unica di Torino. Nel 1935 fa parte della staffetta 3x800 che con il tempo di 8:09:6 stabilir\u00e0 il nuovo record italiano sulla distanza. Nel 1937 con le compagne di squadra Leandrina Bulzacchi e Candida Giorda-Cecchetti stabilir\u00e0 il record mondiale con il tempo di 7:32. Nel 1938 vincer\u00e0 il titolo italiano degli 800 metri e, successivamente, stabilir\u00e0 il record italiano con il tempo di 2'25\"2.\nSi ritirer\u00e0 dall'atletica nel 1940, anno in cui comincer\u00e0 a praticare la scherma.\nSar\u00e0 una valente schermitrice, tanto da guadagnarsi la convocazione nella nazionale italiana per il Campionato mondiale di scherma 1947, in cui vince il bronzo nel fioretto a squadre.\nCleo Balbo fu anche una apprezzata scrittrice, nel 1964 la sua raccolta di poesie \"Minny\" vinse l'11 Premio Torino per la letteratura.\nMor\u00ec nella sua casa di Torino dopo una breve malattia il 19 maggio 1984.\nVisse per un lungo periodo della sua vita a Trofarello, in provincia di Torino, ed il comune nel 1986 le dedic\u00f2 una via."}
{"id": "2551007", "revid": "599013", "url": "https://it.wikipedia.org/wiki?curid=2551007", "title": "Elena Libera", "text": ""}
{"id": "2551008", "revid": "729019", "url": "https://it.wikipedia.org/wiki?curid=2551008", "title": "Coppa del Mondo di combinata nordica 2008", "text": "La Coppa del Mondo di combinata nordica 2008, venticinquesima edizione della manifestazione organizzata dalla Federazione Internazionale Sci, ebbe inizio il 30 novembre 2007 a Kuusamo, in Finlandia, e si concluse il 9 marzo 2008 a Oslo, in Norvegia.\nFurono disputate 20 delle 24 gare previste, in 12 diverse localit\u00e0: 7 individuali Gundersen, 10 sprint, 3 a partenza in linea (nessuna a squadre); 6 gare si svolsero su trampolino normale, 14 su trampolino lungo. Non venne pi\u00f9 disputato il Warsteiner Grand Prix.\nIl tedesco Ronny Ackermann si aggiudic\u00f2 sia la coppa di cristallo, il trofeo assegnato al vincitore della classifica generale, sia la Coppa di sprint. Hannu Manninen era il detentore uscente della Coppa generale.\nRisultati.\nLegenda:\nIN = individuale Gundersen\nSP = sprint\nMS = partenza in linea\nNH = trampolino normale\nLH = trampolino lungo"}
{"id": "2551009", "revid": "287204", "url": "https://it.wikipedia.org/wiki?curid=2551009", "title": "Countrywide Classic 1995", "text": "Il Countrywide Classic 1995 \u00e8 stato un torneo di tennis giocato sul cemento.\n\u00c8 stata la 69\u00aa edizione del Countrywide Classic, che fa parte della categoria World Series nell'ambito dell'ATP Tour 1995.\nSi \u00e8 giocato al Tennis Center di Los Angeles in California dal 31 luglio al 7 agosto 1995.\nCampioni.\nSingolare.\n Michael Stich ha battuto in finale Thomas Enqvist, 6-7(7), 7-6(4), 6-2\nDoppio.\n Brent Haygarth / Kent Kinnear hanno battuto in finale Scott Davis / Goran Ivani\u0161evi\u0107, 6-4, 7-6"}
{"id": "2551010", "revid": "123796758", "url": "https://it.wikipedia.org/wiki?curid=2551010", "title": "Roberto Menescal", "text": "Biografia.\nMenescal inizi\u00f2 nel 1957 la carriera da professionista in una tourn\u00e9e che lo vedeva suonare a supporto della cantante Sylvia Telles. L'anno successivo, assieme a Carlos Lyra, inaugur\u00f2 a Copacabana una scuola di chitarra dove conobbe Nara Le\u00e3o e la sorella Danuza Le\u00e3o, due allieve della scuola musicale.\nLa casa della cantante Nara Le\u00e3o, nella zona di Copacabana, era negli anni cinquanta il luogo in cui si radunavano artisti e musicisti, e fu l\u00ec che Menescal venne a contatto con Tom Jobim, Carlos Lyra, Vin\u00edcius de Moraes fra i tanti, e assieme a loro diede vita a un nuovo movimento musicale denominato bossa nova.\nLa sua chitarra accompagn\u00f2 sul palco o in studio di registrazione diversi cantanti; fra questi, oltre alla stessa Nara Le\u00e3o, L\u00facio Alves, Maysa, Dorival Caymmi, Elis Regina. Menescal fu anche lo scopritore della ventenne Zizi Possi, che grazie al suo interessamento incise il disco d'esordio nel 1978. Oltre al forte sodalizio artistico con Ronaldo B\u00f4scoli, ebbe modo di suonare assieme a celebri strumentisti brasiliani: i pianisti Luiz E\u00e7a, Lu\u00eds Carlos Vinhas e Jo\u00e3o Donato, i percussionisti H\u00e9lcio Milito e Wilson das Neves, il flautista Bebeto Castilho, i tastieristi Eumir Deodato, Jos\u00e9 Roberto Bertrami e Ugo Marotta, il contrabbassista Sergio Barrozo, solo per citarne alcuni.\nIl chitarrista \u00e8 anche produttore discografico, attivit\u00e0 che intraprese nel 1964 curando \"Wanda vagamente\", disco dell'esordiente Wanda S\u00e1; divenne in seguito produttore per conto della Polygram \u2013 casa discografica di cui fu anche il direttore artistico fra il 1979 e il 1986 \u2013 e produsse lavori di gruppi e cantanti, fra cui Elis Regina, Os Cariocas, Maria Beth\u00e2nia e Leila Pinheiro. Il regista brasiliano Cac\u00e1 Diegues lo volle per i suoi due film \"Joana Francesa\" e \"Bye Bye Brasil\", dei quali Menescal ha creato la colonna sonora assieme a Chico Buarque.\nOltre a suonare la chitarra, gestisce nuovi gruppi e progetti musicali. Nel 2005, insieme all'amico di vecchia data Carlos Lyra ha prodotto il documentario sulla bossa nova dal titolo \"Coisa mais linda\"."}
{"id": "2551012", "revid": "599013", "url": "https://it.wikipedia.org/wiki?curid=2551012", "title": "Alberta Lorenzoni", "text": ""}
{"id": "2551014", "revid": "1924342", "url": "https://it.wikipedia.org/wiki?curid=2551014", "title": "Keep Fishin'", "text": "Keep Fishin' \u00e8 il secondo singolo estratto dal quarto album degli Weezer, \"Maladroit.\"\nIl nome \"Keep Fishin'\" \u00e8 l'abbreviazione del titolo pi\u00f9 lungo che doveva essere \"I got mo' beats than y'all/Keep fishin' still seems small.\".\nDurante alcuni spettacoli dal vivo del 2005, il chitarrista Brian Bell ha cantato la canzone come leader vocale.\nLa canzone ha raggiunto la posizione numero 24 sulla Triple J Hottest 100 nel 2002.\nVideo.\nIl video di \"Keep Fishin\" \u00e8 stato diretto ancora una volta da Marcos Siega, e vede gli Weezer ospiti al The Muppet Show. Inizialmente la direzione doveva essere affidata la regista Kevin Smith ma senza i Muppets.\nNel video, la versione audio della canzone \u00e8 diversa da quella originale. La versione presente nell'album, rea di essere un po' pi\u00f9 ruvida, \u00e8 stata quindi remixata come appare nel video."}
{"id": "2551017", "revid": "2110845", "url": "https://it.wikipedia.org/wiki?curid=2551017", "title": "Louisette Malherbaud", "text": ""}
{"id": "2551020", "revid": "287204", "url": "https://it.wikipedia.org/wiki?curid=2551020", "title": "US Open 2009 - Doppio maschile", "text": "Bob Bryan e Mike Bryan erano i detentori del titolo, ma hanno perso in semifinale contro Luk\u00e1\u0161 Dlouh\u00fd e Leander Paes, che hanno battuto in finale 3-6, 6-3, 6-2 Mahesh Bhupathi e Mark Knowles."}
{"id": "2551022", "revid": "466539", "url": "https://it.wikipedia.org/wiki?curid=2551022", "title": "Henrietta Treffz", "text": "Biografia.\nHenrietta era l'unica figlia di Joseph Chalupetzky (un orafo di Vienna discendente da una famiglia di origine boema che da generazioni lavorava alla lavorazione di oro e argento) e di Henriette Treffz (1794-1871). La giovane Henrietta cominci\u00f2 a studiare musica e canto a Vienna adottando il cognome della madre da nubile, Treffz, per scopi professionali. La sua carriera inizi\u00f2 prima con esibizioni in Austria (nel 1837 la giovane cantante debutt\u00f2 al \"Theater am K\u00e4rntnertor\"), Germania (dove fra gli anni 1839-1841 si esib\u00ec al teatro di corte di Dresda e a Lipsia) e Francia.\nFra il 1844-1848 abbandon\u00f2 il \"Theater am K\u00e4rntnertor\" per spostarsi prima al \"Theater in der Josefstadt\" e successivamente al \"Theater an der Wien\" con Jenny Lind.\nFu tuttavia nel Regno Unito, quando comparve in una serie di concerti a fianco di Johann Strauss padre, che cominciarono a giungerle i primi veri riconoscimenti. Il \u201cMusical World\u201d, pubblicato a Londra il 5 maggio 1849, scrisse a proposito del suo talento:\nTra il 1841 e il 1852, Henrietta diede alla luce sette figli illegittimi e, intorno al 1843, divenne l'amante del ricco banchiere Moritz Todesco, con il quale sarebbe restata legata per i successivi diciotto anni. Todesco, appassionato di musica, ospit\u00f2 molte serate musicali nel salotto della sua casa viennese dove si riunivano diverse figure importanti ed influenti del mondo dell'arte, della musica e della letteratura. Molto probabilmente Henrietta venne presentata a Johann Strauss figlio durante l'inverno del 1861 o 1862 ad una di queste feste, anche se \u00e8 possibile che i due si fossero gi\u00e0 incontrati sedici anni prima durante un ballo al teatro \u201cStr\u00e4ussel-S\u00e4le\u201d nel quartiere di \"Josefstadt\".\nIl 27 agosto 1862, Henrietta (affettuosamente soprannominata \u201cJetty\u201d), spos\u00f2 Johann Strauss nella cattedrale di Santo Stefano a Vienna, un matrimonio che si rivel\u00f2 vantaggioso per il compositore sotto tutti i punti di vista: grazie al forte sostegno rivolto all'attivit\u00e0 musicale del marito e allo spiccato senso per gli affari, Jetty influenz\u00f2 notevolmente le opere di Johann riuscendo ad elevarle a livelli nettamente superiori. Non a caso proprio il periodo del matrimonio coincise, per Strauss, con quello della maggiore (e migliore) produzione, in buona parte merito della moglie che, dedicando anima e corpo alle attivit\u00e0 del marito, ne divenne una vera e propria segretaria e manager.\nIl loro matrimonio, tuttavia, fu sempre accompagnato da un grande scetticismo. Il popolo viennese rimase scioccato all'annuncio del loro matrimonio, sia perch\u00e9 la sposa aveva quarantaquattro anni al momento del matrimonio (circa sette anni pi\u00f9 di Strauss) sia perch\u00e9 molte erano le voci secondo le quali la futura sposa fosse stata, anni prima, un'amante di Johann Strauss padre. Le critiche giunsero anche dalla stessa famiglia dello sposo; il fratello Josef Strauss inizialmente non riusc\u00ec a nascondere la sua profonda preoccupazione per l'imminente unione. Tuttavia, con il passare degli anni, anche Josef si accorse di quanto fossero infondate le sue preoccupazioni:\nCos\u00ec scriver\u00e0 Josef della moglie del fratello in una lettera datata 2 maggio 1869 indirizzata a sua moglie Caroline.\nIl contributo pi\u00f9 importante che Jetty seppe dare alla produzione artistica di Strauss fu quello di essere riuscita a persuadere il marito a cimentarsi anche nel mondo teatrale dell'opera e dell'operetta. \u00c8 proprio in questo fortunatissimo periodo che vedr\u00e0 la luce quella che sar\u00e0 destinata a rimanere la pi\u00f9 popolare delle operette di Johann Strauss: \"Die Fledermaus\" (\"Il pipistrello\", 1874). Oltre a ci\u00f2, grazie al suo insistente incoraggiamento, finalmente Jetty riusc\u00ec a far ottenere al marito l'ambito posto di \"KK Hofballmusik-direktor\" (direttore dei balli di corte) nel 1863 dopo che negli anni precedenti gli era stato vietato per due volte a causa del suo forte coinvolgimento a favore dei moti rivoluzionari durante le insurrezioni del 1848.\nHenrietta Treffz visse abbastanza per vedere il marito ottenere dei piccoli ma incoraggianti successi nel settore dell'operetta, tuttavia, l'8 aprile 1878, a seguito di un attacco di cuore Jetty mor\u00ec alle 23:30, causa e ora del decesso vennero registrate da uno dei suoi figli illegittimi. Parlava spesso di s\u00e9 come di un \u201cpovero, vecchio zoppo\u201d poich\u00e9 affetta da tante malattie dolorose negli ultimi anni della sua vita. Venne sepolta nel cimitero di Hietzing, ma Strauss non partecip\u00f2 al funerale e ad occuparsi di tutto fu il fratello Eduard Strauss.\nJohann Strauss si rispos\u00f2 sette settimane pi\u00f9 tardi, con la giovane attrice Ernestine Henriette Angelika Dittrich, il 28 maggio 1878."}
{"id": "2551024", "revid": "599013", "url": "https://it.wikipedia.org/wiki?curid=2551024", "title": "Jacqueline Baudot", "text": ""}
{"id": "2551025", "revid": "767487", "url": "https://it.wikipedia.org/wiki?curid=2551025", "title": "The Chiffons", "text": "The Chiffons \u00e8 un gruppo musicale vocale femminile attivo negli anni sessanta e settanta e composto da quattro cantanti afroamericane.\nFondato nel 1960 nel quartiere del Bronx, a New York, \u00e8 stato uno fra i primi gruppi vocali femminili degli anni sessanta a raggiungere il successo con un repertorio doo-wop, soul, funky, rhythm and blues pop e rhythm and blues.\nFra i loro \"hit\" figurano i brani \"The Loco-motion\" (\"cover\" di un \"hit\" di Little Eva), \"He's So Fine\" (al centro di una lunga vertenza giudiziaria per plagio subito) e \"I Have a Boyfriend\".\nIl loro \"marchio di fabbrica\" \u00e8 stato l'uso delle armonie vocali, valorizzate dalle composizioni del duo Gerry Goffin-Carole King specializzato in canzoni \"easy listening\" (autori fra l'altro del brano \"One Fine Day\").\nStoria.\nOriginariamente il gruppo era composto da tre cantanti - Judy Craig (voce guida), Patricia Bennett e Barbara Lee - che si erano conosciute nel 1960 alla James Monroe High School. Su proposta del cantautore Ronnie Mack, a loro si aggiunse nel 1962 la pi\u00f9 esperta e anziana Sylvia Peterson, gi\u00e0 cantante con i Little Jimmy &amp; The Tops. Del gruppo ha fatto parte per qualche tempo anche Connie Harvey.\nNel 1963 incisero per la Rust, sotto-etichetta della Laurie Records, due singoli con il nome di The Four Pennies: \"My Block\" e \"When the Boy's Happy\". A dare loro notoriet\u00e0 fu per\u00f2 il brano \"He's So Fine\" che raggiunse il primo posto nelle classifiche USA Billboard Hot 100 per quattro settimane (restandovi dal 30 marzo al 20 aprile, secondo la rivista \"Cash Box\" relativa a quell'anno).\nIl brano era stato composto da Ronnie Mack e pubblicato dalla Laurie Records. La canzone pubblicata come singolo nel 1970 da George Harrison - \"My Sweet Lord\" - risult\u00f2 musicalmente simile al motivo delle Chiffons e venne accusata di plagio e conseguente violazione del diritto d'autore.\nAlcuni anni dopo, nel 1975, le stesse Chiffons registrarono a loro volta \"My Sweet Lord\". \nSuccessivamente, il tribunale decret\u00f2 che Harrison aveva plagiato ma solo accidentalmente la canzone precedentemente incisa dal gruppo vocale statunitense. Ad ogni buon conto, e per evitare ogni ulteriore possibilit\u00e0 di controversia, l'ex-Beatle acquist\u00f2 i diritti del brano delle Chiffons.\nUlteriore carriera.\nIl primo singolo di successo delle Chiffons fu seguito comunque da altre canzoni di valore fra cui quella del duo Goffin-King \"One Fine Day\". Fra gli altri singoli degni di menzione sono \"Sweet Talkin' Guy\" e \"I Have a Boyfriend\".\nJudy Craig lasci\u00f2 le Chiffons nel 1968 ed il gruppo prosegu\u00ec l'attivit\u00e0 artistica come trio vocale. Nel 1992, Barbara Lee \u00e8 morta di infarto il giorno prima di compiere 45 anni e Craig \u00e8 tornata nel gruppo. Sylvia Peterson si \u00e8 ritirata per qualche tempo ed \u00e8 stata rimpiazzata da Connie Harvey, che ha poi lasciato per proseguire la carriera solista. Ugualmente, Patricia Bennett si \u00e8 ritirata dal gruppo.\nNel 2009 Judy Craig ha tenuto una serie di spettacoli negli Stati Uniti ed in altri paesi con il nome di The Chiffons cantando insieme alla figlia e alla nipote.\nIl nome Chiffons \u00e8 stato adottato anche da un altro gruppo musicale della California che ha inciso tre dischi singoli, inclusa una versione del brano delle Shirelles \"Tonight's the Night\"."}
{"id": "2551031", "revid": "287204", "url": "https://it.wikipedia.org/wiki?curid=2551031", "title": "US Open 2009 - Doppio femminile", "text": "Cara Black e Liezel Huber erano le detentrici del titolo, ma Serena Williams e Venus Williams le hanno battuto in finale 6\u20132, 6\u20132."}
{"id": "2551034", "revid": "767487", "url": "https://it.wikipedia.org/wiki?curid=2551034", "title": "Hugo B\u00e1ez", "text": "Carriera.\nClub.\nB\u00e1ez comincia la sua carriera al Tacuary, squadra che lo aveva cresciuto nelle giovanili. Successivamente B\u00e1ez si accasa allo Sportivo Ite\u00f1o, in cui rimane tre anni. Nell'estate 2009 B\u00e1ez si trasferisce in Bulgaria, per cominciare un periodo di prova al CSKA Sofia, insieme al suo connazionale Jonathan G\u00f3mez. Due mesi dopo firma un contratto con i \"Rossi\" di Sofia."}
{"id": "2551037", "revid": "92723", "url": "https://it.wikipedia.org/wiki?curid=2551037", "title": "Benigno Aquino III", "text": "\u00c8 figlio dell'ex senatore Ninoy Aquino e dell'11\u00ba presidente delle Filippine Corazon Aquino. \u00c8 stato a sua volta il quindicesimo presidente delle Filippine, dal 2010 al 2016.\nBiografia.\nNoynoy Aquino \u00e8 nato l'8 febbraio 1960 dal vicegovernatore della regione di Tarlac Benigno Aquino Jr. e da Corazon Aquino. Ha quattro sorelle: Maria Elena (\"Ballsy\"), Aurora Corazon (\"Pinky\"), Victoria Eliza (\"Viel\"), e Kristina Bernadette (\"Kris\").\nHa frequentato l'Universit\u00e0 Ateneo de Manila per tutto il corso dei suoi studi: scuola elementare, media e \"college\". Si \u00e8 laureato nel 1981 in economia.\nMembro dell'influente famiglia Aquino, si un\u00ec in esilio con la famiglia negli Stati Uniti nei primi anni ottanta. Nel 1983, dopo l'assassinio del padre, torn\u00f2 nelle Filippine e lavor\u00f2 nel settore privato. \nIl 28 agosto 1987, diciotto mesi dopo l'affermazione della madre Cory come Presidente, fu gravemente coinvolto in un tentativo di ribellione guidato da Gregorio Honasan. I ribelli tentarono un attacco armato al Palazzo del Malaca\u00f1ang e alla presidente Aquino, che stava uscendo, sparando colpi di arma da fuoco. Tre delle quattro guardie di sicurezza rimasero uccise e una ferita nel tentativo di proteggere l'unico figlio maschio del Presidente, che tuttavia fu raggiunto da numerosi proiettili, uno dei quali \u00e8 tuttora ritenuto nel collo. Una simile situazione accadde al padre nel 1983, che rimase per\u00f2 ucciso da alcuni soldati (l'ipotesi non \u00e8 stata ancora del tutto confermata) mentre scendeva dall'aereo che lo riportava nelle Filippine dopo l'esilio.\nDal 1986 al 1993 \u00e8 stato vice-presidente della Best Security Agency Corporation, una ditta di propriet\u00e0 dello zio Anolin Oreta. In seguito \u00e8 stato assistente esecutivo dell'amministrazione (1993-1996) e poi gestore dei campi di servizio (1996-1998) del Central Azucarera Tarlac.\nPolitica.\nNoynoy Aquino \u00e8 uno dei membri di spicco del Partito Liberale delle Filippine, assieme al nipote di Manuel Roxas nonch\u00e9 suo amico Mar Roxas. Dal 2002 al 2004 ricopre la carica di Vice Presidente del Partito Liberale di Luzon; dal 2004 al 2006 ricopre la carica di Segretario Generale, per assumere l'incarico di Vice Presidente del Partito Liberale a partire dal 2006. Noynoy Aquino \u00e8 stato inoltre membro di una fazione del Partito Liberale che si opponeva al governo dell'allora Presidente Gloria Macapagal-Arroyo, accusandola di presunte violazioni dei diritti umani.\nNel 1998 fu eletto rappresentante congressuale per il secondo distretto di Tarlac, carica che ricopr\u00ec sino al 2007. Nel medesimo anno fu eletto nel Senato delle Filippine; era gi\u00e0 considerato allora uno dei possibili candidati per le presidenziali del 2010.\nElezioni del 2010.\nDopo diverse voci che lo individuavano come possibile candidato alle elezioni presidenziali del 2010, il 9 settembre 2009 e a quaranta giorni dalla morte della madre, Noynoy ha ufficialmente avanzato la propria candidatura durante una conferenza stampa al \"Club Filipino\" di Manila, dicendo: \"Accetto l'appello della nazione. Accetto anche le istruzioni dei miei genitori. Accetto la responsabilit\u00e0 di continuare la lotta per il Paese\". Il 9 giugno 2010 \u00e8 stato proclamato ufficialmente quindicesimo Presidente della Repubblica delle Filippine dal Parlamento con il 42% delle preferenze, quasi il doppio del suo principale rivale, l'ex Capo dello Stato Joseph Estrada. Il 30 giugno ha assunto l'incarico succedendo a Gloria Arroyo.\nEletto sulla scia dell'ondata emotiva causata dalla morte di Corazon Aquino, costru\u00ec sugli ambiziosi programmi fiscali e sociali di Gloria Macapagal-Arroyo, portando il paese ad una costante crescita economica nel corso del suo mandato. Tuttavia la sua amministrazione fu pesantemente criticata per l'inabilit\u00e0 nel fermare la corruzione divampante e nel guidare il paese in tempi di crisi, come ad esempio il sequestro dell'autobus a Manila, il tifone Haiyan, la strage di Mamasapano, le uccisioni dei Lumad ed il massacro di Kidapawan.\nPresidenza.\nIl governo Aquino si contraddistinse per il sostegno nei confronti del sistema del \"Pork Barrel\", ritenuto per\u00f2 incostituzionale e causa di diversi scandali di corruzione, e fu accusato di clientelismo e amicismo. Durante il suo mandato, Aquino acquis\u00ec infatti una discreta notoriet\u00e0 per la tendenza a circondarsi di collaboratori fidati ma dal discutibile comportamento, in una cerchia di \"alleati\" definita localmente come KKK.\nIl 27 luglio 2015 pronunci\u00f2 il suo sesto ed ultimo \"State of the Nation Address\", della durata di oltre due ore. In quest'ultimo elogi\u00f2 i propri genitori, il suo gabinetto presidenziale e ci\u00f2 che riteneva fossero state le sue riforme in campo politico ed economico, ma allo stesso tempo dedic\u00f2 gran parte del suo discorso ad attaccare l'amministrazione di Gloria Macapagal-Arroyo, ed in parte, seppur indirettamente, il vicepresidente Jejomar Binay e l'ex Presidente Ferdinand Marcos. Ciononostante il discorso del Presidente fu discreditato dalle classi pi\u00f9 povere e da diversi altri politici, per non aver menzionato i numerosi problemi legati alla corruzione, alla povert\u00e0, ai crimini efferati quotidiani, nonch\u00e9 le avversit\u00e0 nei campi del trasporto pubblico, energetico, agrario e giuridico.\nDopo diverse settimane di incertezze, il 31 luglio, al Club Filipino di San Juan (luogo in cui la madre prest\u00f2 giuramento come 11\u00ba Presidente delle Filippine), di fronte a numerosi esponenti del Partito Liberale, pronunci\u00f2 un discorso in cui pubblicizzava la candidatura del Segretario dell'Interno e degli Enti Locali nonch\u00e9 grande amico Mar Roxas per le elezioni del 2016. Aquino dichiar\u00f2 di ritenere Roxas come \"l'uomo del momento\" ed \"il pi\u00f9 adatto a proseguire le riforme nel governo da lui iniziate\". Inizialmente la scelta del Presidente era pi\u00f9 indirizzata nei confronti della popolare Senatrice Grace Poe, con la quale organizz\u00f2 nei mesi precedenti una serie di incontri privati incentrati sulle imminenti elezioni. In seguito al suo ultimo SONA, Aquino afferm\u00f2 di voler ugualmente convincere la Poe a candidarsi in qualit\u00e0 di Vicepresidente come membro del Partito Liberale.\nCritiche.\nA un anno dal suo insediamento al Malaca\u00f1ang, si moltiplicarono gli articoli critici sul suo operato.\nLa cerchia dei KKK.\nSin dai primi anni della sua Presidenza, fu contestata la sua tendenza a circondarsi di collaboratori fidati ma dal discutibile comportamento. Tale cerchia di persone fu definita localmente KKK (acronimo delle parole filippine \"Kabarilan, Kaklase, Kakampi\", ossia \"Compagni d'armi, Compagni di classe, Alleati\"); molti di essi furono coinvolti in casi di corruzione e accusati di arricchirsi alle spese dei cittadini. Nonostante le numerose accuse, questi ultimi furono sempre difesi fermamente da Aquino.\nStrage di Mamasapano.\nIn particolare dopo la Strage di Mamasapano, la sua politica di avvicinamento al Fronte di Liberazione Islamico Moro o MILF fu ritenuta immorale, cos\u00ec come la sua forte promozione della Legge fondamentale sul Bangsamoro (\"Bangsamoro Basic Law\"), quest'ultima considerata al di fuori dei limiti costituzionali."}
{"id": "2551039", "revid": "1374756", "url": "https://it.wikipedia.org/wiki?curid=2551039", "title": "Franco Fava", "text": "Primatista italiano dei 20.000 metri su pista con 58'53\"8 stabilito il 4 settembre 1977 a Roma, \u00e8 stato quattro volte campione italiano assoluto su pista dal 1972 al 1975 nei 3000 siepi. Vanta inoltre 5 titoli italiani del cross.\nBiografia.\n29 volte nazionale italiano, ha partecipato a 2 edizioni dei Giochi olimpici (giungendo 8\u00ba alla maratona di Montr\u00e9al 1976) e ad un Campionato europeo di atletica leggera (giungendo 4\u00ba a Roma 1974 nei 3000 siepi). Ha vinto tre volte consecutivamente il Campaccio, dal 1976 al 1978.\nIn inverno si dedicava al cross, in cui il suo miglior risultato fu il 4\u00ba posto ai mondiali di D\u00fcsseldorf 1977.\nDopo l'attivit\u00e0 agonistica.\nRitiratosi a 38 anni dalle competizioni agonistiche, oggi Fava \u00e8 giornalista per il Corriere dello Sport. Inoltre, tra il 1989 e il 1991 ha ricoperto il ruolo di capo ufficio-stampa della IAAF."}
{"id": "2551040", "revid": "2206963", "url": "https://it.wikipedia.org/wiki?curid=2551040", "title": "US Open 2009 - Doppio misto", "text": "Nel doppio misto del torneo di tennis US Open 2009 Cara Black e Leander Paes erano i detentori del titolo, ma hanno perso in finale 6\u20132, 6\u2013 4 contro Carly Gullickson e Travis Parrott."}
{"id": "2551041", "revid": "298229", "url": "https://it.wikipedia.org/wiki?curid=2551041", "title": "\u010cesk\u00fd atletick\u00fd svaz", "text": "La \u010cesk\u00fd atletick\u00fd svaz (, abbreviata \u010cAS) \u00e8 la federazione ceca che si occupa di atletica leggera a livello nazionale.\nNasce nel 1992 dalla \u010ceskoslovensk\u00e1 atletick\u00fd svaz, in seguito alla divisione della Cecoslovacchia."}
{"id": "2551042", "revid": "599013", "url": "https://it.wikipedia.org/wiki?curid=2551042", "title": "Patrick Ebert", "text": "Carriera.\nClub.\n\u00c8 stato tra i giocatori della Nazionale tedesca Under-21 che nel 2009 in Svezia ha vinto il Campionato europeo di categoria. Dal 1 luglio sar\u00e0 un nuovo giocatore del Dynamo Dresden"}
{"id": "2551044", "revid": "1951708", "url": "https://it.wikipedia.org/wiki?curid=2551044", "title": "Proibito (singolo)", "text": "Proibito \u00e8 un singolo della band italiana Litfiba. \u00c8 il quarto ed ultimo estratto, nel 1991, dall'album in studio \"El diablo\".\nIl brano \u00e8 stato inserito in una versione remixata nella compilation Sogno ribelle uscita l'anno seguente. Questa nuova versione \u00e8 la stessa che viene utilizzata nel videoclip. I battiti di metronomo per questa canzone sono di 146 bpm\nNella cultura di massa.\nIl brano \u00e8 presente nel seguente videogioco: Rock Band 3"}
{"id": "2551046", "revid": "1963489", "url": "https://it.wikipedia.org/wiki?curid=2551046", "title": "Oryzias latipes", "text": "Oryzias latipes, conosciuto comunemente come pesce del riso o medaka, \u00e8 un piccolo pesce d'acqua dolce e salmastra, appartenente alla famiglia Adrianichthyidae.\nDistribuzione e habitat.\nQuesta specie \u00e8 diffusa in Asia orientale (Corea, Cina, Vietnam e Giappone) dove abita acque lente e paludose (stagni, paludi, risaie) e anche acque salmastre, paludi salse e laghi di marea.\nDescrizione.\nIl Pesce del riso si presenta con un corpo snello e allungato, minuto, con occhi grandi, profilo dorsale orizzontale e ventre poco pronunciato (tranne nelle femmine gravide). La pinna dorsale \u00e8 molto arretrata, cos\u00ec come le stesse ventrali e la pinna anale, trapezoidale. La pinna caudale \u00e8 a forma di delta. \nRaggiunge una lunghezza massima di poco superiore ai 3\u00a0cm.\nRiproduzione.\nIl periodo riproduttivo cade tra aprile e settembre. La fecondazione \u00e8 esterna: ogni piccolo uovo trasparente \u00e8 unito agli altri con dei filamenti. Dopo la fecondazione rimangono per qualche tempo collegate al corpo della femmina, fino a quando non aderiscono a qualche pianta acquatica, roccia o legno sommerso.\nAcquariofilia.\nAnche se non cos\u00ec diffuso commercialmente, \u00e8 allevato per le sue minute dimensioni e il suo aspetto piacevole. Ad oggi esistono pi\u00f9 di 700 variet\u00e0 di medaka.\nRicerca.\nConsiderando che il suo genoma \u00e8 di pi\u00f9 facile lettura e pi\u00f9 breve di quello di \"Danio rerio\", il pesce del riso \u00e8 particolarmente studiato per ricerche genetiche ed oncologiche."}
{"id": "2551052", "revid": "372624", "url": "https://it.wikipedia.org/wiki?curid=2551052", "title": "Marmitte dei Giganti", "text": ""}
{"id": "2551053", "revid": "599013", "url": "https://it.wikipedia.org/wiki?curid=2551053", "title": "\u00c4nis Ben-Hatira", "text": "Biografia.\nNato a Berlino da padre tunisino e madre tedesca, dopo aver avuto la doppia cittadinanza tedesca-tunisina, nel 2012 diventa a tutti gli effetti cittadino tunisino. Anche i suoi fratelli Aslam ed Aymen sono calciatori.\nCarriera.\nClub.\nCresce calcisticamente nella polisportiva Reinickendorfer F\u00fcchse della periferia est di Berlino, nel 1995 passa all'Hertha Berlino rimanendo fino al 2003 anno del suo passaggio ad un'altra societ\u00e0 berlinese, ovvero il TeBe Berlino rimanendo fino al 2006. Nel gennaio 2006 passa all'Amburgo che lo inserisce nella squadra riserve, dalla stagione successiva si alterna con la prima squadra, esordendo in Bundesliga il 24 febbraio 2007 nel match interno contro l'Eintracht Francoforte vinto per 3-1. Il 2 febbraio 2009 viene prestato al Duisburg dove in 13 presenze va a segno in due occasioni. Rientrato ad Amburgo gioca i preliminari di Europa League contro i danesi del Randers restando in campo 45 minuti, ad agosto viene prestato nuovamente al Duisburg chiudendo la stagione con un solo gol segnato nella vittoria contro l'Hansa Rostock in 16 presenze. Nella stagione seguente ritorno ad Amburgo alternandosi tra prima e seconda squadra giocando in entrambi su buoni livelli.\nNel luglio 2017 firma per l'Esp\u00e9rance giocando cos\u00ec per la prima volta per una squadra del suo paese, complice un infortunio chiude la stagione con sole 8 presenze ed una rete nella fattispecie contro il Club Africain riuscendo cumunque a vincere il campionato tunisino e la prestigiosa CAF Champions League competizione pi\u00f9 importante in Africa, restando al termine della stagione svincolato.\nRimasto svincolato il accetta la proposta dell'Honv\u00e9d club magiaro militante nella massima serie. Esordisce in campionato il 16 febbraio nella sconfitta per 2-1 contro il Diosgyor. Segna la prima rete in maglia rossonera in Coppa d'Ungheria contro il Tiszak\u00e9cske risultando determinante per il passaggio del turno, in campionato invece va a segno tre giorni dopo nel derby cittadino contro l'MTK Budapest firmando la rimonta e regalando il successo alla sua squadra per 2-1. Si ripete il 27 aprile nel sentito derby contro i concittadini del Ferencv\u00e1ros segnando una doppietta che sar\u00e0 cruciale per consegnare anche stavolta la vittoria alla sua squadra per 3-2, chiude la stagione come uno degli elementi determinanti della rosa con cinque reti in 17 partite totali. La stagione seguente complice una pessima forma atletica e fisica dopo 8 presenze e l'unica rete messa a segno contro il Mez\u0151k\u00f6vesd-Zs\u00f3ry nella vittoria giunta per 2-1, l'11 dicembre portano la dirigenza del club di Kispest a rescindere il suo contratto, restando ancora una volta svincolato.\nNazionale.\nNel 2006 \u00e8 stato convocato con l'Under-19 tedesca con la quale mette a segno 4 reti in 8 presenze, dal 2007 al 2008 ha fatto parte dell'Under-20 con la quale \u00e8 sceso in campo in 6 occasioni senza mai segnare. Nel 2009 il ct Horst Hrubesch lo convoca con l'Under-21 inserendolo nella lista per il Campionato europeo di categoria tenutosi in Svezia dove si \u00e8 laureato campione insieme al resto della squadra. Dal 2012 acquisita la cittadinanza tunisina fa parte della nazionale maggiore.\nStatistiche.\nPresenze e reti nei club.\n\"Statistiche aggiornate al 7 gennaio 2020.\""}
{"id": "2551055", "revid": "115598323", "url": "https://it.wikipedia.org/wiki?curid=2551055", "title": "Luisa Anna di Borbone-Cond\u00e9", "text": " \nBiografia.\nNata al palazzo di Versailles dagli allora Duchi di Borbone,dei quali Luisa Anna era la quarta figlia (e terza femmina). La sorella maggiore, Maria Anna Gabriella Eleonora (1690-1760), era ritardata mentalmente e non si spos\u00f2 mai, ma entr\u00f2 in convento e divenne badessa vivendo lontana dalla corte; l'altra sorella pi\u00f9 grande, Luisa Elisabetta, spos\u00f2 il Principe di Conti in una doppia cerimonia nuziale tenutasi nel 1713, durante la quale si unirono in matrimonio anche Luigi Enrico, fratello maggiore di Luisa Anna, e Maria Anna di Borbone-Conti. Luisa Anna non si sarebbe mai sposata, ma, al pari della madre e della sorella Luisa Elisabetta, avrebbe avuto numerosi amanti.\nLa sua relazione amorosa pi\u00f9 famosa fu quella con il Duca di Richelieu, un pronipote del Cardinale Richelieu. Fu durante il periodo della reggenza di suo zio, Filippo II d'Orl\u00e9ans, che Luisa Anna inizi\u00f2 la \"liaison\", quando ancora non aveva raggiunto i vent'anni. Nello stesso momento, il Duca, noto per essere un donnaiolo, riusc\u00ec ad attirare le attenzioni della cugina di Luisa Anna, Carlotta Aglae d'Orl\u00e9ans, \"mademoiselle de Valois\". Le due cugine, in seguito, si trovarono a combattere duramente per ottenere la liberazione dell'amato dalla fortezza della Bastiglia, nella quale era stato imprigionato per il ruolo giocato nella cospirazione di Cellamare.\nMentre il Reggente riusc\u00ec a combinare il matrimonio della figlia Carlotta Aglae con il Duca di Modena e Reggio, Luisa Anna non si spos\u00f2 mai e rimase in Francia per tutta la vita. Venne comunque considerata come possibile sposa per il cugino Luigi Augusto, principe di Dombes, ma Luisa Anna rifiut\u00f2, come gi\u00e0 aveva fatto l'altra candidata, Carlotta Aglae. Un altro marito che le venne proposto fu il Duca di Chartres, figlio del Reggente ed erede della Casa d'Orl\u00e9ans; la madre del ragazzo, in ogni caso, desiderava per lui un matrimonio pi\u00f9 prestigioso e si orient\u00f2 verso una giovane principessa tedesca, Augusta Maria Giovanna di Baden-Baden.\nVoltaire, amico del Duca di Richelieu, scrisse i seguenti versi riferendosi a Luisa Anna:\nCon il passare degli anni, Luisa Anna si dedic\u00f2 costantemente ad intrighi per ottenere la prominenza politica. In seguito avrebbe anche aiutato suo cugino re Luigi XV nel ricercare un'amante; all'epoca una voce molto diffusa voleva che i due fossero in realt\u00e0 amanti. La sorella maggiore di Luisa Anna, Luisa Elisabetta, introdusse Madame de Pompadour alla corte francese negli anni 1740.\nIl padre di Luisa Anna mor\u00ec nel 1710, dopo essere stato Principe di Cond\u00e9 per circa un anno; sua madre, che aveva fatto edificare il Palazzo Borbone a Parigi, mor\u00ec invece all'et\u00e0 di settant'anni nel 1743. Dal momento che suo cugino Luigi d'Orl\u00e9ans non ebbe alcuna figlia che sopravvisse fino all'et\u00e0 adulta, Luisa Anna ebbe l'onore di essere conosciuta a corte con l'appellativo di \"Mademoiselle\", che detenne a partire dal 1728, anno in cui Luisa Maria d'Orl\u00e9ans, figlia di Luigi, mor\u00ec ancora bambina.\nLuisa Anna possedeva numerose tenute; nel 1735 venne in possesso dell\"'H\u00f4tel de Rothelin-Charolais\" a Parigi, che, da quel momento, divenne la sua residenza cittadina. Anni dopo essa avrebbe anche venduto le sue terre nei pressi di Vallery, nella regione della Borgogna, che erano state il luogo tradizionale di sepoltura dei suoi antenati Cond\u00e9. Ella possedeva inoltre svariati castelli, tra i quali quello di Athis, fuori Parigi; vendette anche la tenuta di Charolais alla Corona di Francia ed in cambio ne ottenne delle terre a Palaiseau, che contribuirono ad aumentare ulteriormente il suo patrimonio immobiliare e fondiario.\nLuisa Anna fu una delle amanti del Marchese de Sade, il quale era nato nella casa di famiglia dei Cond\u00e9, il Palazzo Borbone.\nLuisa Anna mor\u00ec a Parigi, all\"'H\u00f4tel de Rothelin-Charolais\", all'et\u00e0 di sessantadue anni, e venne sepolta nel convento carmelitano del \"Faubourg Saint-Jacques\", dove furono tumulati anche suo fratello Luigi Enrico, duca di Borbone, e le due sorelle Maria Anna ed Elisabetta Alessandrina."}
{"id": "2551056", "revid": "76963", "url": "https://it.wikipedia.org/wiki?curid=2551056", "title": "Judson Mills", "text": "Ha preso parte a circa quaranta film oltre che a molti episodi di vari telefilm, ed \u00e8 conosciuto per aver interpretato la parte di Francis Gage nella celebre serie televisiva statunitense \"Walker Texas Ranger\". Attualmente l'attore vive a Los Angeles con la sua famiglia; pratica diversi sport tra cui il calcio e l'equitazione. \nNel 2002 prende parte al film \"The President's Man - Attacco al centro del potere\" insieme a Chuck Norris e sempre con quest'ultimo \u00e8 protagonista del film \"\" nel 2005."}
{"id": "2551061", "revid": "376555", "url": "https://it.wikipedia.org/wiki?curid=2551061", "title": "Ronaldo B\u00f4scoli", "text": "Fu uno degli iniziatori e dei nomi pi\u00f9 importanti del movimento della bossa nova tra gli anni cinquanta e sessanta.\nBiografia.\nRonaldo B\u00f4scoli nacque da una famiglia di forti ascendenze artistiche. Era infatti pronipote della pianista e compositrice Chinquinha Gonzaga, nipote degli attori di teatro Geysa B\u00f4scoli e Jardel B\u00f4scoli, e cugino dell\u2019attore Jardel Filho e del giornalista H\u00e9rber de B\u00f4scoli; inizi\u00f2 la sua carriera come giornalista sportivo nel 1951 al \"Di\u00e1rio da Noite\" di Rio de Janeiro.\nConobbe Vin\u00edcius de Moraes quando il poeta inizi\u00f2 una relazione con sua sorella Lila (che poi divenne la sua seconda moglie). B\u00f4scoli conobbe e frequent\u00f2 tutti i personaggi, i musicisti e gli artisti delle notti carioca delle quali scriveva. Fu un grande appassionato di calcio e sfegatato tifoso del Flamengo.\nNel 1957 inizi\u00f2 a scrivere testi per le canzoni dei suoi amici musicisti. La prima fu \"Sente\" composta da Chico Feitosa e interpretata da Norma Benguel. Nello stesso periodo inizi\u00f2 a frequentare l'appartamento di Nara Le\u00e3o, con la quale, giovanissima, si fidanz\u00f2. Nel salone della casa di Nara si riuniva, a partire dal 1956, un gruppetto di ragazzi e ragazze appassionati di musica che da l\u00ec a poco avrebbero cambiato il volto della musica brasiliana e ne divenne uno dei leader. Tra di loro Carlos Lyra, Roberto Menescal e i fratelli Castro Neves. \nFu tra gli organizzatori dal celebre spettacolo dilettantistico al Centro Culturale Ebraico del 1957 in cui fu coniata l'espressione \"bossa nova\". B\u00f4scoli non cre\u00f2 l'espressione, ma ne divenne il pi\u00f9 convinto divulgatore. Inizi\u00f2 frequentemente a utilizzare l'espressione \"bossa nova\" dalle colonne del quotidiano \"\u00daltima Hora\" per il quale scriveva.\nCon Carlos Lyra e altri scrisse le parole di molte canzoni che divennero classici della bossa nova. \"Lobo bobo\" e \"Saudade fez um samba\", scritte con Lyra, furono incise nel 1959 da Jo\u00e3o Gilberto per l'album \"Chega de saudade\", che fu il primo grande successo della bossa nova. \"Se \u00e9 tarde me perd\u00f4a\", sempre con Carlos Lyra, apparve nel secondo album di Gilberto. Con Roberto Menescal scrisse \"O barquinho\", anche questa incisa da Gilberto nel suo terzo album.\nCon Menescal inaugur\u00f2 il filone \"sal, sol e sul\" (sale, sole e sud), canzoni bossa nova spensierate e ottimiste in gran parte dedicate al mare (proprio come \"O barquinho\") e alla bellezza di Rio de Janeiro e delle sue spiagge, canzoni che si contrapponevano a quelle pi\u00f9 impegnate che Carlos Lyra e altri avevano iniziato a comporre e a promuovere dal 1960. Fu una contrapposizione che per un certo periodo spacc\u00f2 il gruppo dei primi bossanovisti (con B\u00f4scoli e Menescal da una parte e Carlos Lyra e in seguito Nara Le\u00e3o dall'altra).\nNei primi anni sessanta B\u00f4scoli ebbe una tormentata relazione con la popolare cantante Maysa che fece naufragare quella con Nara Le\u00e3o. Alla relazione tra Maysa e Ronaldo \u00e8 dedicata parte della miniserie \"Maysa - Quando Fala o Cora\u00e7\u00e3o\" trasmessa da Rede Globo nel gennaio del 2009.\nCon Lu\u00eds Carlos Miele, che aveva conosciuto nel 1956 e che all'epoca faceva il buttafuori in un locale notturno, inizi\u00f2 a produrre spettacoli nei locali del Beco das Garaffas di Copacabana, i cosiddetti \"pocket-show\". Da quel momento la sua attivit\u00e0 principale fu quella di impresario e organizzatore di eventi.\nIl primo spettacolo della coppia Miele-B\u00f4scoli al Beco das Garrafas fu organizzato nel 1962 con Wilson Simonal e Rosinha de Valen\u00e7a. Seguirono altri show di bossa nova come quello alla Golden Room del Copacabana Palace Hotel e quello di Joan Crawford nel 1967, fino all'organizzazione di un tour di Wilson Simonal e Lu\u00eds Carlos Vinhas in Europa.\nNel 1963 la leggendaria etichetta Elenco, appena fondata da Aloysio de Oliveira, pubblic\u00f2 \"Balan\u00e7amba\", un album interpretato da L\u00facio Alves contenente solo canzoni di Ronaldo B\u00f4scoli con Roberto Menescal. Un altro disco in cui comparve il nome di Ronaldo B\u00f4scoli in copertina fu quello pubblicato nel 1970 dalla Philips Records con la registrazione di uno spettacolo prodotto dalla coppia Miele-B\u00f4scoli con Elis Regina accompagnata da Roberto Menescal e il suo gruppo.\nNel 1966 fu chiamato a San Paolo a risollevare le sorti di \"O fino\" (gi\u00e0 \"O fino da bossa\"), quello che \u00e8 considerato il primo spettacolo della nascente MPB, con Elis Regina e Jair Rodrigues.\nIn compagnia di Lu\u00eds Carlos Miele produsse spettacoli musicali e televisivi per ventiquattro anni per i pi\u00f9 importanti artisti brasiliani. Tra i pi\u00f9 famosi quelli degli anni settanta Beth Faria, Alcione, Bibi Ferreira per la Rede Globo. Un importante contributo della affiatata coppia di amici fu la produzione dall'inizio degli anni settanta degli annuali spettacoli al teatro Canec\u00e3o di Rio de Janeiro di Roberto Carlos che si era appena trasformato da \"rocker\" della \"jovem guardia\" a cantante romantico.\nNel 1971 i due organizzarono uno spettacolo con Wilson Simonal e Sarah Vaughan al teatro Tuca di San Paolo.\nNel 1967 spos\u00f2 la stella della canzone brasiliana Elis Regina. La loro travagliatissima relazione fu uno degli argomenti preferiti dal gossip giornalistico di quegli anni e naufrag\u00f2 nel 1972. Dalla relazione tra B\u00f4scoli ed Elis nacque nel 1970 Jo\u00e3o Marcello, divenuto poi un apprezzato produttore discografico. In seguito spos\u00f2 Heloisa de Souza Paiva dalla quale ebbe due figli, Bernardo e Mariana, ma dalla quale si separ\u00f2.\nRonaldo B\u00f4scoli mor\u00ec nel 1994 per un tumore alla prostata.\nLa bossa nova.\nIl nome di Ronaldo B\u00f4scoli \u00e8 strettamente legato al movimento musicale nato ufficialmente nel 1958 a Rio de Janeiro e noto come bossa nova. Pur non essendo un musicista, B\u00f4scoli influenz\u00f2 la nascita del genere e del movimento per la trama di rapporti che aveva con tutti i suoi protagonisti.\nB\u00f4scoli fece il nome di Ant\u00f4nio Carlos Jobim a Vin\u00edcius de Moraes (allora suo cognato) che stava cercando un compositore per musicare il dramma \"Orfeu da Concei\u00e7\u00e3o\". Da quell'esperienza nacque una collaborazione il cui frutto fu la gran parte del repertorio della bossa nova. Fu lui a organizzare e presentare tutti gli spettacoli semi-dilettantistici che la \"turma\" della bossa nova realizz\u00f2 tra il 1957 e il 1960. Fu uno strenuo difensore della nuova musica creata dai suoi amici nelle colonne dei giornali dove condusse aspre polemiche con i detrattori del genere difensori della tradizione, della \"vecchia\" musica. Insieme a Roberto Menescal introdusse Jo\u00e3o Gilberto nel giro dei ragazzi che frequentavano l'appartamento della sua fidanzata Nara Le\u00e3o e che poi avrebbero partecipato a quegli spettacoli. Gilberto abit\u00f2 a casa di Ronaldo in tutto il periodo in cui, con le sue prime incisioni per la Odeon, rivoluzion\u00f2 la musica brasiliana dell'epoca. Fu lui a consigliare il nome di Breno Mello come protagonista del film \"Orfeu negro\" che diede popolarit\u00e0 alla musica brasiliana e alla bossa nova nel mondo (quando ancora il genere non si chiamava cos\u00ec).\nRealizz\u00f2 i primi spettacoli professionali di bossa nova nei locali Ma Griffe, Bacar\u00e1, Little Club e Bottle's a Rio de Janeiro (tutti nel malfamato vicolo conosciuto come Beco das Garaffas) lanciando e producendo artisti come S\u00e9rgio Mendes, Elis Regina, Bossa Tres, Luiz E\u00e7a, Badel Powell, Durval Ferreira, Ti\u00e3o Neto, Manuel Gusm\u00e3o, Bebeto Castilho, Dom Um Rom\u00e3o, Edison Machado, Airto Moreira, Wilson das Neves, Chico Batera, V\u00edtor Manga e H\u00e9lcio Milito, Sylvinha Telles e Marisa Gata Mansa, D\u00f3ris Monteiro, Claudette Soares, Ala\u00edde Costa, Leny Andrade."}
{"id": "2551063", "revid": "287204", "url": "https://it.wikipedia.org/wiki?curid=2551063", "title": "Ronaldo Boscoli", "text": ""}
{"id": "2551065", "revid": "115643076", "url": "https://it.wikipedia.org/wiki?curid=2551065", "title": "Fran\u00e7oise Gouny", "text": ""}
{"id": "2551067", "revid": "259021", "url": "https://it.wikipedia.org/wiki?curid=2551067", "title": "Onza (moneta)", "text": "L'onza (o oncia) (dal latino \"uncia\", a sua volta moneta romana) \u00e8 stata una moneta che ebbe corso nel Regno di Sicilia nel XVIII e nel XIX secolo fino alla sua annessione al Regno d'Italia a seguito della Spedizione dei Mille del 1860.\nL'onza corrispondeva a 30 tar\u00ec.\nStoria.\nL'oncia d'oro fu una delle monete di conto presenti in Italia ed utilizzata in diversi documenti gi\u00e0 prima del X secolo.\nViene citata da Falcone Beneventano nel suo \"Chronicon Beneventanum\" per l'anno 1122. Sempre secondo Falcone nel 1132 i Beneventani affermavano che il re (Ruggero II) aveva ricevuto innumerevoli once di oro.\nCon la nascita del Regno di Sicilia, l'oncia d'oro sostitu\u00ec definitivamente il solido usato fino ad allora. I Normanni divisero l'oncia in 30 tar\u00ec. Con l'imperatore Federico II, nel 1222, l'oncia fu nuovamente divisa in 600 grana 20 dei quali formavano un tar\u00ec.\nMartinori riporta un documento del 1336 in cui l'oncia \u00e8 valutata per cinque fiorini e un fiorino per sei tar\u00ec, il tar\u00ec per due carlino e quest'ultimo per dieci grana.\nAnche nel 1347 valeva 60 carlini o 6 ducati.\nComunque in tutti questi casi si tratta di una moneta di conto.\nFu coniata sia in oro che in argento. Sotto Carlo III d'Asburgo, in seguito imperatore Carlo VI, furono coniate le monete sia in argento che in oro. Quella d'argento pesava 74g ed aveva al dritto il busto del re ed al rovescio era raffigurata la fenice, sul rogo, ad ali aperte illuminata dal sole. Intorno la legenda recitava: . Fu coniata in argento nel 1732 e l'anno successivo. Nel 1733 fu coniata anche la moneta in oro dal peso di 4,4 grammi; in questo caso la legenda era .\nSotto il successore, Carlo di Borbone, fu coniata solo in oro sempre con il tipo della fenice e con la medesima legenda. Anche il peso rimase lo stesso (4,4g) ed il titolo dell'oro era di 906,25 millesimi. Oltre all'onza fu coniata la doppia onza. In questa moneta al posto della fenice al rovescio era raffigurata un'aquila ad ali spiegate, sul petto lo stemma degli Aragona - Sicilia con sopra lo scudetto dei Borbone.\nFerdinando III di Sicilia, succeduto al padre quando questi divenne re di Spagna, fece coniare una doppia onza d'oro dal peso leggermente aumentato (8,81g) per compensare la diminuzione del titolo (ora 906/1000): la moneta al dritto recava l'immagine del re ed al rovescio era raffigurata il triscele entro una corona d'alloro. Questa moneta fu coniata solo nel 1814.\nL'onza fu invece coniata in argento con un peso di 69,10g e con un titolo di 833,33/1000. Il tipo era sempre quello della fenice e la legenda recitava . Fu coniata con alcune varianti negli anni 1785, 1791, 1793.\nMonete con questa denominazione non furono coniate sotto i suoi successori.\nAltre onze.\nMalta.\nAnche a Malta con i Cavalieri Ospitalieri l'oncia valeva 30 tar\u00ec. Fu coniata in argento dai Gran maestri dell'ordine di Malta. A met\u00e0 del XVIII secolo aveva un peso di circa 25 grammi. Sotto Ferdinand von Hompesch zu Bolheim arriv\u00f2 a quasi 30 grammi d'argento a titolo di 888 millesimi.\nNapoli.\nA Napoli l'oncia d'oro da 6 ducati fu coniata da Carlo di Borbone. Pesava 8,80 grammi con un titolo di 906,25/1000. Recava al dritto la testa nuda del re volto a destra e la legenda mentre al rovescio la legenda circondava lo stemma coronato. Fu coniata ininterrottamente dal 1749 al 1755.\nSotto Ferdinando IV fu nuovamente coniata l'oncia d'oro da sei ducati con peso e titolo simili. La prima serie, con ritratto infantile fu coniata dal 1759 al 1760. I tipi erano simili e la legenda del dritto recitava mentre al rovescio era riportato anche in questo caso il titolo di infante di Spagna. Dal 1761 fu usato un nuovo ritratto ed un altro ancora nel 1768. Lo stesso anno la moneta perse parte del suo contenuto aureo passando da 8,8 grammi a 7,8grammi. Contemporaneamente la denominazione divenne di moneta da 6 ducati. La moneta da 6 ducati, ora erede dell'oncia, riprese il suo peso nel 1783 e lo mantenne fino al 1785. Nel 2\u00b0 periodo del regno di Ferdinando la moneta non fu coniata a Napoli fino al 1826 quando fu emesso un pezzo da sei ducati per un peso di 7,35g, sotto il regno di Francesco I.\nL'ultima moneta coniata a Napoli in qualche modo riconducibile all'oncia fu il pezzo d'oro da 6 ducati battuto sotto Ferdinando II in una dozzina di emissioni distribuite tra il 1831 ed il 1856. Al rovescio presentava un genio nudo che pone la mano destra su una colonna coronata e con la sinistra tiene uno scudo su cui si vedono i gigli dei Borboni.\nSpagna.\nIn Spagna l'oncia (in castigliano \"onza\" ma si trova anche la grafia \"on\u00e7a\") apparve per la prima volta sotto Filippo II (1556-1598). Quella da 8 \"escudos\" fu coniata in oro a Madrid sotto Filippo V e Ferdinando VI per un peso di 26,8 g..\nQuella coniata Lima da Luigi di Spagna nel 1724 prende il nome di \"onza macuquina\": era sempre in oro e con un peso di 26,80 grammi. Il termine \"macuquina\" era usato nell'America latina per indicare le monete coniate al martello"}
{"id": "2551070", "revid": "94575532", "url": "https://it.wikipedia.org/wiki?curid=2551070", "title": "Hillary Wolf", "text": "Biografia.\nNata nell'Illinois, Hillary Wolf ha ottenuto il suo primo ruolo nel cinema nel 1984, ma si \u00e8 ritirata dalla carriera di attrice nel 1992, a 15 anni, e da quel momento si \u00e8 interessata esclusivamente a molti sport (soprattutto arti marziali e pugilato) ed ha vinto i campionati giovanili di judo nel 1994, divenendo un'esperta combattente, tuttora in forma e in attivit\u00e0. \nSeppur non famosa come attrice, la Wolf \u00e8 nota al pubblico per aver partecipato ad entrambi i film di Chris Columbus \"Mamma, ho perso l'aereo\" e \"\" con John Heard e Macaulay Culkin, che hanno ottenuto un grande successo, tanto che ne sono stati fatti ben altri due seguiti nei quali per\u00f2 Hillary non ha recitato."}
{"id": "2551071", "revid": "599013", "url": "https://it.wikipedia.org/wiki?curid=2551071", "title": "Alice Karren", "text": ""}
{"id": "2551075", "revid": "2054676", "url": "https://it.wikipedia.org/wiki?curid=2551075", "title": "Provincia di Kampong Chhnang", "text": "La provincia di Kampong Chhnang \u00e8 una provincia centrale della Cambogia con capoluogo la citt\u00e0 di Kampong Chhnang. La provincia \u00e8 una delle nove che fanno parte della Riserva della Biosfera del Tonle Sap ed \u00e8 famosa per la produzione di vasi in creta.\nSuddivisione amministrativa.\nLa provincia di Kampong Chhnang \u00e8 suddivisa in 8 distretti:\nKampong Chhnang is subdivided into 8 districts."}
{"id": "2551079", "revid": "171091", "url": "https://it.wikipedia.org/wiki?curid=2551079", "title": "Marmitte dei giganti (disambigua)", "text": "Riferite alle Marmitte dei giganti sono possibili:"}
{"id": "2551082", "revid": "1571097", "url": "https://it.wikipedia.org/wiki?curid=2551082", "title": "Pazienza (Gianna Nannini)", "text": "Pazienza \u00e8 una canzone della cantautrice senese Gianna Nannini, ed \u00e8 uno dei tre inediti presenti all'interno del greatest hits GiannaBest.\nLa canzone \u00e8 stata pubblicata come secondo singolo estratto dall'album, ed \u00e8 entrata in rotazione radiofonica e resa disponibile per il download digitale a partire dal 22 febbraio 2008. Il singolo ha tuttavia fallito l'ingresso nella Classifica FIMI.\nIl brano.\nScritto a quattro mani da Gianna Nannini e Pacifico, il brano \u00e8 costruito sul pianoforte della cantante e i violini arrangiati da Wil Malone; il pezzo fa parte anche della colonna sonora di Riprendimi, il film diretto da Anna Negri e prodotto da Francesca Neri. Proprio per questo, il pezzo ha ricevuto una nomination come Miglior Canzone Originale, all'edizione dei Nastri d'argento del 2008."}
{"id": "2551083", "revid": "599013", "url": "https://it.wikipedia.org/wiki?curid=2551083", "title": "Edvard Lasota", "text": "Carriera.\nClub.\nHa esordito tra i professionisti con il Zbrojovka Brno nel 1989.\nDopo 180 partite e 38 gol nella massima divisione del calcio ceco (in cui ha militato tra il 1989 e il 1998 cambiando pi\u00f9 volte squadra), Lasota si trasferisce alla Reggiana nel 1998. All'epoca era alto 176\u00a0cm e pesava 74\u00a0kg. Varrella lo schiera esterno nel suo 3-4-3. Non \u00e8 riuscito a imporsi con il club dell'Emilia-Romagna giocando poche partite.\nNel marzo 2001 Lasota fa un provino alla Salernitana, che in seguito lo acquista senza farlo mai scendere in campo.\nRitornato in patria, chiude la carriera nel 2007.\nNazionale.\nTra il 1995 e il 1998 gioca 15 incontri internazionali e sigla 2 gol: nella Confederations Cup 1997, consente alla Repubblica Ceca di arrivare al terzo posto battendo l'Uruguay nella finale di consolazione (1-0), proprio grazie a un suo gol.\nL'altro goal lo ha segnato nella gara che ha giocato dopo quella contro l'Uruguay il 25 marzo 1998 in amichevole contro l'Irlanda, vinta 2-1."}
{"id": "2551090", "revid": "1869172", "url": "https://it.wikipedia.org/wiki?curid=2551090", "title": "ATP Tour 1992", "text": "L'edizione 1992 dell'ATP Tour \u00e8 iniziata il 30 dicembre 1991 con i tornei Wellington Classic e Australian Men's Hardcourt Championships 1992 e si \u00e8 conclusa il 16 novembre 1992 con gli ATP Tour World Championships.\nL'ATP Tour \u00e8 una serie di tornei maschili di tennis organizzati dall'ATP. Questa include i tornei del Grande Slam, la Coppa Davis e la Grand Slam Cup (organizzati in collaborazione con l'International Tennis Federation), i tornei dell'ATP Super 9, dell'ATP Championship Series, della World Team Cup, dell'ATP Tour World Championships e dell'ATP World Series.\nCalendario.\nLegenda"}
{"id": "2551096", "revid": "1013865", "url": "https://it.wikipedia.org/wiki?curid=2551096", "title": "Provincia di Kampong Speu", "text": "La provincia di Kampong Speu \u00e8 una provincia della Cambogia con capoluogo l'omonima citt\u00e0 di Kampong Speu.\nSuddivisione amministrativa.\nLa provincia \u00e8 divisa in 8 distretti:"}
{"id": "2551097", "revid": "767487", "url": "https://it.wikipedia.org/wiki?curid=2551097", "title": "Michel Platini Ferreira Mesquita", "text": "Carriera.\nHa giocato per San Lorenco, Legi\u00e3o FC-DF, Ceilandia, South China di Hong Kong, Tatab\u00e1nya, Estrela Amadora e Chernomorets, per poi trasferirsi al CSKA Sofia, firmando il 31 agosto 2009 un triennale Il giocatore passa alla Dinamo Bucarest il 14 febbraio 2012 durante la sessione di mercato invernale, firmando un contratto che lo lega al club fino al 2015; pochi giorni prima del trasferimento, durante un'amichevole contro quella che sarebbe diventata la sua nuova squadra, aveva scatenato una rissa per aver tirato una serie di calci a un giocatore a terra, costringendo cos\u00ec la societ\u00e0 a farlo viaggiare in segreto ad insaputa della squadra. Successivamente torna al CSKA Sofia, il quale lo cede poi al Ludogorets. Nel 2014 approda allo Slavia Sofia."}
{"id": "2551100", "revid": "1149807", "url": "https://it.wikipedia.org/wiki?curid=2551100", "title": "Gennai", "text": ""}
{"id": "2551116", "revid": "2184720", "url": "https://it.wikipedia.org/wiki?curid=2551116", "title": "Mosca cieca (Gianna Nannini)", "text": "Mosca cieca \u00e8 una canzone della cantautrice senese Gianna Nannini."}
{"id": "2551118", "revid": "648716", "url": "https://it.wikipedia.org/wiki?curid=2551118", "title": "Solveig J\u00f8rgensen", "text": ""}
{"id": "2551120", "revid": "599013", "url": "https://it.wikipedia.org/wiki?curid=2551120", "title": "Kirsten Suhr-Hansen", "text": ""}
{"id": "2551121", "revid": "2074952", "url": "https://it.wikipedia.org/wiki?curid=2551121", "title": "Jimi Blue Ochsenknecht", "text": "Biografia.\n\u00c8 il fratello minore di Wilson Gonzalez Ochsenknecht e figlio di Uwe Ochsenknecht.\nHa fatto diversi film tra cui \"Sommer\", \"Gangs\" e \"Die Wilden Kerle\", meglio conosciuta come \"La trib\u00f9 del pallone\". La serie di film \"La trib\u00f9 nel pallone\" \u00e8 attualmente trasmessa da i seguenti canali italiani: Sky Cinema 1, Sky Cinema +1, Sky Cinema +24.\nNel 2008 ha esordito come cantante."}
{"id": "2551124", "revid": "372624", "url": "https://it.wikipedia.org/wiki?curid=2551124", "title": "Pozzo glaciale", "text": ""}
{"id": "2551125", "revid": "1543377", "url": "https://it.wikipedia.org/wiki?curid=2551125", "title": "Fioli", "text": "Fioli \u00e8 una frazione del comune di Rocca Santa Maria, situata a 30\u00a0km da Teramo nel Parco Nazionale del Gran Sasso e Monti della Laga.\nStoria.\nNon si hanno ad oggi notizie certe, che possano ricondurre all'anno della sua fondazione. Sappiamo per\u00f2\nche il nome potrebbe derivare, anche secondo lo storico Niccola Palma, da \"Filium Aquae\", per la presenza delle numerose sorgenti che sgorgano direttamente dal suo sottosuolo, dando vita ad altrettante fonti tra cui citiamo Fonte Melone, Fonte Monsignore, Fonte Palumbo.\nNella sua opera ci dice inoltre che Fioli fa parte delle \"ville\" demolite e incendiate nel 1668 in seguito all'editto contro il brigantaggio emanato dal Preside dell'epoca Giuseppe De Zunica regio consigliere e cavaliere di Calatrava nella speranza di fermare l'imperversare dei briganti nel territorio teramano e dell'Antica Universit\u00e0 Agraria di Rocca Santa Maria.\nDopo il fallimento della sua azione che costo la vita solo a decine di innocenti e comport\u00f2 la distruzione di interi nuclei abitativi, Monsignor Filippo Monti l'arcivescovo di Teramo decise di scomunicare Zunica stesso.\nLo scrittore locale Valentino Di Tommaso, dopo numerose ricerche, afferma in un suo libro che probabilmente il paese venne fondato dai briganti intorno al 1600.\nLa maggior fonte di sostentamento per questa comunit\u00e0 \u00e8 stata per decenni coltivazione di orti e la pastorizia e per quest'ultima si hanno numerose documentazioni al riguardo sulla transumanza, ovvero la discesa dei pastori, durante il periodo autunnale, pi\u00f9 a valle alla ricerca di un clima meno rigido e un terreno soprattutto senza neve, per poter dare nutrimento al proprio gregge.\nLa Chiesa.\nLa Chiesa di SAN MARTINO di Fioli \u00e8 nota dal 1324, mantiene in parte l'antica struttura muraria, si presenta con un'unica navata, con tetto a capanna e campaniletto a vela, inoltre la chiesa conserva al suo interno un altare barocco ligneo dipinto e dorato e due statue.\nManifestazioni ed Eventi.\nQuesto paesino \u00e8 noto per la tradizionale festa del santo patrono San Martino, che si celebra i giorni seguenti il ferragosto e in passato anche per la tipica sagra del formaggio pecorino e pecora alla callara che veniva realizzata verso la fine di giugno."}
{"id": "2551129", "revid": "115708054", "url": "https://it.wikipedia.org/wiki?curid=2551129", "title": "\u00c9va Kun", "text": ""}
{"id": "2551131", "revid": "767487", "url": "https://it.wikipedia.org/wiki?curid=2551131", "title": "F\u0103t-Frumos", "text": "F\u0103t frumos din lacrima (dal rumeno \"il bel principe nato da una lacrima\") \u00e8 una delle pi\u00f9 conosciute fiabe di Mihai Eminescu, poeta nazionale romeno, pubblicata nell'inverno 1870.\nLa fiaba pu\u00f2 esser definita \"fiaba colta\" in quanto vi \u00e8 la presenza di frasi raffinate ed originali (come quella d'apertura e quella conclusiva), riferimenti a precedenti studi filologici dell'autore, descrizioni simili a versi poetici. Come in ogni fiaba romena, Dio, la figura del sacro, \u00e8 presente, viene nominato ed agisce sui destini e sulle vite degli uomini. Tutti i personaggi presenti hanno peculiarit\u00e0 proprie, possono essere facilmente riconosciuti ed hanno un ruolo ben preciso all'interno della storia.\nLa vicenda si snoda attraverso tre azioni a cui corrispondono tre personaggi negativi e positivi, tre prove da superare ad ogni incontro ed alcuni adiuvanti che aiuteranno il protagonista a portare a termine positivamente le prove."}
{"id": "2551133", "revid": "1543377", "url": "https://it.wikipedia.org/wiki?curid=2551133", "title": "Campionati mondiali di pugilato dilettanti 2009 - Pesi supermassimi", "text": "Collegamenti esterni.\nProgramma e risultati sul sito ufficiale"}
{"id": "2551146", "revid": "1013865", "url": "https://it.wikipedia.org/wiki?curid=2551146", "title": "Provincia di Kandal", "text": "La provincia di Kandal \u00e8 una provincia della Cambogia con capoluogo la citt\u00e0 di Ta Khmau; la provincia circonda completamente, ma non include, la municipalit\u00e0 di Phnom Penh.\nSuddivisione amministrativa.\nLa provincia di Kandal \u00e8 divisa in 11 distretti:"}
{"id": "2551148", "revid": "125265531", "url": "https://it.wikipedia.org/wiki?curid=2551148", "title": "Giovanni Vincenzo Casali", "text": "Biografia.\nGiovanni Vincenzo Casali, al secolo Pasquino d'Agnolo Casali, nacque nel 1539 da Agnolo Casali, un tintore che aveva una numerosa famiglia che viveva in modeste condizioni. Il 13 ottobre 1558 fu accolto nella casa dei Servi di Maria come commesso e successivamente come confratello, nella Basilica della Santissima Annunziata esegue la statua di \"San Filippo Benizzi\". Divenne allievo dello scultore e architetto Giovanni Angelo Montorsoli, l'appredistato fu di notevole importanza formativa per Casali. Nel 1565, fu commissionato al frate un apparato scultoreo allestito a Porta al Prato per le nozze tra Francesco I de' Medici e Giovanna d'Austria, per l'ordine servita allest\u00ec l'altare maggiore della chiesa della Santissima Annunziata dei Servi a Lucca dove realizz\u00f2 diverse sculture.\nAgli inizi degli anni settanta del XVI secolo comp\u00ec un viaggio ad Embrun e nel 1573 vi fece ritorno all'Annunziata per rimanerci fino al 1575, anno in cui inizi\u00f2 a lavorare con il cardinale e vicer\u00e9 del Regno di Napoli Antoine Perrenot de Granvelle, come ingegnere. A Napoli furono affidati i principali cantieri, grazie ad influenti appoggi. Soggiorn\u00f2 brevemente a Roma presso il cardinale Ferdinando I de' Medici, nella sua villa al Pincio, dove il servita esegu\u00ec l'incarico di restaurare sculture e sepolcri antichi.\nDopo l'esperienza romana ritorn\u00f2 nuovamente a Napoli per svolgere gli incarichi vicereali; \u00e8 documentato nella capitale del Regno gi\u00e0 da dicembre 1577. Casali risiedeva presso la chiesa di Santa Maria del Parto a Mergellina, nel 1578 \u00e8 a Capua per l'allestimento di alcune fontane. Nel 1583 progett\u00f2 l'ampliamento della chiesa di Santa Maria ad Ogni Bene dei Sette Dolori, il Casali in questo progetto fu anche uno dei finanziatori e negli anni ottanta del Cinquecento si occup\u00f2 del ripristino della navigabilit\u00e0 del Volturno. Progetto rilevante fu quello del nuovo arsenale di Napoli, progettato nel 1578, il Casali ebbe la nomina ad \"Ingegnero ed Architetto Regio\", l'arsenale fu demolito negli anni venti del Novecento. Nel 1583 fu invitato nella villa di Ferdinando I de' Medici a Roma, il Casali era tra i quaranta uomini illustri invitati dal cardinale.\nNel 1586, il frate servita part\u00ec per la Spagna, con s\u00e9 port\u00f2 anche un progetto del Castel Sant'Elmo. In Spagna ebbe varie commissioni tra queste: la chiesa di Santo Domingo a Villalpando e il restauro della chiesa di San Mill\u00e1n de la Cogolla. Nel 1589, Filippo II, lo sped\u00ec in Portogallo come ingegnere militare; in quest'ultimo periodo si dedic\u00f2 esclusivamente di fortificazioni e della certosa ad \u00c9vora.\nMor\u00ec il 21 dicembre 1593 a Coimbra."}
{"id": "2551150", "revid": "599013", "url": "https://it.wikipedia.org/wiki?curid=2551150", "title": "Giorgio Francia", "text": "Carriera.\nGli inizi tra formule minori e categorie sport.\nInizi\u00f2 l'attivit\u00e0 agonistica a met\u00e0 degli anni 1960 nei kart, per passare poi nel 1967 alle monoposto di Formula 875, il pi\u00f9 comune Trofeo Cadetti.\nNel 1972 si aggiudic\u00f2 il primo campionato di Formula Italia e giunse secondo assoluto nel Trofeo di Formula Ford. L'anno seguente pass\u00f2 a condurre una Brabham BT41 ricevuta in dote dalla CSAI per la vittoria nella Formula Italia, disputando tutta la stagione con alterna fortuna. Nel 1974 cambi\u00f2 vettura dotandosi di una March 743 motorizzata Toyota con i colori della scuderia Mirabella di Brescia e lo sponsor CAR del vulcanico Vittorio Palazzani, e si gett\u00f2 nella mischia della F3 tedesca: Francia vinse il campionato a mani basse, battagliando con tanti giovani avversari che ben presto calcheranno le scene della Formula 1.\nNel 1975 pass\u00f2 in Formula 2 al volante dell'Osella FA2 motorizzata BMW con cui ottenne buoni risultati. L'anno seguente ripet\u00e9 l'esperienza con la versione evoluta della vettura torinese, ma un grave incidente accaduto a met\u00e0 stagione sul circuito di Rouen-Les Essarts lo tenne fermo per qualche fine settimana; al rientro sal\u00ec su una Chevron B35 e chiuse la stagione senza grossi scossoni.\nNel 1977 venne assunto in Autodelta quale collaudatore ufficiale e, in coppia con Spartaco Dini, prese parte a tre prove del Mondiale Marche sull'Alfa Romeo 33 TT/12. Contestualmente corse ancora con Osella, ma questa volta al volante delle sport prototipo realizzate a Volpiano, cogliendo numerose vittorie. Nel 1980 si aggiudic\u00f2 il Campionato Italiano Prototipi.\nFormula 1 e gli anni in Alfa Romeo.\nL'esordio nel Campionato mondiale di Formula 1 avvenne su una Brabham al Gran Premio d'Italia 1977. In quel caso la scuderia britannica decise di schierare una terza monoposto, una Brabham BT45B motorizzata Alfa Romeo, per il pilota italiano: a Francia venne concesso di provare, al venerd\u00ec, per soli 4 giri, mentre al sabato il team prefer\u00ec salvaguardare la vettura quale muletto per Hans-Joachim Stuck.\nPer il Gran Premio del Belgio 1981 l'Osella decise di sostituire l'infortunato Miguel \u00c1ngel Guerra con Francia; la FISA per\u00f2 neg\u00f2 la Superlicenza al pilota; la scuderia piemontese lo sostitu\u00ec con l'esordiente Piercarlo Ghinzani, pilota con una certa esperienza nel Campionato del mondo sportprototipi. Nel Gran Premio di Spagna dello stesso anno Francia, ottenuta nel frattempo la Superlicenza, sostitu\u00ec a sua volta Ghinzani; tuttavia non riusc\u00ec a qualificarsi. Non venne confermato dalla gara seguente.\nContinu\u00f2 a gareggiare con le vetture sport e turismo fino alla fine degli anni 1990, con l'Alfa Romeo, sia nel Campionato Italiano Superturismo che nel DTM; in precedenza guid\u00f2 anche dei prototipi Osella in gare di durata tra gli anni 1970 e 1980."}
{"id": "2551151", "revid": "1833487", "url": "https://it.wikipedia.org/wiki?curid=2551151", "title": "Canistrelli", "text": "I canistrelli sono un prodotto alimentare tipico della Corsica.\nDescrizione e ingredienti.\nSi tratta di piccoli biscotti dolci, secchi e friabili, composti da un impasto di farina di frumento, zucchero, vino bianco.\nLa ricetta originale prevede l'aggiunta di semi d'anice verde, recentemente \u00e8 possibile trovare ricette che prevedono invece l'utilizzo di Pastis o altri liquori all'anice. \nUna variante del biscotto \u00e8 il Cujuelle di Calenzana.\nNel corso degli anni sono molte le varianti utilizzate per insaporire i biscotti, come le aggiunte di nocciole, mandorle, uva passa, arachidi, scaglie di cioccolato o, addirittura, la sostituzione della farina di frumento con quella di castagne.\nLa denominazione e il tipo di biscotto derivano chiaramente dai canestrelli piemontesi e liguri, ma ne differiscono per la forte presenza di grappa nell'impasto."}
{"id": "2551158", "revid": "767487", "url": "https://it.wikipedia.org/wiki?curid=2551158", "title": "Orlin Orlinov", "text": " \nCarriera.\nOrlinov comincia la sua carriera professionistica al Litex Love\u010d, con cui debutta nel campionato bulgaro all'et\u00e0 di 17 anni. Nel 2006 lo Slavia Sofia compra Orlinov per \u20ac100,000. Grazie a delunti prestazioni di Zdravko Lazarov e Deniran Ortega trova facilmente un posto da titolare, ma viene prestato allo Spartak Varna nel gennaio 2009. L'unico goal segnato con la maglia dello Spartak lo mette a segno proprio contro la sua ex squadra, lo Slavia Sofia. Il 3 giugno 2009 segna un contratto annuale con il CSKA Sofia, con opzione per il secondo anno."}
{"id": "2551160", "revid": "287204", "url": "https://it.wikipedia.org/wiki?curid=2551160", "title": "Uragano Felicia", "text": "L'uragano Felicia \u00e8 stato il terzo pi\u00f9 forte ciclone tropicale della stagione degli uragani pacifici 2009 e tra i pi\u00f9 forti nel Pacifico orientale dal 2006 (anno dell'uragano Daniel). Si \u00e8 formato il 3 agosto 2009 come depressione tropicale. \u00c8 stato identificato con il nome di Eight-E (Otto-E in italiano). La mattina seguente, la depressione \u00e8 diventata tempesta tropicale, ricevendo il nome di Felicia. La mattina del 4 agosto, la tempesta ha subito una rapida intensificazione diventando un uragano grazie alla scarsa stabilit\u00e0 dell'aria. Nel pomeriggio, il temporale portato dall'uragano si \u00e8 intensificato molto insieme ai venti portando la tempesta alla categoria 3. Durante le ore serali del giorno stesso, il ciclone si \u00e8 intensificato ulteriormente arrivando alla categoria 4. Il 6 agosto 2009, alle 00:30 UTC, la tempesta ha raggiunto il suo picco di intensit\u00e0 con venti di 230\u00a0km/h e una pressione atmosferica di 935 mbar.\nStoria della tempesta.\nLa sera del 2 agosto, il National Hurricane Center (NHC) ha iniziato a monitorare un'onda tropicale in grado di provocare temporali di notevole intensit\u00e0 a 1 610\u00a0km a sud-ovest della Bassa California del Sud. La tempesta \u00e8 diventata man mano sempre pi\u00f9 composta. Il 3 agosto e la stabilit\u00e0 dell'aria giocano un ruolo importante nella formazione dell'uragano: infatti, proprio l'aria instabile fa s\u00ec che alle 20:00 PDT (03:00 UTC) l'onda tropicale si trasforma in una depressione tropicale che verr\u00e0 chiamata Eight-E (Otto-E in italiano).\nNella tarda mattinata del 4 agosto, il National Hurricane Center cambia il nome della depressione. Infatti, proprio in questo giorno la tempesta riceve il nome di Felicia. La tempesta avr\u00e0 la fortuna di incontrare lungo il suo tragitto due fattori a lei favorevoli per la trasformazione in uragano di categoria 4: il primo \u00e8 l'elevata temperatura superficiale del mare (presente quasi sempre nella formazione degli uragani) mentre il secondo \u00e8 l'incontro con la tempesta tropicale Enrique, che rafforzer\u00e0 debolmente Felicia. Nonostante ci\u00f2, senza questi due fattori, Felicia sarebbe restata una semplice tempesta tropicale. Qualche ora pi\u00f9 tardi, la tempesta ha cominciato a subire una rapida intensificazione, grazie alla formazione del famoso occhio del ciclone.\nNel primo pomeriggio del 4 agosto, Felicia ottiene lo status di uragano, il terzo della stagione. La tempesta ha continuato a diventare sempre pi\u00f9 compatta. Alle 14:00 PDT (21:00 UTC), la velocit\u00e0 del vento era di \"soli\" 130\u00a0km/h. Diverse ore pi\u00f9 tardi, la forte instabilit\u00e0 dell'aria porta l'uragano alla categoria 2. L'uragano incontra a questo punto la tempesta tropicale Enrique dopo essersi spostata leggermente verso ovest. Enrique, per\u00f2, al contrario delle aspettative, non rafforza di molto Felicia.\nDopo il 4 agosto, l'intensit\u00e0 di Felicia tende ad aumentare fino a raggiungere il picco di forza che sfiora la categoria 5. Infatti, la mattina del 5 agosto, la tempesta raggiunge i 180\u00a0km/h e la categoria 3. Poche ore pi\u00f9 tardi, Felicia arriva alla categoria 4 e continuando a rinforzarsi anche durante le ore serali arrivando anche a venti di 140\u00a0mph (220\u00a0km/h). Ci\u00f2 fa meritare alla tempesta il primato di \"uragano pi\u00f9 forte\" a est della Linea internazionale del cambio di data dal 2006. Alle 17:00 PDT (00:00 UTC) del 6 agosto, l'uragano raggiunge il picco di forza con venti di 145\u00a0mph (230\u00a0km/h).\nDopo il picco, l'uragano tende ad indebolirsi per tutta la giornata del 6 agosto con venti che non superano i 135\u00a0mph (215\u00a0km/h). Il giorno successivo, la struttura dell'uragano comincia a deteriorarsi e ad assumere una forma sempre pi\u00f9 asimmetrica. Questo ha portato un rapido calo della potenza, facendo scendere l'uragano alla categoria 3. Alcune ore pi\u00f9 tardi anche il temporale portato dall'uragano comincia a diminuire d'intensit\u00e0. A questo punto, la tempesta cambia improvvisamente rotta e si dirige verso le Hawaii. Durante tutta la giornata del 7 agosto, Felicia subisce un rapido ma insignificante rinvigorimento. Tuttavia, l'8 agosto l'uragano scender\u00e0 fino alla categoria 1.\nIl 9 agosto, il wind shear provoca alcuni danni all'uragano, che cos\u00ec viene declassato definitivamente a depressione tropicale. La tempesta tende ad indebolirsi ulteriormente, a tal punto che comincia a dissiparsi dall'interno. Dalla tarda mattinata, l'attivit\u00e0 temporalesca continua solo intorno al centro di bassa pressione della tempesta. Il ciclone oramai \u00e8 molto debole ma, ci\u00f2 nonostante, continua la sua strada verso le Hawaii portando con s\u00e9 una considerevole cellula temporalesca. Il sistema continua ad indebolirsi fino ad essere declassato a depressione tropicale. Nei due giorni successivi, si consumer\u00e0 nei cieli delle Hawaii.\nPreparativi.\nLa mattina del 5 agosto, le previsioni cominciarono a parlare di una possibilit\u00e0 che Felicia si dirigesse verso le Hawaii e perci\u00f2 gli abitanti furono invitati subito a prepararsi al peggio. Il giorno stesso, la governatrice delle Hawaii Linda Lingle fece un discorso riguardante la tempesta. Durante il discorso, sottoline\u00f2 che la tempesta non era imminente e non sarebbe stata catastrofica, ma sarebbe stato meglio assicurarsi di tutto e prepararsi al probabilissimo arrivo. La previsione di indebolimento di Felicia, port\u00f2 a una sottovalutazione del problema. Il sindaco della contea di Hawaii fu avvisato di ci\u00f2 che stava per succedere nei prossimi giorni e ebbe il compito di avvisare i cittadini per l'ennesima volta. I negozi segnalarono un afflusso record di clienti per comprare il kit di protezione contro la tempesta e i prezzi si abbassarono notevolmente."}
{"id": "2551162", "revid": "9595", "url": "https://it.wikipedia.org/wiki?curid=2551162", "title": "Guecellone da Camino", "text": ""}
{"id": "2551164", "revid": "9595", "url": "https://it.wikipedia.org/wiki?curid=2551164", "title": "Guecello da Camino", "text": ""}
{"id": "2551176", "revid": "298229", "url": "https://it.wikipedia.org/wiki?curid=2551176", "title": "Campionati del mondo di corsa campestre", "text": "I campionati del mondo di corsa campestre (nome ufficiale in inglese \"World Athletics Cross Country Championships\") sono una competizione internazionale di corsa campestre, organizzata dalla World Athletics.\nLa manifestazione ha avuto cadenza annuale dal 1973, anno in cui ha sostituito i campionati internazionali di corsa campestre, detti anche cross delle nazioni (\"International Cross Country Championships\"), competizione nata nel 1903. Dal 2011 l'evento ha cadenza biennale."}
