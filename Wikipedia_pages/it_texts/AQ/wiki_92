{"id": "2608642", "revid": "1226", "url": "https://it.wikipedia.org/wiki?curid=2608642", "title": "Templari", "text": ""}
{"id": "2608647", "revid": "599013", "url": "https://it.wikipedia.org/wiki?curid=2608647", "title": "Kunice", "text": ""}
{"id": "2608648", "revid": "174925", "url": "https://it.wikipedia.org/wiki?curid=2608648", "title": "Time to say goodbye", "text": ""}
{"id": "2608649", "revid": "697352", "url": "https://it.wikipedia.org/wiki?curid=2608649", "title": "Roccia sialica", "text": "Le rocce sialiche sono rocce contenenti, in maggioranza, silicio o alluminio.\nDescrizione e dati specifici.\nLe rocce sialiche sono rocce ignee che si formano da magmi acidi.\nHanno una composizione in silice (SiO2) &gt; 70%.\nHanno, generalmente, una temperatura di fusione di circa 700 \u00b0C.\nLa loro densit\u00e0, essendo composte principalmente di alluminio o silicio, \u00e8 bassa: circa 2,7 g/cm3.\nHanno un rapporto Si:O basso: ~1:2.\nRocce sialiche pi\u00f9 comuni\nSiccome si formano a temperatura relativamente basse, sono le prime rocce a formarsi dal magma in raffreddamento e quindi contengono un buon numero di diverse specie mineralogiche:"}
{"id": "2608652", "revid": "112141534", "url": "https://it.wikipedia.org/wiki?curid=2608652", "title": "Home Farm Football Club", "text": "L'Home Farm Football Club \u00e8 una societ\u00e0 calcistica con sede a Dublino.\nIl club \u00e8 conosciuto per il suo florido settore giovanile che ha sfornato molti giocatori poi divenuti internazionali.\nDal 1972 al 1999 il club ha militato in League of Ireland alternando Premier Division e First Division (l'equivalente di A e B italiane).\nDal 1999 in poi il club ha rinunciato a partecipare a campionati professionistici ed attualmente milita nel campionato provinciale del Leinster.\nCronistoria.\nI punti pi\u00f9 alti della storia del club sono senz'altro due:\nStadio.\nDal 1970 al 1989 lo stadio casalingo era il Tolka Park (9500 posti) che nel 1989 venne acquistato dallo Shelbourne. L'Home Farm si trasfer\u00ec al Whitehall, di capacit\u00e0 decisamente inferiore."}
{"id": "2608653", "revid": "287204", "url": "https://it.wikipedia.org/wiki?curid=2608653", "title": "Kysuca", "text": "Il Kysuca \u00e8 un fiume, affluente destro del V\u00e1h, che scorre nella Slovacchia settentrionale, nell'omonima zona chiamata Kysuce.\nPercorso.\nNei primi tratti il corso d'acqua scorre in direzioni nord-occidentale costeggiando la catena Javorn\u00edky (dove si trova la fonte) e le montagne Kysuck\u00e9 Beskydy; dopo aver attraversato le citt\u00e0 di Turzovka e \u010cadca il tracciato assume una direzione meridionale bagnando Horelica, Kr\u00e1sno nad Kysucou, Kysuck\u00e9 Nov\u00e9 Mesto fino a gettarsi nel V\u00e1h a \u017dilina."}
{"id": "2608657", "revid": "767487", "url": "https://it.wikipedia.org/wiki?curid=2608657", "title": "Steve Foster", "text": "Carriera.\nInizi\u00f2 la sua carriera calcistica nel 1975 al , giocandoci fino al 1979, quando pass\u00f2 al Brighton. Durante la sua permanenza al Brighton, Foster ottenne 3 presenze con la Nazionale di calcio inglese, partecip\u00f2 al e giunse alla finale di FA Cup del 1983.\nDopo cinque stagioni, nel marzo 1984 Foster fu ceduto all', ma dopo otto mesi, nel novembre dello stesso anno si trasfer\u00ec al Luton Town. In questo club divent\u00f2 e titolare nel centro della difesa, guidando la squadra alla conquista della Football League Cup vinta contro l'Arsenal nel 1988.\nNel 1989 pass\u00f2 al Oxford United, per poi trascorrere gli ultimi quattro anni di carriera nuovamente al Brighton.\nNel gennaio 2008 fu nominato membro di un consorzio anglo-americano, di cui faceva parte anche il presentatore della BBC Nick Owen, che si poneva come obiettivo l'acquisto della propriet\u00e0 del Luton Town."}
{"id": "2608660", "revid": "355597", "url": "https://it.wikipedia.org/wiki?curid=2608660", "title": "Home Farm F.C.", "text": ""}
{"id": "2608662", "revid": "1568601", "url": "https://it.wikipedia.org/wiki?curid=2608662", "title": "K-feldspato", "text": "Il K-feldspato o feldspato di potassio (formula KAlSi3O8) \u00e8 un tectosilicato, cio\u00e8 un silicato con struttura spaziale.\nPolimorfismo.\nIn natura il K-feldspato pu\u00f2 essere trovato in forme con struttura differente (ma stessa composizione) detti polimorfi.\nMicroclino.\nIl Microclino \u00e8 il feldspato di pi\u00f9 bassa temperatura, ed ha simmetria triclina. Tipica \u00e8 la geminazione di tipo Albite-Periclino (\"a graticcio\"). Raramente si presenta non geminato.\nOrtoclasio.\nL'Ortoclasio, a differenza del Microclino, presenta simmetria monoclina. Tipica \u00e8 la geminazione di tipo Carlsbad.\nSanidino.\nIl Sanidino \u00e8 il feldspato potassico di alta temperatura, con origine vulcanica. Presenta simmetria monoclina. \nAdularia.\nL'Adularia \u00e8 il feldspato potassico di bassa temperatura."}
{"id": "2608664", "revid": "1543377", "url": "https://it.wikipedia.org/wiki?curid=2608664", "title": "Mario Gamba", "text": "Biografia.\nGiornalista e critico musicale ha lavorato per \"il manifesto\", \"Alias\", \"l'Espresso\" e in televisione per il TG3. A partire dal 1977 si \u00e8 occupato di musica diventando profondo conoscitore dei generi meno convenzionali.\nNel 2014 ha partecipato con una testimonianza personale all'Archivio Vivo del progetto e documentario \"Lun\u00e0digas\" \"ovvero delle donne senza figli\" di Nicoletta Nesler e Marilisa Piga."}
{"id": "2608665", "revid": "767487", "url": "https://it.wikipedia.org/wiki?curid=2608665", "title": "Renca", "text": "Renca \u00e8 un comune del Cile della provincia di Santiago. Si trova nella Regione Metropolitana di Santiago. Al censimento del 2002 possedeva una popolazione di 133.518 abitanti."}
{"id": "2608666", "revid": "1543377", "url": "https://it.wikipedia.org/wiki?curid=2608666", "title": "Cladonia minarum", "text": "Cladonia minarum Ahti (1986), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal latino \"minae, -arum\", difettivo di singolare, che significa \"sporgenze, merlature\", ad indicare le forme che possono assumere gli apoteci.\nCaratteristiche fisiche.\nAll'esame cromatografico sono state rilevate quantit\u00e0 di acido fumarprotocetrarico\nIl fotobionte \u00e8 principalmente un'alga verde delle Trentepohlia.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie appartiene alla sezione Unciales;alcuni, (Stenroos e altri), ritengono che costituisca una sezione a parte, detta Divaricatae, a causa di un aspetto \"spinoso\" che condivide anche con C. albofuscescens, C. consimilis, C. divaricata, C. fleigiae, C. steyermarkii e C. variegata.\nA tutto il 2008 non sono state identificate forme, sottospecie e variet\u00e0."}
{"id": "2608667", "revid": "729019", "url": "https://it.wikipedia.org/wiki?curid=2608667", "title": "Aeroporto di Birmingham", "text": "L'Aeroporto di Birmingham \u00e8 un aeroporto situato a 10,2\u00a0km a sud est della citt\u00e0 di Birmingham, nella contea di West Midlands (contea), Inghilterra. \u00c8 il sesto pi\u00f9 trafficato scalo del Regno Unito e il secondo a non servire Londra, dopo l'Aeroporto di Manchester.\nL'aeroporto \u00e8 hub per diverse compagnie aeree: Flybe, Monarch Airlines, Ryanair e Thomson Airways.\nLo scalo offre rotte interne al Regno Unito e voli internazionali per le maggiori citt\u00e0 dell'Europa, del Subcontinente indiano, del Medio oriente e degli Stati Uniti e Caraibi.\nStruttura.\nL'Aeroporto \u00e8 costituito da due edifici terminal (1 e 2) che sono collegati tra loro. Il terminal 1 \u00e8 usato da tutte le compagnie presenti nello scalo, ad eccezione di Ryanair e Flybe, che usufruiscono dei servizi del terminal 2.\nTrasporti a terra.\n\u00c8 presente una monorotaia gratuita (Air-Rail Link) che collega la stazione ferroviaria all'aeroporto in circa 2 minuti, partendo dall'ultimo piano del Terminal 1. Molti treni regionali e intercity arrivano alla stazione dell'aeroporto. C'\u00e8, tra l'altro, una connessione diretta con Londra Euston.\nVicino all'aeroporto si trova l'autostrada A45 e l'uscita 6 della superstrada M42, che si collega poi con la M6.\nLa linea 900 degli autobus parte ogni 20 minuti in direzione della stazione autobus Digbeth e poi al centro della citt\u00e0. Si possono trovare anche dei collegamenti, via pullman, diretti verso altri importanti aeroporti come Londra Luton, Londra Gatwick, Londra Stansted."}
{"id": "2608670", "revid": "486946", "url": "https://it.wikipedia.org/wiki?curid=2608670", "title": "Birmingham International Airport", "text": ""}
{"id": "2608671", "revid": "767487", "url": "https://it.wikipedia.org/wiki?curid=2608671", "title": "San Joaqu\u00edn (Cile)", "text": "San Joaqu\u00edn \u00e8 un comune del Cile della provincia di Santiago. Si trova nella Regione Metropolitana di Santiago. Al censimento del 2002 possedeva una popolazione di 97.625 abitanti."}
{"id": "2608673", "revid": "767487", "url": "https://it.wikipedia.org/wiki?curid=2608673", "title": "San Miguel (Cile)", "text": "San Miguel \u00e8 un comune del Cile della provincia di Santiago. Si trova nella Regione Metropolitana di Santiago. Al censimento del 2002 possedeva una popolazione di 78.872 abitanti."}
{"id": "2608677", "revid": "1008732", "url": "https://it.wikipedia.org/wiki?curid=2608677", "title": "Vitacura", "text": "Vitacura \u00e8 un comune del Cile della provincia di Santiago. Si trova nella Regione Metropolitana di Santiago. Al censimento del 2002 possedeva una popolazione di 81.499 abitanti.\nCultura.\nPresso la cittadina ha sede un centro ESO preposto all'organizzazione degli eventi pubblici presso gli osservatori dislocati nello stato, presso La Silla, Paranal e Chajnantor."}
{"id": "2608678", "revid": "1543377", "url": "https://it.wikipedia.org/wiki?curid=2608678", "title": "This Is Radio Clash", "text": "This Is Radio Clash \u00e8 un singolo della band punk rock Clash, pubblicato nel 1981. Anche se non \u00e8 mai stato inserito in nessuno dei loro album in studio, \u00e8 stato pubblicato nelle seguenti raccolte: \"The Singles\" (1991), \"The Story of the Clash, Volume 1\" (1988), \"Singles Box\" (2006), \"The Singles\" (2007), \"Clash on Broadway\" (1991).\nIl brano.\nCome il precedente singolo \"The Magnificent Seven\", anche in questo brano reggae/dub/rap/punk-funk sono presenti sfumature hip hop simili a quelle dei brani della Sugarhill Gang e dei Grandmaster Flash &amp; The Furious Five.\nLa \"B-side\" del singolo, \"Radio Clash\", \u00e8 un remix leggermente diverso di \"This Is Radio Clash\" e presenta un testo differente (pur trattando lo stesso argomento). Inoltre i Clash dichiararono che, in origine, le due canzoni dovevano essere un unico brano. Tuttavia, la differenza tra le due consiste esclusivamente su delle variazioni della stessa registrazione (non a caso i due brani hanno esattamente la stessa durata).\nLe somiglianze tra la traccia 1 e la traccia 2 ha portato confusione nelle pubblicazioni della canzone. Nella versione rimasterizzata di \"Super Black Market Clash\" (in CD), raccolta di \"B-side\", remix e rarit\u00e0, \"Radio Clash\" \u00e8 accreditata come \"\"This Is Radio Clash\". Lo stesso errore si \u00e8 ripetuto nella \"track-list\" di \"The Essential Clash\" (raccolta del 2003). Al contrario, nella compilation \"Singles Box\" del 2006, il brano \u00e8 accreditato come \"Radio Clash\"\"."}
{"id": "2608681", "revid": "110157", "url": "https://it.wikipedia.org/wiki?curid=2608681", "title": "Colina (Cile)", "text": "Colina \u00e8 un comune del Cile, capoluogo della provincia di Chacabuco. Si trova nella Regione Metropolitana di Santiago. Al censimento del 2002 possedeva una popolazione di 77.815 abitanti."}
{"id": "2608684", "revid": "729019", "url": "https://it.wikipedia.org/wiki?curid=2608684", "title": "Aeroporto di Bristol", "text": "L'Aeroporto di Bristol \u00e8 un aeroporto situato vicino a Bristol e pi\u00f9 precisamente a Lulsgate Bottom in Inghilterra.\nL'aeroporto \u00e8 base delle seguenti compagnie aeree:"}
{"id": "2608689", "revid": "110157", "url": "https://it.wikipedia.org/wiki?curid=2608689", "title": "Puente Alto", "text": "Puente Alto \u00e8 un comune del Cile, capoluogo della provincia di Cordillera. Si trova nella Regione Metropolitana di Santiago. Al censimento del 2002 possedeva una popolazione di 492.915 abitanti."}
{"id": "2608694", "revid": "110157", "url": "https://it.wikipedia.org/wiki?curid=2608694", "title": "Melipilla", "text": "Melipilla \u00e8 un comune del Cile, capoluogo della provincia di Melipilla. Si trova nella Regione Metropolitana di Santiago. Al censimento del 2002 possedeva una popolazione di 94.540 abitanti."}
{"id": "2608697", "revid": "287204", "url": "https://it.wikipedia.org/wiki?curid=2608697", "title": "Andres Guardado", "text": ""}
{"id": "2608701", "revid": "110157", "url": "https://it.wikipedia.org/wiki?curid=2608701", "title": "Talagante", "text": "Talagante \u00e8 un comune del Cile, capoluogo della provincia di Talagante. Si trova nella Regione Metropolitana di Santiago. Al censimento del 2002 possedeva una popolazione di 59.805 abitanti."}
{"id": "2608706", "revid": "287204", "url": "https://it.wikipedia.org/wiki?curid=2608706", "title": "Sevlievo", "text": "Sevlievo (in bulgaro \u0421\u0435\u0432\u043b\u0438\u0435\u0432\u043e) \u00e8 un comune bulgaro situato nel distretto di Gabrovo di 43.490 abitanti (dati 2009).\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2608707", "revid": "287204", "url": "https://it.wikipedia.org/wiki?curid=2608707", "title": "Erdosteina", "text": "Erdosteina \u00e8 una molecola dotata di attivit\u00e0 mucolitica. Strutturalmente \u00e8 un derivato tiolico caratterizzato dalla presenza di due atomi di zolfo. I due gruppi funzionali sulfidrilici contenuti nella molecola vengono liberati grazie all'effetto di primo passaggio epatico e ci\u00f2 consente la conversione di erdosteina nel suo metabolita farmacologicamente attivo (Met I). \nIn Italia il farmaco (titolare dell'autorizzazione all'immissione in commercio Edmond Pharma) \u00e8 impiegato come mucolitico e fluidificante nelle affezioni acute e croniche dell'apparato respiratorio. E' venduto con i nomi commerciali di Esteclin ed Erdotin, nella forma farmaceutica di capsule rigide da 300 mg, compresse dispersibili da 300 mg, granulato per sospensione orale (225 mg) in bustine e polvere per sospensione orale (175 mg/5ml).\nFarmacodinamica.\nErdosteina \u00e8 una molecola mucoattiva antiossidante dotata di un profilo farmacologico multiforme che le consente di interferire positivamente nei processi patologici dei disordini respiratori, in particolare quelli caratterizzati da aumento di produzione o spessore del muco, aumentato stress ossidativo ed infiammazione cronica. Inoltre, una importante caratteristica del profilo farmacologico di erdosteina \u00e8 rappresentata dalla sua sinergia con gli antibiotici. \nErdosteina esercita il suo ruolo come antiossidante ed antinfiammatorio grazie al gruppo tiolico libero del suo metabolita Met I, che ha un effetto diretto di scavenging radicalico (in particolare sulle specie reattive dell\u2019ossigeno) ed \u00e8 quindi in grado di legare i radicali liberi impedendo che questi danneggino l'organismo.\nSvolge inoltre un ruolo protettivo contro la perossidazione lipidica (soggetti fumatori, pazienti con BPCO).\nErdosteina esercita inoltre il suo effetto aumentando la disponibilit\u00e0 di antiossidanti endogeni come il glutatione, nel plasma e nel fluido di lavaggio bronco-alveolare. \nErdosteina \u00e8 in grado di interferire con l\u2019adesione batterica. Infatti il Met I, agendo sulle fimbrie batteriche, pu\u00f2 distruggere l\u2019integrit\u00e0 dei legami disolfuro all\u2019interno delle piline inducendo cambiamenti stereo-chimici che interferiscono con il legame delle fimbrie batteriche ai recettori cellulari. \nLa riduzione di aderenza batterica \u00e8 raggiunta dal Met I a concentrazioni vicine al picco plasmatico che si ottiene dopo una singola somministrazione orale di 300 mg di erdosteina. \nErdosteina ha dimostrato in vitro ed in vivo un\u2019attivit\u00e0 sinergica con gli antibiotici, contro l\u2019adesivit\u00e0 batterica, in pazienti con infezioni respiratorie. Diversi studi clinici sottolineano infatti che, quando data in combinazione con antibiotici, erdosteina non interferisce con la loro attivit\u00e0 bens\u00ec ne migliora gli effetti, portando ad un aumento di efficacia terapeutica. \nErdosteina mostra una importante azione muco-regolatrice (determina infatti un incremento della produzione di muco rendendolo pi\u00f9 fluido e molto meno denso), ed influenza positivamente la clearance mucociliare.\nSecondo alcuni studi erdosteina risulta pi\u00f9 attiva di altri farmaci muco-regolatori simili (ad esempio N-acetil-cisteina, sobrerolo ed ambroxolo).\nStudi dimostrano che in pazienti con bronchite cronica stabile/BPCO con ipersecrezione di muco, erdosteina pu\u00f2 portare vantaggi terapeutici nella somministrazione a lungo termine. \nUn trattamento di 6-8 mesi con erdosteina pu\u00f2 ridurre significativamente il rischio di esacerbazioni ed ospedalizzazione e migliorare la qualit\u00e0 di vita dei pazienti. Questo dato \u00e8 in accordo con le recenti indicazioni derivanti dalla letteratura internazionale, che supporta l'uso di agenti mucoattivi in pazienti con patologie polmonari croniche ipersecretive, specialmente durante i mesi invernali. \nUna metanalisi condotta su 1278 pazienti ha dimostrato che erdosteina favorisce un miglioramento della sintomatologia e riduce il rischio di esacerbazioni di bronchite cronica e BPCO. E' risultato inoltre che erdosteina \u00e8 in grado di ridurre la durata di un'esacerbazione ed il rischio di ospedalizzazione dovuto a BPCO. \nLo studio RESTORE (Reducing Exacerbations and Symptoms by Treatment with ORal Erdosteine in COPD) randomizzato, doppio-cieco, ha valutato l\u2019efficacia e la sicurezza di erdosteina 300 mg/bid in aggiunta alla terapia di mantenimento per 12 mesi in 467 pazienti con BPCO stabile da moderata a severa. Lo studio ha coinvolto 47 ospedali in 10 Paesi europei. Dopo 1 anno di trattamento si \u00e8 avuta una riduzione del 19.4% della frequenza di esacerbazione, con una riduzione del 57.1% nella frequenza delle esacerbazioni lievi. Inoltre si \u00e8 avuta una riduzione del 24.6% della durata delle esacerbazioni rispetto al placebo. Questi effetti sono stati ottenuti indipendentemente dall\u2019assunzione di corticosteroidi per via inalatoria. \nUna subanalisi dello studio RESTORE ha dimostrato che l\u2019aggiunta di erdosteina alla terapia di mantenimento riduce il numero di esacerbazioni lievi e la durata di tutte le esacerbazioni nei pazienti con BPCO moderata.\nUna metanalisi condotta su 2753 pazienti con BPCO mostra che il profilo di efficacia e sicurezza di erdosteina \u00e8 superiore a quello di altri due mucolitici, carbocisteina ed N-acetilcisteina. Inoltre erdosteina \u00e8 stato l\u2019unico tra i tre mucolitici a ridurre il rischio di ospedalizzazione dovuto ad esacerbazioni di BPCO.\nDiversi studi dimostrano l\u2019efficacia di erdosteina nel trattamento della bronchiectasia in termini di facilit\u00e0 di espettorazione. In alcuni Paesi nel mondo erdosteina \u00e8 approvata per il trattamento della bronchiectasia. \nErdosteina ha dimostrato benefici anche nel trattamento di rinosinusite cronica con poliposi nasale ed Otite Media Secretiva. \nErdosteina \u00e8 stata testata in pazienti pediatrici con disturbi del basso tratto respiratorio, in associazione con ampicillina, dimostrando un\u2019elevata riduzione dei sintomi.\nIn pazienti pediatrici con bronchite acuta, tracheobronchite e polmonite, erdosteina ha dimostrato un\u2019elevata riduzione dell\u2019intensit\u00e0 della tosse e miglioramento dei sintomi clinici, con ottima tollerabilit\u00e0.\nIn 342 pazienti pediatrici con storia di esacerbazioni ricorrenti, l\u2019utilizzo di erdosteina ai primi sintomi di infezione del tratto respiratorio con presunta origine virale ha portato ad una elevata riduzione dell\u2019uso di antibiotici e minori infezioni respiratorie.\nFarmacocinetica.\nErdosteina, somministrata in singole dosi da 150 mg a 1200 mg, mostra una cinetica lineare, con concentrazioni sieriche del Met I di circa quattro volte maggiori rispetto a quelle di Erdosteina. \nI parametri farmacocinetici di erdosteina e del Met I sono pienamente comparabili dopo dosi singole e multiple, quindi non si verifica accumulo o attivazione metabolica dopo somministrazioni ripetute. \nIl cibo non influenza in modo significativo l\u2019assorbimento di erdosteina.\nDopo somministrazione per via orale erdosteina \u00e8 rapidamente assorbita dal tratto gastrointestinale. La concentrazione plasmatica massima (Cmax) viene raggiunta dopo 30-60 minuti (Tmax) dalla assunzione. La molecola a livello epatico subisce una metabolizzazione completa in metaboliti affini. La biodisponibilit\u00e0 del farmaco assunto per via orale \u00e8 ottima. \nL'emivita si aggira intorno alle 3 ore. Il legame con le proteine plasmatiche \u00e8 pari al 65%.\nIn 12 soggetti sani anziani (et\u00e0 media 63 anni) i parametri farmacocinetici di Erdosteina e Met I si sono dimostrati simili a quelli osservati negli adulti (et\u00e0 media 31 anni).\nUna moderata disfunzionalit\u00e0 renale in soggetti anziani non ha influenzato la farmacocinetica di erdosteina o del Met I.\nTossicit\u00e0.\nLa DL50 nel ratto \u00e8 molto alta, compresa tra 3.500-5.000\u00a0mg/kg.\nUsi clinici.\nStudi clinici su pi\u00f9 di 4.000 pazienti hanno dimostrato che erdosteina \u00e8 efficace nel trattamento di affezioni acute e croniche delle vie aeree superiori ed inferiori caratterizzate da un\u2019aumentata produzione di muco. Va infatti a modulare la viscosit\u00e0 dell'escreto delle vie aeree, rendendo il muco pi\u00f9 fluido e meno compatto. In questo modo si ha un incremento della velocit\u00e0 mucociliare che favorisce la rimozione del muco dalle vie aeree.\nErdosteina viene utilizzato come mucolitico, fluidificante nelle affezioni acute e croniche dell'apparato respiratorio. Va infatti a modulare la viscosit\u00e0 dell'escreto delle vie aeree, rendendo il muco pi\u00f9 fluido e meno compatto. In questo modo si ha un incremento della velocit\u00e0 mucociliare che favorisce la rimozione del muco dalle vie aeree.\nIn particolare l'efficacia \u00e8 significativa nel diminuire i sintomi associati alla Broncopneumopatia cronica ostruttiva.. Uno studio multicentrico, multinazionale su oltre 450 pazienti affetti da Broncopneumopatia Cronica Ostruttiva ha dimostrato che questo farmaco \u00e8 in grado di ridurre sia la frequenza che la durata delle esacerbazioni sintomatiche tipiche di questa malattia. \nLe Linee Guida Internazionali GOLD (Global Initiative for Chronic Obstructive Lung Disease) indicano che un trattamento regolare con un mucolitico come erdosteina pu\u00f2 ridurre le esacerbazioni e migliorare lo stato complessivo di salute dei pazienti affetti da Broncopneumopatia Cronica Ostruttiva.\nIn alcuni Paesi erdosteina \u00e8 approvata per il trattamento della bronchiectasia. \nEffetti collaterali ed indesiderati.\nErdosteina \u00e8 sostanzialmente un farmaco estremamente ben tollerato che comporta effetti collaterali solo in una minoranza di soggetti.\nLa frequenza e severit\u00e0 degli eventi avversi negli studi clinici (pi\u00f9 di 2300 pazienti in pi\u00f9 di 70 studi clinici) \u00e8 stata molto bassa e comparabile al placebo. \nErdosteina \u00e8 stabile ad idrolisi in ambiente acido quindi non ha un effetto diretto sulla mucosa gastrica, il che implica un profilo di sicurezza molto elevato. Tra gli effetti avversi pi\u00f9 comuni si segnalano cefalea, alterazione del gusto, nausea, vomito, diarrea, dolore addominale epigastrico, comparsa di eritema e rash cutaneo, orticaria, eczema.\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo oppure ad uno qualsiasi degli eccipienti. Il farmaco \u00e8 controindicato nei soggetti con ulcera peptica. A causa della verosimile interferenza dei prodotti metabolici della molecola con il metabolismo della metionina, erdosteina \u00e8 controindicata in soggetti che soffrono di cirrosi epatica e deficit dell'enzima cistationina-sintetasi.\nInterazioni.\nIn letteratura medica non vi \u00e8 evidenza di interazioni negative con altri farmaci. Inoltre erdosteina pu\u00f2 essere utilmente associata ad antibiotici, sedativi della tosse e farmaci con azione broncodilatatrice (ad esempio teofillina e \u03b22 stimolanti).\nSecondo uno studio eseguito su pazienti con esacerbazione di bronchite cronica erdosteina aumenta in modo significativo le concentrazioni di antibiotico (amoxicillina) nell'escreato ma non nel sangue. Il trattamento combinato determina una rapida diminuzione della viscosit\u00e0 del muco, pi\u00f9 rapidi sfebbramenti e negativizzazione delle colture dell'escreato."}
{"id": "2608711", "revid": "123328781", "url": "https://it.wikipedia.org/wiki?curid=2608711", "title": "Composizioni di Camille Saint-Sa\u00ebns", "text": "Lista delle composizioni di Camille Saint-Sa\u00ebns (1835-1921), ordinate per strumentazione e genere.\nPer strumento.\nPianoforte.\nPianoforte solista.\nOpere originali\nArrangiamenti di opere di altri autori\nPer numero d'opera.\n\"Nota: l'anno \u00e8 di scrittura, non di pubblicazione\""}
{"id": "2608719", "revid": "729019", "url": "https://it.wikipedia.org/wiki?curid=2608719", "title": "Penisola Mu\u00f1oz Gamero", "text": "La penisola Mu\u00f1oz Gamero \u00e8 una penisola del Cile. \u00c8 delimitata, procedendo in senso antiorario, dal canale Smyth, dallo stretto di Magellano, dal canale Gajardo, dal seno Skyring e dal seno Obstruccion ed \u00e8 connessa alla terraferma, la Patagonia, da uno istmo che separa il seno Skyring a sud dal seno Obstruccion a nord. L'istmo a sua volta si biforca in due strette lingue di terra che connettono, una, la parte nord e, l'altra, la parte sud in cui la penisola \u00e8 in realt\u00e0 suddivisa: queste due parti a loro volta hanno un punto di congiunzione di coordinate geografiche 52\u00b042'S 73\u00b014'O.\nGeografia.\nTra la parte settentrionale e quella meridionale si snoda il lago Mu\u00f1oz Gamero, individuato nel 1945 grazie a una fotografia aerea.\nLa penisola consta di parecchie penisole pi\u00f9 piccole che si protendono dal corpo centrale, conferendole una forma molto irregolare.\nL'isola Riesco \u00e8 stata considerata parte della penisola Mu\u00f1oz Gamero fino al 1904, anno in cui si \u00e8 scoperta l'esistenza del canale Gajardo che le separava.\nTra le caratteristiche geografiche vale la pena ricordare il Gran Campo Nevado, con i suoi ghiacci perenni, nella sua parte meridionale e il monte Burney, nella sua parte settentrionale."}
{"id": "2608720", "revid": "767487", "url": "https://it.wikipedia.org/wiki?curid=2608720", "title": "Immagina che", "text": "Immagina che (\"Imagine That\") \u00e8 un film del 2009 diretto da Karey Kirkpatrick e interpretato da Eddie Murphy.\nTrama.\nEvan \u00e8 un impegnato uomo d'affari, separato dalla moglie e con una bambina, Olivia, spesso trascurata dal padre che pensa solo a lavorare. Un giorno, Evan scopre che la figlia \u00e8 in grado di prevedere futuri fatti finanziari (fallimenti, fusioni tra societ\u00e0, compravendita di azioni) con una precisione sbalorditiva. Chiedendo a Olivia come ci riesca, lei capisce che assecondando il padre pu\u00f2 finalmente passare del tempo con lui. Gli spiega che \u00e8 in contatto con strane regine di un paese magico, raggiungibile solo dopo danze sotto un lenzuolo. I giorni passano, Olivia ed Evan non sbagliano un colpo, e lo stesso Evan inizia a essere attratto pi\u00f9 dal lenzuolo che dalla figlia.\nNel frattempo, Johnny Whitefeather, un collega nemico di Evan geloso del suo successo, scopre quale sia il motivo della bravura di Evan, e va da una trib\u00f9 indiana per comprarne uno uguale. Evan, ormai accecato dal desiderio di possedere il lenzuolo, entra in casa di un suo amico dove la figlia stava dormendo in compagnia di amici, e tenta di rubarlo. Olivia, delusissima dal comportamento del padre, glielo consegna dicendo per\u00f2 di non volerlo presente alla recita che stava preparando con tanto entusiasmo.\nAlla fine, dopo un colloquio con un importante manager che voleva assumere uno tra Evan e Johnny, il protagonista capisce di aver deluso la figlia e si congeda frettolosamente e prematuramente dalla riunione lasciando sgomenti i presenti, presentandosi poi appena in tempo per veder concludere in grande stile la recita di Olivia poco prima che cominciasse a cantare. Come scena finale, Evan ottiene il posto che tanto aspettava, avendo colpito il manager in modo positivo per la libert\u00e0 nei suoi confronti di seguire ci\u00f2 che aveva di pi\u00f9 caro, a dispetto dei tanti leccapiedi con i quali ha avuto a che fare.\nCritica.\nEddie Murphy \u00e8 stato nominato ai Razzie Awards 2009 come peggior attore protagonista."}
{"id": "2608721", "revid": "123923667", "url": "https://it.wikipedia.org/wiki?curid=2608721", "title": "Death in Soho", "text": "Death in Soho \u00e8 il nono album in studio del gruppo musicale punk britannico 999, pubblicato nel 2007 da Overground Records.\nSi tratta del primo materiale in studio edito dalla band da quasi dieci anni, ossia da \"Takeover\" del 1998. Il disco \u00e8 stato ben accolto dalla critica, tanto che secondo \"All Music Guide\" \u00ab\"molte delle tracce potrebbero appartenere ad un album del gruppo dei tardi anni '70\"\u00bb."}
{"id": "2608722", "revid": "1573940", "url": "https://it.wikipedia.org/wiki?curid=2608722", "title": "Podisma pedestris", "text": "Podisma pedestris () \u00e8 un insetto ortottero della famiglia Acrididae.\nDescrizione.\n\u00c8 una cavalletta di piccole dimensioni che raggiunge i 17-24 mm nel maschio, 25-30 mm nella femmina. Il dimorfismo sessuale non si limita alle dimensioni ma riguarda anche la livrea che \u00e8 caratterizzata da una colorazione beige-olivastra nella femmina, a strie gialle e nere nel maschio. Entrambi i sessi presentano ali vestigiali (brachitterismo). Le tibie delle zampe posteriori hanno una caratteristica colorazione bluastra e spine di colore bianco. Quest'ultimo carattere consente la distinzione da un'altra specie della sottofamiglia Melanoplinae, \"Melanoplus frigidus\", che presenta una livrea simile ma spine tibiali scure.\nDistribuzione e habitat.\nLa specie ha un areale centro-asiatico europeo .\nIn Italia \u00e8 presente su tutto l'arco alpino; vive generalmente al di sopra dei 1300 m, ma in Friuli si spinge fino a 600 m di quota .\nPopola le radure boschive, i cespuglieti, le praterie e i pascoli alpini.\nTassonomia.\nSono note le seguenti sottospecie:"}
{"id": "2608724", "revid": "19330", "url": "https://it.wikipedia.org/wiki?curid=2608724", "title": "Trjavna", "text": "Trjavna (in bulgaro \u0422\u0440\u044f\u0432\u043d\u0430) \u00e8 un comune bulgaro situato nel distretto di Gabrovo di 14.290 abitanti (dati 2009).\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2608725", "revid": "1543377", "url": "https://it.wikipedia.org/wiki?curid=2608725", "title": "Non-departmental public body", "text": "I Non-departmental public body (NDPB) sono un tipo di istituzioni britanniche con funzioni principalmente consultive, che si occupano di gestire fondi per specifiche iniziative o servizi.\nTra le tipologie di NDPB vi sono:"}
{"id": "2608728", "revid": "180202", "url": "https://it.wikipedia.org/wiki?curid=2608728", "title": "NDPB", "text": ""}
{"id": "2608729", "revid": "1924342", "url": "https://it.wikipedia.org/wiki?curid=2608729", "title": "Funhouse (singolo)", "text": "Funhouse \u00e8 una canzone di Pink in collaborazione con Tony Kanal contenuta nell'omonimo album e pubblicata come 4\u00b0 singolo per il mercato mondiale e 5\u00b0 singolo per il mercato australiano e neozelandese.\nVideo musicale.\nNel video troviamo la cantante che canta e saltella tra le rovine di una casa distrutta e abitata da bizzarri spiriti. Pink si diletta in strani stacchetti con gli strambi abitanti della casa, tra cui un pianista pazzo (interpretato dal bassista dei No Doubt, Tony Kanal). Alla fine del video se ne va a cavallo di una motocicletta."}
{"id": "2608730", "revid": "38120", "url": "https://it.wikipedia.org/wiki?curid=2608730", "title": "Blackhawk (DC Comics)", "text": "Blackhawk \u00e8 un personaggio immaginario protagonista, insieme a una gruppo di altri personaggi noto come Blackhawks, di una omonima serie a fumetti, \"Blackhawk\" (vol. 1), esordita nel 1944 ed edita prima dalla Quality Comics e poi dalla National Periodical Publications, che poi divenne la DC Comics; la serie venne creata da Will Eisner, Chuck Cuidera e Bob Powell, ma l'apporto principale venne da Reed Crandall e poi da Dick Dillin negli anni cinquanta.\nLa squadra Blackhawks era un piccolo gruppo di piloti di aerei da combattimento della seconda guerra mondiale di varie nazionalit\u00e0.\nNel 1942 i \"Blackhawk\" furono coinvolti in uno dei primi tentativi di crossover nei fumetti quando Kid Eternity lo convoc\u00f2 nella sua seconda comparsa (\"Hit Comics\" n. 6).\nDalla serie sono stati tratti un serial cinematografico, un programma radiofonico a puntate e un romanzo.\nPersonaggi.\nPrimo gruppo\nIl gruppo originale esord\u00ec nella rivista \"Military Comics\" n. 1 (agosto 1941) e rest\u00f2 in attivit\u00e0 fini al 1984 (\"Blackhawk\" n. 273 novembre 1984); esso includeva:\nAltri membri furono: Zeg, polacco, Boris, russo, e Baker, inglese. Questi personaggi scomparvero quasi subito negli anni quaranta; il luogotenente, Theodore Gaynor, marine americano, fu membro per breve tempo nella serie degli anni ottanta; altro personaggio rilevante fu Miss Paura, che non si un\u00ec mai formalmente alla squadra ma comparve ripetutamente come alleata nel corso degli anni quaranta. I membri del gruppo venivano descritti sempre in un modo stereotipato per l'epoca. Andre portava un paio di piccoli baffi e parlava con un forte accento francese ed era rinomato per il suo amore per una bellissima donna; Olaf era uno svedese, grosso e stupido, che non parla l'inglese molto bene; Hedrikson, un duro, con un paio di baffi perfetti, parlava con un forte accento tedesco; la parlata di Stanislaus \u00e8 piena di oscenit\u00e0 con epiteti in polacco; Blackhawk e Chuck sono gli ultimi stereotipati, entrambi parlanti un inglese ordinario. Durante il corso della serie, ogni personaggio sviluppa un proprio modo di dire.\nLa squadra Chaykin\nNel 1987, Howard Chaykin rinnov\u00f2 i Blackhawk con personaggi pi\u00f9 adulti, in una storia in Formato Prestigio, una serie limitata in tre libri. La squadra rinnovata di Chaykin consisteva di:\nAltri membri aggiunti ai Blackhawk della serie ispirata di Chaykin, ottennero un successo sufficiente tale da concedergli la comparsa nella rivista, \"Action Comics Weekly\", e, successivamente in una loro serie di breve durata. La versione di Chaykin dei Blackhawk rimpiazz\u00f2 il team originale nella continuit\u00e0 della DC, con alcune eccezioni:\nStoria editoriale.\nIl gruppo esord\u00ec nel primo numero della serie \"Military Comics\" della Quality Comics, nell'agosto 1941 rimanendone per molti anni protagonisti; successivamente \"Military Comics\" fu rinominato \"Modern Comics\" per poi essere cancellato con il n. 102, nell'ottobre 1950; nel 1944 esord\u00ec anche una serie omonima dedicata la gruppo che continu\u00f2 ad essere pubblicata dalla Quality fino al n. 107 nel 1956. Alla chiusura della Quality il titolo fu integrato nell'Universo DC e pubblicato continuamente fino al n. 243, nel novembre 1968, in cui il genere divenne troppo anacronistico per competere con i sorgenti nuovi fumetti dei supereroi; essendo una serie pesantemente orientata sul filone della Seconda guerra mondiale, si tent\u00f2 di attualizzare la serie con una serie di iniziative facendo fronteggiare alla la squadra avversari sempre pi\u00f9 simili a supercriminali mentre pi\u00f9 tardi fu fatto un disastroso tentativo di trasformare la stessa squadra in supereroi, sotto la cosiddetta \"Era dei Nuovi Blackhawk\", dal n. 228 al n. 241. Sebbene si fosse poi tornati alla versione originale, solo due numeri dopo la fine della Nuova Era dei Blackhawk, la serie venne cancellata.\nNegli anni settanta venne proposta miniserie ma senza sviluppi successivi a parte qualche comparsa tramite flashback in altre serie. Negli anni ottanta una serie scritta da Mark Evanier e illustrata da Dan Spiegel venne ambientata nel corso la Seconda guerra mondiale; una miniserie di Howard Chaykin reinvent\u00f2 il gruppo in cui le loro avventure continuavano nelle storie post-Guerra in \"Action Comics Weekly\", e quindi nella loro serie di breve durata degli anni novanta. Da allora, comparvero solo accenni moderni di solito con il nome di \"Blackhawk Espress\" o con la presenza della viaggiatrice temporale, \"Lady Blackhawk\". Uno dei migliori esempi di questo furono le comparse del personaggio di Chop-Chop negli anni novanta; in alcuni numeri della serie \"Blackhawk\" della DC lo descrivono come un uomo in et\u00e0 avanzata, rispettabile, pieno di risorse (a lungo cerc\u00f2 di liberarsi dalla trappola dello stereotipo razziale); tuttavia gli altri piloti Blackhawk furono mostrati nel presente o in eventi posti in un futuro alternativo come \"Our Worlds at War\" e \"Kingdom Come\" ma non \u00e8 chiaro se vi sia qualche connessione a parte l'omaggio e all'ispirazione di questa versione agli originali. Successivamente i Blackhawk vennero considerati come un'estensione dei Checkmate. Tre settimane dopo l'attentato dell'11 settembre 2001, la DC Comics ristamp\u00f2 il numero pre-Pearl Harbor di \"Military Comics\" in \"Blackhawk Archives\" vol. 1\u00b0 (2001) come parte del rilegato, DC Archive Editions. I \"Blackhawk\" comparvero poi nel n. 9 di \"The Brave and The Bold\" del febbraio 2008, nel quale si alleavano con i \"Boy Commandos\". Il gruppo comparve inoltre nell'album \"Superman &amp; Batman: Generations 2\", in cui aiutarono Superman, lo Spettro e Hawkman a sconfiggere, nel corso della guerra un robot; nel corso della battaglia, Chuck si sacrific\u00f2 per distruggere un missile. Nel corso della stessa storia, nel 1997, un'eroina di nome \"Blackhawk\" comparve e sconfisse Sinestro. Sembr\u00f2 essere basata sul personaggio di Hawkwoman, che utilizzava in battaglia una mazza sonica, facendosi chiamare \"Janet\". Menzion\u00f2 anche che non andava d'accordo con Hal Jordan.\nEdizioni estere.\nLe storie ed i personaggi dei \"Blackhawk\" divennero popolari sia nel mercato internazionale che negli Stati Uniti. La Quality ebbe la licenza sui diritti di \"Blackhawk\", cos\u00ec come per molti degli altri personaggi, fino al \"Boardman Books\" di Londra, che li utilizz\u00f2 in serie di ristampe in tre colori, dal 1948 al 1954. La \"Boardman\" ristamp\u00f2 anche le storie di \"Blackhawk\" nella loro serie \"Adventure Annual\" pubblicata per le feste natalizie. Molte delle ristampe inglesi di \"Blackhawk\" furono riprese dal direttore artistico della \"Boardman\", \"Denis McLoughlin\", che cre\u00f2 almeno una storia inglese originale, cos\u00ec come le illustrazioni. Dopo che venne meno il contratto di \"Loughlin\", la \"Strato Publications\" lanci\u00f2 una serie da 68 pagine, in rilegatura quadrata di 38 numeri tra il 1956 ed il 1958.\nPremi e riconoscimenti.\nLa serie di fumetti del 1989 fu nominata per lo Squiddy Award come Nuova Serie Continuativa."}
{"id": "2608733", "revid": "729019", "url": "https://it.wikipedia.org/wiki?curid=2608733", "title": "Castello di Montauto", "text": "Il castello di Monta\u00f9to si trova a Impruneta, in via di Montauto 124.\nStoria e descrizione.\nIl castello, che sorge a 168 m.s.l. sulla sommit\u00e0 di un poggio conico che domina la via Chiantigiana, venne edificato nell'anno 980 per scopi difensivi dalla potente famiglia Gherardini e a cavallo tra i secoli XIII e XIV fu al centro di aspre contese tra le fazioni dei guelfi e ghibellini prima e poi tra quelli ancora pi\u00f9 violenti tra guelfi bianchi e neri. Il toponimo deriva da una contrazione di \"monte Acuto\". Il nucleo pi\u00f9 antico del castello \u00e8 l'alto torrione duecentesco, ancora esistente al centro della propriet\u00e0, circondato da una specie di mastio rustico, con paramento in pietra a vista.\nGi\u00e0 degli Adimari, verso il 1550 l'edificio venne ampliato e trasformato in una villa suburbana per il mercante fiorentino Bastiano Cia\u00ecni, che possedeva anche l'antistante villa Il Cerretino e che chiam\u00f2 uno degli architetti pi\u00f9 richiesto del momento, Domenico di Baccio d'Agnolo. A quell'epoca risalgono anche le numerose decorazioni a grottesche degli interni e della loggetta sul lato sud, mentre quella nord \u00e8 in pi\u00f9 sobrio stile fiorentino, con colonne e una serliana profilata in pietra serena. Il proprietario, che non tard\u00f2 a farsi chiamare \"di Montaguto\", sub\u00ec per\u00f2 un tracollo finanziario e pochi anni dopo il complesso fu acquistato dai Niccolini. A essi spetta l'iniziativa di costruire la loggia in pietra serena sul lato ovest.\nLa propriet\u00e0 \u00e8 circondata da un parco romantico di cipressi e lecci che la nascondono, voluto dai Bellucci Mascagni (proprietari dal 1892), con una cappellina esterna al primo cerchio di mura, dall'aspetto austero e semplice all'esterno e decorata all'interno da un affresco attribuito alla scuola di Giorgio Vasari. La lunetta \u00e8 decorata da una terracotta con \"Santa Lucia\", della scuola di Luca della Robbia.\nDopo un periodo di oblio, nel secondo dopoguerra il castello fu acquistato dall'editore Enrico Vallecchi, che lo restaur\u00f2 accuratamente e, dal 1957, ne fece la sua residenza. Con la moglie Maria Luigia Guaita vi raccolse un'importante collezioni di dipinti, incisioni e disegni del Novecento italiano."}
{"id": "2608761", "revid": "1543377", "url": "https://it.wikipedia.org/wiki?curid=2608761", "title": "Cladonia miniata", "text": "Cladonia miniata G. Meyer, \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dall'aggettivo latino \"miniatus, -a, -um\", che significa \"tinto di minio, del colore del minio\", ad indicare il colore rosso vivo degli apoteci.\nCaratteristiche fisiche.\nLe parti midollari sono di colore rosso minio; ha le squamule basali del tallo arrotondate. I podezi sono spessi, di forma piana.\nAll'esame cromatografico sono state rilevate tracce di acido barbatico.\nFra le sostanze isolate in questa specie di lichene figurano diversi galattomannani e galattomannoglucani, tipi di polisaccaridi\nIl fotobionte \u00e8 principalmente un'alga verde delle Trentepohlia.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie appartiene alla sezione Cocciferae; nell'ambito di questa sezione alcuni autori inseriscono la C. miniata in un gruppo, Miniatae, con caratteristiche precipue comuni anche alle seguenti specie: C. ahtii, C. anaemica, C. lopezii, C. hypomelaena, C. parvipes, C. salmonea e C. secundana.\nA tutto il 2008 sono state identificate le seguenti forme, sottospecie e variet\u00e0:"}
{"id": "2608763", "revid": "767487", "url": "https://it.wikipedia.org/wiki?curid=2608763", "title": "Elastasi", "text": "L'elastasi \u00e8 un enzima, classificata fra le proteasi, quindi come peptidasi. \u00c8 un enzima prodotto soprattutto dal pancreas ed ha la propriet\u00e0 di scindere l'elastina. Viene prodotta anche dalle cellule del sistema immunitario. Sono due differenti tipi di elastasi che intervengono in processi diversi.\nProdotta nel pancreas sotto forma di \"proelastasi\", viene attivata dalla tripsina che la trasforma in elastasi.\nForme e classificazione.\nEsistono 2 diversi geni che codificano per l'elastasi, portando cos\u00ec alla sintesi di due diverse forme di elastasi, prodotte in zone diverse dell'organismo e con attivit\u00e0 e funzioni diverse:\nLa prima quella pancreatica, interviene nei processi digestivi ed ha la funzione di favorire la digestione di alcuni alimenti come il collageno. La seconda, quella prodotta dai neutrofili, conosciuta anche come \"elastasi 2\", \u00e8 implicata nella patogenesi degenerativa, soprattutto nell'asma e nella granulomatosi di Wegener.\nOrganismi come la Pseudomonas aeruginosa producono una propria elastasi, considerata come un fattore di virulenza.\nFunzione.\nLa funzione dell'elastasi \u00e8 quella di spezzare, degradare la struttura dell'elastina, fibra elastica che, insieme al collagene, determina le caratteristiche del tessuto connettivo. Questo permette le attivit\u00e0 digestive sfruttate dall'apparato digerente.\nL'elastasi prodotta invece dai macrofagi, quella definita elastasi neutrofila o elastasi 2, permette di degradare la membrana esterna di batteri quali Escherichia coli ed altri Gram negativi e di inibire i fattori virulenti della Shigella."}
{"id": "2608772", "revid": "767487", "url": "https://it.wikipedia.org/wiki?curid=2608772", "title": "Un angelo da quattro soldi", "text": "Un angelo da quattro soldi (\"Almost an angel\") \u00e8 un film del 1990 di John Cornell, interpretato da Paul Hogan.\nTrama.\nTerry Dean \u00e8 un ladro appena uscito di prigione ed un genio di elettronica. Dopo una rapina in banca salva un bambino da morte certa sospingendolo via dalla strada mentre sta per essere travolto da un furgone, venendo per\u00f2 investito a sua volta. In ospedale Terry ha un\u2019esperienza extrasensoriale in cui Dio, nonostante la sua vita da ladro, gli d\u00e0 una seconda possibilit\u00e0 in merito alla sua ultima buona azione: dovr\u00e0 tornare sulla terra come un angelo e dedicarsi al bene del prossimo.\nTornato in s\u00e9, Terry tenta una nuova rapina in banca, ma prima che possa agire sopraggiungono altri rapinatori, uno dei quali spara a Terry in pieno petto, lasciandolo illeso. La pistola si riveler\u00e0 infatti caricata a salve, ma a quel punto Terry si convince di esser diventato un angelo immortale. Dopo essersi consultato con un prete, che lo crede pazzo ma gli d\u00e0 anche qualche consiglio, Terry decide di aiutare davvero gli altri. Seguendo una serie di presunti segnali inviati da Dio, arriva in un bar dove incontra Steve Garner, un uomo confinato su una sedia a rotelle per un tumore al midollo spinale, con cui stringe amicizia. Steve gestisce con la sorella Rose un centro per giovani, allo scopo di toglierli dalla strada e dal rischio della droga. Terry usa le sue abilit\u00e0 per riparare i videogame del centro ed insegna ai ragazzi ad autodifendersi e a rispettarsi. Nel frattempo Rose, dapprima scettica, inizia ad innamorarsi di lui. Terry, avendo appreso da lei della critica situazione economica del centro, riesce poi a convincere il signor Bealeman, il principale finanziatore, a stanziare nuovi fondi, prima inviandogli un segnale tramite il televisore e poi facendo illuminare una croce sulla vecchia chiesa del centro, su cui aveva precedentemente installato delle luci.\nSteve scopre che la polizia \u00e8 sulle tracce di Terry e si precipita ad avvertirlo, ma durante la fuga si ferisce mortalmente. Terry lo rassicura dicendogli che andr\u00e0 in paradiso e per convincerlo gli d\u00e0 un segnale facendo di nuovo illuminare la croce. Dice poi a Rose che ora deve andarsene, ma che torner\u00e0. Subito dopo Rose scopre che il telecomando con cui Terry controllava le luci era senza batterie. E quando saluta Terry, questi per la distrazione scivola e finisce sulla strada proprio mentre sta sopraggiungendo un camion, che per\u00f2 gli passa attraverso senza conseguenze: Terry \u00e8 veramente diventato un angelo.\nCritica.\nGli attori e il regista di \"Mr. Crocodile Dundee\", danno vita ad una commedia divertente sugli angeli e il paradiso."}
{"id": "2608775", "revid": "131358", "url": "https://it.wikipedia.org/wiki?curid=2608775", "title": "Jos\u00e9 Maria Garcia Aranda", "text": ""}
{"id": "2608776", "revid": "1573940", "url": "https://it.wikipedia.org/wiki?curid=2608776", "title": "Astipilo", "text": "Astipilo, (in greco \"\u1f08\u03c3\u03c4\u03cd\u03c0\u03c5\u03bb\u03bf\u03c2\"), personaggio dell'Iliade (XXI, v. 209-210), fu un guerriero peone, alleato dei troiani . \nAstipilo fu ucciso da Achille nell'azione bellica descritta nel libro XXI dell'Iliade relativo alla \"Battaglia del fiume\"."}
{"id": "2608778", "revid": "767487", "url": "https://it.wikipedia.org/wiki?curid=2608778", "title": "Serhij Krav\u010denko", "text": "Carriera.\nClub.\nKrav\u010denko ha iniziato la sua carriera nelle riserve dello e, successivamente, nella squadra giovanile nel 2002. Si trasfer\u00ec poi nell'Azerbaigian per la stagione 2005-2006, dove ha giocato per il FK Karabakh, squadra della prima serie. Il suo club \u00e8 arrivato quinto alla fine della stagione.\nVorskla Poltava.\nSerhij Krav\u010denko si trasfer\u00ec al Vorskla Poltava nel marzo 2006. L\u00e0, quando il nuovo allenatore Mykola Pavlov arriv\u00f2 nel 2007, Kravchenko ha cominciato a brillare particolarmente. \nNella stagione 2007-2008 il team ha chiuso 8\u00ba nel Campionato di calcio ucraino, questo risultato \u00e8 il migliore dalla stagione 1999-2000. \nNella prima met\u00e0 della stagione 2008-2009, la sua squadra arriva alle semifinali della Coppa d'Ucraina, questo \u00e8 il miglior risultato nelle coppe della sua squadra. La sua squadra \u00e8 arrivata anche quarta in classifica. Kravchenko ha contribuito segnando 4 gol in 17 partite, nonch\u00e9 diversi assist.\nDinamo Kiev.\nIl 28 luglio 2008 firma ufficialmente con la , ma vi \u00e8 ancora un dubbio, quando si unir\u00e0 a loro, in estate o in inverno, quando si svincoler\u00e0. Kravchenko sar\u00e0 interamente di propriet\u00e0 del club il 28 gennaio 2009, come riportato dal sito ufficiale della Dinamo Kiev.\nNazionale.\nSerhij Krav\u010denko conta 10 presenze con la nazionale di calcio dell'Ucraina.\nVita privata.\nSerhij Krav\u010denko \u00e8 sposato con Tatjana. Suo padre, Serhij Dmytrovy\u010d Krav\u010denko ex calciatore, \u00e8 il suo agente."}
{"id": "2608780", "revid": "767487", "url": "https://it.wikipedia.org/wiki?curid=2608780", "title": "The White Stuff", "text": "The White Stuff \u00e8 un singolo di \"Weird Al\" Yankovic estratto dall'album \"Off the Deep End\" ed \u00e8 la parodia di \"You Got It (The Right Stuff)\" dei New Kids on the Block.\nSignificato.\nLa canzone \u00e8 un'ode ai biscotti ripieni \"Oreo\".\nLa canzone, insieme a \"I Can't Watch This\", \u00e8 stata registrata, ma mai pubblicata.\nIl video.\nNon \u00e8 mai stato fatto nessun video di questa canzone."}
{"id": "2608782", "revid": "1573940", "url": "https://it.wikipedia.org/wiki?curid=2608782", "title": "Mneso", "text": "Mneso, (in greco \"\u039c\u03bd\u1fc6\u03c3\u03bf\u03c2\"), personaggio dell'Iliade (XXI, v. 209-210), fu un guerriero peone, alleato dei troiani .\nMneso fu ucciso da Achille nell'azione bellica descritta nel libro XXI dell'Iliade relativo alla \"Battaglia del fiume\"."}
{"id": "2608786", "revid": "767487", "url": "https://it.wikipedia.org/wiki?curid=2608786", "title": "Jack colpo di fulmine", "text": "Jack colpo di fulmine (\"Lightning Jack\") \u00e8 un film di Simon Wincer del 1994 interpretato da Paul Hogan"}
{"id": "2608787", "revid": "599013", "url": "https://it.wikipedia.org/wiki?curid=2608787", "title": "\u00c2nderson Lima", "text": "Caratteristiche tecniche.\nGiocava come difensore laterale e centrale. Ha segnato molti gol nonostante il suo ruolo di difensore: 40 nel campionato brasiliano.\nCarriera.\nClub.\nInizi\u00f2 nel Clube Atl\u00e9tico Juventus di San Paolo, che lasci\u00f2 nel 1995 per accasarsi al Santos, con cui gioc\u00f2 fino al 1999; dopo un breve passaggio al San Paolo, si trasfer\u00ec al Gr\u00eamio, squadra con cui ottenne i maggiori successi della sua carriera, vincendo la Coppa del Brasile 2001 e il Campionato Ga\u00facho nello stesso anno. Lasci\u00f2 la squadra di Porto Alegre per trasferirsi al S\u00e3o Caetano, rimanendovi fino al 2007, periodo inframezzato da un'esperienza redditizia (30 presenze e 8 reti) all'Albirex Niigata. Nel 2007 ha vinto la S\u00e9rie B con il Coritiba.\nNazionale.\nCon la Nazionale di calcio del Brasile ha giocato il campionato mondiale di calcio Under-20 1991."}
{"id": "2608791", "revid": "1738477", "url": "https://it.wikipedia.org/wiki?curid=2608791", "title": "Acido rosmarinico", "text": "L'acido rosmarinico \u00e8 un acido polifenolico, correlato alla struttura dell'acido caffeico.\nPer la prima volta \u00e8 stato isolato dal \"Rosmarinus officinalis L.\" nel 1958 da Scarpati e Oriente, successivamente \u00e8 stato identificato in piante della famiglia delle Laminaceae e nella sottofamiglia delle Nepetoideae (appartenente alla famiglia delle Boraginaceae). \nChimica.\nL'acido rosmarinico \u00e8 considerato l'estere tra l'acido caffeico e il gruppo alcolico in posizione \u03b1 dell'acido 3,4-diidrossifenil lattico. \nSolubilit\u00e0.\nL'acido rosmarinico \u00e8 molto lipofilo e per questo la sua solubilit\u00e0 in acqua \u00e8 limitata; risulta invece molto solubile in solventi organici.\nSintesi.\nLa molecola di acido rosmarinico, diversamente da quanto riportato spesso in letteratura, non si forma dall'unione di due molecole di acido caffeico ma deriva dai due amminoacidi aromatici tirosina e fenilalanina. Quest'ultima segue la via dei fenilpropanoidi mediante tre passaggi catalizzati in successione dai seguenti enzimi\u02d0 la fenilalanina ammoniaca liasi (PAL), l'acido cinnamico 4-idrossilasi (C4H) e l'acido 4-cumarico CoA-ligasi (4CL) che trasformano la fenilalanina in 4-cumaroil-CoA. La L-tirosina invece \u00e8 trasformata in 4-idrossi fenilpiruvato (pHPP) dalla tirosina ammino-transferasi (TAT) dipendente dal piridossalfosfato. Il pHPP \u00e8 poi ridotto dalla 4-idrossifenilpiruvato reduttasi (HPPR) a D-4-idrossifenilattato (pHPL) utilizzando NADH.\nA questo punto interviene l'acido rosmarinico sintasi (RAS), cio\u00e8 una idrossicinnamoil transferasi, che si occupa di trasferire la frazione 4-coumaroil dal 4-cumaroil-CoA al gruppo OH alifatico di pHPL, rilasciando CoA, e ottenendo 4-cumaroil-4'-idrossifenilattato (pC-pHPL). Le ultime fasi biosintetiche prevedono l'introduzione di gruppi OH nelle posizioni 3 e 3' della molecola, arrivando quindi al prodotto finale che \u00e8 l'acido rosmarinico.\nDerivati.\nTra i derivati di questa molecola ci sono tantissimi composti che contengono una o pi\u00f9 molecole di acido rosmarinico e altre frazioni aromatiche, tra i pi\u00f9 importanti ci sono l'acido litospermico, formato dall'unione di acido rosmarinico e acido caffeico, e l'acido litospermico B, dimero dell'acido rosmarinico.\nTrasporto.\nL'acido rosmarinico, dopo la sua sintesi, viene immagazzinato in vacuoli intracellulari presenti nelle cellule delle piante.\nDistribuzione nelle piante.\nEspressione degli enzimi.\nNel regno delle piante ci sono tantissime famiglie che esprimono i geni per gli enzimi necessari alla sintesi dell'acido rosmarinico, ad esempio l'enzima PAL, comunque necessario ad altre vie metaboliche, che si trova nelle Lamiaceae e tra queste \u00e8 stato identificato in \"Salvia miltiorrhiza\", \"Perilla frutescens\", \"Melissa officinalis\", \"Agastache rugosa.\" Di interesse anche la sua presenza nella famiglia delle Boraginaceae, ad esempio nelle specie \"Arnebia euchroma\" e \"Lithospermum erythrorhizon\". \nL'enzima C4H \u00e8 abbondante nelle Lamiaceae ed \u00e8 stato identificato in \"Agastache rugosa\" e \"Salvia miltiorrhiza; c\"os\u00ec come in \"Arnebia euchroma\" e \"Lithospermum erythrorhizon\" (entrambe della famiglia delle Boraginaceae).\nIl gene dell'acido 4-cumarico CoA-ligasi viene \u00e8 espresso nella \"Salvia miltiorrhiza\", \"Melissa officinalis\", \"Agastache rugosa\" (famiglia delle Lamiaceae), nella \"Arnebia euchroma\" e \"Lithospermum erythrorhizon\" (appartenenti alla famiglia delle Boraginaceae).\nGli enzimi TAT e HPPR sono espressi anche in altre due specie della famiglia delle Laminaceae\u02d0 \"Perilla frutescens\" e \"Coleus blumei\", ma lo si ritrova anche, cos\u00ec come tutti gli altri enzimi della via, nella \"Salvia miltiorrhiza\".\nL'enzima RAS \u00e8 presente nella famiglia Laminaceae, in particolare nelle specie \"Coleus blumei, Melissa officinalis\", \"Lavandula angustifolia e Salvia miltiorrhiza.\"\nPresenza nel regno delle Piante.\nL'acido rosmarinico \u00e8 stato rilevato in diverse quantit\u00e0 in moltissime famiglie botaniche di seguito elencate.\nTra le monocotiledoni troviamo:\nLe famiglie di piante eudicotiledoni che presentano l'acido rosmarinico sono\u02d0\nAssorbimento, metabolismo ed escrezione.\nIn uno studio clinico randomizzato, in aperto, con somministrazione di una singola dose di acido rosmarinico si \u00e8 osservato che non ci sono differenze tra i due sessi nella farmacocinetica mentre l'escrezione urinaria risult\u00f2 intorno al 20-25%. In un altro studio clinico, cross-over, si \u00e8 evidenziato che la concentrazione massima plasmatica si ottiene dopo circa trenta minuti con un aumento contemporaneo di un metabolita metilato che raggiunge il picco dopo due ore. Si \u00e8 inoltre osservato che il 75% dei metaboliti vengono escreti con le urine in circa sei ore. Questi dati indicano che l'acido rosmarinico \u00e8 rapidamente assorbito. Successivamente, si ha la formazione di derivati di coniugazione e metilazione che poi sono eliminati mediante escrezione urinaria.\nAttivit\u00e0 biologiche.\nL'acido rosmarinico attualmente non ha utilizzi farmacologici, tuttavia sono state suggerite molteplici attivit\u00e0 perlopi\u00f9 non confermate da adeguati studi clinici. L'acido rosmarinico \u00e8 un acido polifenolico e come la maggior parte dei composti fenolici \u00e8 considerato un antiossidante. Si \u00e8 inoltre evidenziato un possibile utilizzo come antimicrobico, antielmitico, coccidiostatico, dimostrando anche propriet\u00e0 antiinfiammatorie. Viene considerato uno stimolante del sistema endocrino e immunitario. Inoltre, stimola la secrezione degli enzimi digestivi e aumenta la motilit\u00e0 intestinale. Per quanto riguarda l'attivit\u00e0 spermatica potrebbe aumentare la crescita e la produzione degli spermatozoi. \u00c8 considerato anche un potenziale antiallergico e antidiabetico. Sono state anche suggerite attivit\u00e0 antiangiogenica, antitumorale e neuroprotettiva.\nEffetto antimicrobico.\nL'attivit\u00e0 antimicrobica di diversi estratti vegetali con diverse concentrazioni di acido rosmarinico \u00e8 stata studiata evidenziando che estratti etanolici (al 5% di acido rosmarinico) hanno un'azione contro i Gram positivi e negativi, mentre quelli acquosi (al 15% di acido rosmarinico) presentano attivit\u00e0 antimicrobiche modeste. Un altro studio ha dimostrato la capacit\u00e0 dell'acido rosmarinico di abbassare la carica virale e di inibire la crescita fungina. Viene anche dimostrata \"in vitro\" l'inibizione della formazione del biofilm dovuta al quorum sensing. Inoltre, si \u00e8 osservato che l'acido rosmarinico pu\u00f2 agire in sinergismo con alcuni antibiotici, come ad esempio la vancomicina, nel trattamento delle infezioni da Staphilococcus aureus resistente (MRSA).\nEffetti immunomodulatori.\nSi suggerisce che l'acido rosmarinico, come anche altri polifenoli, possa modulare il sistema immunitario; a tale proposto, alcuni studi stanno cercando di valutare la sua utilit\u00e0 nel trattamento di alcune patologie autoimmuni. In particolare, si \u00e8 visto che \u00e8 in grado di aumentare alcuni indici immunitari, come l'attivit\u00e0 fagocitica, e alcuni parametri biochimici ematici quali la conta dei trigliceridi, del colesterolo e delle lipoproteine a bassa e alta densit\u00e0. Si \u00e8 inoltre osservato che aumenta l'interleuchina IL-10 e diminuisce alcuni fattori pro-infiammatori.\nEffetti antiinfiammatori e analgesici.\nL'effetto antiinfiammatorio principalmente \u00e8 stato studiato sull'infiammazione indotta da Propioni bacterium acnes; \"in vitro\" si \u00e8 osservato la soppressione delle citochine pro-infiammatorie (IL-8, IL-1\u03b2 e fattore di necrosi tumorale TNF-\u03b1) nella linea cellulare THP-1 monocitica. Inoltre, \"in vitro\" si \u00e8 evidenziato l'attenuazione dell'infiammazione indotta sperimentalmente in un modello murino grazie alla soppressione del fattore nucleare kappa-B (NF-\u03baB) e del recettore Toll-like-2 (TLR-2). Questo dato \u00e8 stato anche confermato in un altro studio in cui si \u00e8 osservato la diminuzione della concentrazione di interferone \u03b3, IL-6, IL-12 e TNF-\u03b1 in animali infetti. \u00c8 stato anche evidenziato un effetto antiallergico mediato dalla soppressione dell'attivit\u00e0 infiammatoria con la diminuzione di IgE e COX-2.\nPer quanto riguarda l'effetto analgesico quest'ultimo \u00e8 stato evidenziato in un modello sperimentale di dolore neuropatico del nervo sciatico. \nEffetto antitumorale.\nL'acido rosmarinico, per via dei suoi effetti antiossidanti, \u00e8 \"proposto\" nella prevenzione e nel trattamento di numerose malattie. Dati preliminari \"suggeriscono\" che possa inibire lo sviluppo di tumori in molti organi come il colon, il fegato, lo stomaco e la mammella. In particolare, si \u00e8 osservato in modelli sperimentali che l'acido rosmarinico inibisce AP-1, proteina responsabile dell'attivazione di COX-2, i livelli di espressione della proteina p65 e la proliferazione mediata da NF-\u03baB.\nAntiossidante.\nSecondo uno studio \"in vitro\" effettuato nel 2015 l'acido rosmarinico presenta attivit\u00e0 antiossidante, dimostrato da test quali il DPPH assay e il test dell'ossidazione del modello di liposoma di fosfotidilcolina di soia, e si \u00e8 rilevato anche un effetto sinergico con l'\u03b1-tocoferolo. In diversi studi \"in vitro\" \u00e8 stato osservato che l'acido rosmarinico contrasta l'azione dei ROS, in quanto \u00e8 in grado di eliminare il radicale DPPH libero mediante la donazione di elettroni\u02d0 azione simile a quella di acido caffeico e quercetina. In altri studi effettuati da J.H.Chen e C.Ho, l'acido rosmarinico esplica una elevata attivit\u00e0 antiossidante, soprattutto come scavenger dei radicali, con un meccanismo di HAT (\"Hydrogen Atom Transfer\") perch\u00e9 l'aggiunta del composto nello strutto ha allungato significativamente il tempo di induzione dell'ossidazione lipidica, oltretutto, sempre col il test del DPPH, l'acido rosmarinico ha dimostrato una fortissima attivit\u00e0 antiossidante. Si \u00e8 anche evidenziato che l'acido rosmarinico aumenta, nelle cellule stellate epatiche (HSCs), la sintesi di GSH e, partecipando all'inibizione dell'attivit\u00e0 di MMP-2 dipendente da NF-\u03baB, aumenta anche l'espressione del glutammato cisteina ligasi. La somministrazione, in ratti albini, maschi, adulti, di licopene e acido rosmarinico ha ridotto l'azoto ureico nel sangue, la malondialdeide renale (MDA), l'espressione della proteina proapoptotica (Bax), livelli inducibili di ossido nitrico sintasi (iNOS) e proteina marcatore autofagico (LC3/B) indotti dalla gentamicina. Questa combinazione ha anche aumentato la SOD ridotta, l'espressione della proteina antiapoptotica (Bcl2) e i livelli di GPx e GSH, oltretutto ha migliorato i cambiamenti istopatologici indotti dalla gentamicina. L'acido rosmarinico ha prevenuto lo stress ossidativo nelle cellule gliali C6 aumentando la vitalit\u00e0 cellulare e inibendo la perossidazione lipidica, ha ridotto l'espressione di COX-2 e iNOS indotta da H2O2. Inoltre ha aumentato l'espressione e l'attivit\u00e0 di CAT, SOD, eme ossigenasi-1 (HO-1) e del fattore di trascrizione Nrf2.\nEffetto antidiabetico.\nAlcuni studi hanno evidenziato un'azione inibitoria dell'acido rosmarinico nei confronti dell'amilasi pancreatica, l'enzima che porta alla liberazione di glucosio dall'amido. Questa inibizione pu\u00f2 essere utile per abbassare l'iperglicemia.\nUno studio del 2014 suggerisce che l'acido rosmarinico pu\u00f2 essere utile nel trattamento del danno neuropatico nei ratti diabetici. L'acido rosmarinico inoltre potrebbe ridurre l'ipertrofia glomerulare, la perdita glomerulare, l'ulosclerosi glomerulare e anche la creatinina sierica e i livelli di urea nei ratti con diabete. Inoltre, studi sperimentali hanno evidenziato come l'acido rosmarinico possa diminuire l'iperglicemia e migliorare la sensibilit\u00e0 all'insulina grazie a un aumento dei trasportatori GLUT-4 e a un controllo della presenza di SGLT1 nella membrana dell'orletto a spazzola intestinale, mitigando l'assorbimento intestinale del glucosio.\nEffetto neuroprotettivo e anti-Alzheimer.\nAlla sua azione antiossidante \u00e8 legato l'effetto neuroprotettivo, soprattutto per quanto riguarda le malattie neurodegenerative come la malattia di Alzheimer. Numerosi studi hanno evidenziato come l'acido rosmarinico sia antiossidante e inibisca l'apoptosi delle cellule dovuta allo stress ossidativo indotto dal perossido di idrogeno e, inoltre, stimoli l'azione dell'emeossigenasi 1. Un ulteriore studio ha indagato l'effetto della somministrazione nei ratti di acido rosmarinico alla dose di 1, 2, 4 e 8 mg/kg sul comportamento valutando anche il suo impatto genotossico sul tessuto cerebrale. Si \u00e8 osservato che alla dose di 8 mg/kg l'acido rosmarinico aumenta la motivazione e la locomozione dei ratti, mentre livelli pi\u00f9 bassi hanno prodotto un'azione ansiolitica senza alcuna alterazione del movimennto o danni al DNA.\nPer quanto riguarda la malattia di Alzheimer \u00e8 stato evidenziato che l'acido rosmarinico, per via della sua azione antiossidante, potrebbe ridurre la produzione di nitriti indotti da beta-amiloide e malondialdeide suggerendo un effetto benefico, anche considerando che nell'Alzheimer i peptidi beta-amiloidi si depositano nel sistema nervoso centrale portando alla produzione di radicali liberi che provocano disfunzione e morte cellulare.\nTossicit\u00e0.\nPer quanto riguarda la tossicit\u00e0, nei ratti la LD50 \u00e8 di 561 mg/kg per somministrazione intravenosa indicando che l'acido rosmarinico non ha particolare tossicit\u00e0: infatti non \u00e8 considerato n\u00e9 tossico n\u00e9 genotossico. \u00c8 stata anche valutata l'azione citotossica sulle cellule HepG2 in coltura. In questo modello sperimentale, l'acido rosmarinico fino alla concentrazione 0,7 mM non ha evidenziato una significativa azione citotossica anche se, aumentando la concentrazione, si \u00e8 evidenziata un'inibizione della crescita cellulare, con una relazione concentrazione-dipendente. "}
{"id": "2608792", "revid": "179980", "url": "https://it.wikipedia.org/wiki?curid=2608792", "title": "Anderson Lima Veiga", "text": ""}
{"id": "2608793", "revid": "287204", "url": "https://it.wikipedia.org/wiki?curid=2608793", "title": "Anderson Lima", "text": ""}
{"id": "2608797", "revid": "1005847", "url": "https://it.wikipedia.org/wiki?curid=2608797", "title": "Politica del Minnesota", "text": "Il Minnesota \u00e8 conosciuto per la sua cittadinanza attiva politicamente, e il populismo \u00e8 una forza di lunga data tra i partiti politici dello Stato. Il Minnesota ha un'affluenza alle urne elevata e costante; nelle elezioni presidenziali Usa 2008, il 78,2% degli abitanti del Minnesota ammessi al voto, ha votato - la percentuale pi\u00f9 alta di qualsiasi altro Stato degli Stati Uniti - contro una media nazionale del 61,7%. Ci\u00f2 \u00e8 dovuto in parte alle sue leggi liberali sulla registrazione di voto.\nI maggiori partiti politici sono il Partito Democratico-Laburista-Contadino Minnesota (DFL), il Partito Repubblicano del Minnesota, e il Partito Indipendente del Minnesota (IP). Il DFL \u00e8 stato creato nel 1944 quando il Partito Democratico e il Partito Laburista-Contadino si unirono. Il partito \u00e8 affiliato con il Partito Democratico nazionale. Il soprannome di \"DFLers\" \u00e8 spesso usato in Minnesota dai membri e non membri del partito come alternativa a \"Democratici\". Il Partito Repubblicano \u00e8 affiliato con il Partito Repubblicano nazionale. Il 26 gennaio 2008, l'IP ha votato per affiliarsi al nascente Partito Indipendente d'America.\nProgressi politici storici.\nGli abitanti del Minnesota hanno votato per i candidati democratici alla presidenza dal 1976, pi\u00f9 di qualsiasi altro Stato. Il Minnesota e il District of Columbia sono stati gli unici stati in cui non ha vinto il presidente repubblicano Ronald Reagan nel 1984. Gli elettori del Minnesota, invece scelsero l'ex vice Presidente e senatore Walter Mondale, nativo proprio del Minnesota. Mondale o Hubert Humphrey considerati come possibili candidati democratici alla carica di presidente o vice presidente nelle elezioni del 1964, 1968, 1976, 1980 e nel 1984.\nNel 108\u00ba e 109\u00ba congresso, la delegazione del Congresso dal Minnesota \u00e8 stato diviso con 4 democratici e 4 repubblicani del Congresso.\nNelle elezioni di medio termine del 2006, i democratici sono stati eletti a tutte le cariche statali ad eccezione del governatore e vice governatore, infatti i repubblicani Tim Pawlenty e Carol Molnau hanno vinto la rielezione.\nIl terzo partito.\nIl Partito Farmer-Labor, costituito nel 1920, riusc\u00ec ad eleggere tre governatori, quattro senatori degli Stati Uniti, e otto membri della Camera dei rappresentanti degli Stati Uniti dal 1920 fino alla sua fusione con il Partito democratico nel 1944.\nIl moderato Partito Riformista \u00e8 stato in grado di far eleggere l'ex sindaco di Brooklyn Park e ex wrestler, Jesse Ventura per il governatorato nel 1998. Il Partito Indipendente ha anche ricevuto un sostegno sufficiente a ricevere lo status di grande partito, che attualmente detiene. Il Green Party ha eletto i membri del Consiglio in diverse citt\u00e0 e in altri uffici locali a Duluth, Minneapolis e Winona, e ha avuto un forte appoggio per la legislatura dello stato nel corso degli ultimi due cicli elettorali. Nel 2000, il candidato del Partito verde Ralph Nader ha ricevuto poco pi\u00f9 del 5% dei voti nelle elezioni presidenziali. Il Green Party mantiene lo status di partito minore supera la soglia del 2%.\nLeggi e poteri.\nCome nel governo nazionale degli Stati Uniti, il potere in Minnesota \u00e8 diviso in tre rami principali: esecutivo, legislativo e giudiziario.\nEsecutivo.\nL'esecutivo \u00e8 guidato dal governatore. I mandati del governatore e del vicegovernatore durano quattro anni. Il governatore ha un gabinetto composto dai responsabili delle varie agenzie governative nello Stato, chiamato commissari. Gli altri uffici costituzionali sono il segretario di Stato, il procuratore generale e il revisore dei conti statali.\nLegislativo.\nIl Potere legislativo in Minnesota \u00e8 un organismo bicamerale composto dal Senato e la Camera dei rappresentanti. Lo stato ha 67 circoscrizioni, ciascuna che copre circa 73.500 persone. Ogni distretto ha un senatore e due rappresentanti (ciascun distretto \u00e8 diviso in sezioni A e B). I senatori rimangono in carica quattro anni e i rappresentanti solo due.\nLa legislatura si riunisce in sessione ordinaria ogni anno dispari il primo marted\u00ec, dopo il primo luned\u00ec del mese di gennaio. Negli anni pari, si riunisce in una data stabilita di comune accordo da entrambe le camere.\nGiudiziario.\nIl Sistema giudiziario del Minnesota ha tre livelli. La maggior parte dei casi vengono ascoltati nei tribunali distrettuali, che sono i tribunali di competenza generale. Ci sono 272 giudici del tribunale distrettuale in dieci circoscrizioni giudiziarie. Gli Appelli ai giudici e alcune decisioni governative sono sentiti dalla Corte d'Appello del Minnesota. I sette giudici della Corte suprema del Minnesota ascolta tutti i ricorsi dalla Corte fiscale, Corte dei Compensi dei Lavoratori e le condanne di omicidio di primo grado."}
{"id": "2608800", "revid": "830939", "url": "https://it.wikipedia.org/wiki?curid=2608800", "title": "Trasio", "text": "Trasio (), personaggio dell'Iliade (XXI, v. 209-210), fu un guerriero peone .\nTrasio fu ucciso da Achille nell'azione bellica descritta nel libro XXI dell'Iliade relativo alla \"Battaglia del fiume\"."}
{"id": "2608803", "revid": "1021381", "url": "https://it.wikipedia.org/wiki?curid=2608803", "title": "Illusione di Ponzo", "text": "L'illusione di Ponzo \u00e8 un'illusione ottica dove, per un'errata percezione del cervello, lo spettatore riconosce delle figure di dimensione diversa di quanto lo siano in realt\u00e0 dipendentemente da ci\u00f2 che sia rappresentato nello sfondo. Ci\u00f2 \u00e8 dovuto alla percezione prospettica che si ha di un'immagine, in particolare di quella che fa da sfondo.\nStoria.\nQuesta illusione fu descritta per la prima volta dallo psicologo italiano Mario Ponzo nel 1911."}
{"id": "2608811", "revid": "1718925", "url": "https://it.wikipedia.org/wiki?curid=2608811", "title": "Episodi di L'incredibile Hulk (serie animata 1996)", "text": ""}
{"id": "2608812", "revid": "767487", "url": "https://it.wikipedia.org/wiki?curid=2608812", "title": "Arturo Miolati", "text": "Oltre che per le sue ricerche di chimica organica e inorganica (ammidi, acidi e sali complessi, ossime, radicali ecc.), \u00e8 noto soprattutto per aver collaborato con Alfred Werner agli studi sulla conducibilit\u00e0 elettrica delle soluzioni acquose dei complessi ammoniacali del cobalto contribuendo alla definizione della sua teoria dei composti di coordinazione. In campo tecnologico si occup\u00f2 della sintesi dell'ammoniaca.\nBiografia.\nDopo gli studi al Regio istituto tecnico di Mantova (1886), consegu\u00ec il diploma di ingegnere chimico presso il Politecnico federale di Zurigo nel 1889 e la laurea in filosofia all'Universit\u00e0 della citt\u00e0 svizzera nel 1891.\nNel 1893 inizi\u00f2 la sua collaborazione con Alfred Werner, il fondatore della moderna teoria dei composti di coordinazione. Nello stesso anno fu chiamato a Roma da Stanislao Cannizzaro, dove ottenne la libera docenza (1894) e del quale fu assistente dal 1898 al 1901, per poi vincere il concorso per la prima cattedra italiana di elettrochimica, creata presso il Museo industriale di Torino (che diverr\u00e0 il Politecnico di Torino dal 1906).\nMiolati continu\u00f2 la collaborazione con Werner ed estese le proprie indagini ai complessi del rutenio, dell'iridio e del platino, elaborando la teoria sui composti di coordinazione in modo originale e ponendo le basi per i successivi sviluppi di Arthur Rosenheim e Linus Pauling. Fu attivo nella Societ\u00e0 italiana per il progresso delle scienze (SIPS), diede un valido contributo alle applicazioni industriali (soprattutto nel corso della prima guerra mondiale) e s'impegn\u00f2 a valorizzare i giovani talenti (suoi allievi furono, tra gli altri, Alberto Chilesotti, Giordano Giacomello e Luigi Casale).\nNel 1917 fu chiamato alla cattedra di chimica generale e organica dell'Universit\u00e0 di Padova, dove nel 1928 divenne preside della facolt\u00e0 di scienze, direttore della scuola di farmacia (1929) e dove, nel 1932, cre\u00f2 la cattedra di chimica fisica. Ormai ritiratosi dall'attivit\u00e0 accademica e gi\u00e0 membro di molte e prestigiose associazioni, nel 1948 fu nominato socio nazionale dell'Accademia Nazionale dei Lincei."}
{"id": "2608818", "revid": "326822", "url": "https://it.wikipedia.org/wiki?curid=2608818", "title": "Trop la Classe", "text": ""}
{"id": "2608820", "revid": "767487", "url": "https://it.wikipedia.org/wiki?curid=2608820", "title": "I Can't Watch This", "text": "I Can't Watch This \u00e8 un singolo di \"Weird Al\" Yankovic estratto dall'album Off the Deep End ed \u00e8 la parodia della canzone U Can't Touch This di MC Hammer.\nSignificato.\nLa canzone parla di alcuni programmi televisivi che Weird Al non guarderebbe mai.\nLa canzone, insieme a The White Stuff, \u00e8 stata registrata, ma mai pubblicata.\nIl video.\nNon \u00e8 mai stato fatto nessun video per questa canzone."}
{"id": "2608825", "revid": "124107839", "url": "https://it.wikipedia.org/wiki?curid=2608825", "title": "Episodi di Provaci ancora prof! (prima stagione)", "text": "La prima stagione della serie televisiva Provaci ancora prof! \u00e8 andata in onda in prima visione TV su Rai Uno dal 6 novembre 2005 al 14 novembre 2005.\nIl regalo di Babbo Natale.\nTrama.\nCamilla Baudino \u00e8 un'insegnante di lingua e letteratura italiana dell'istituto tecnico commerciale statale \"Leonardo Fibonacci\" di Roma. \u00c8 felicemente sposata con Renzo, un architetto di qualche anno pi\u00f9 grande lei: i due hanno una figlia di otto anni, Livietta. Una mattina, arrivata a scuola, Camilla trova i suoi alunni ed i suoi colleghi nel cortile, che cercano di allontanare un cane all'apparenza molto aggressivo. Camilla riesce a sedarlo e scopre che \u00e8 ferito; una sua allieva, Sammy Lo Bue, lo riconosce come Hulk, il cane di un suo amico, Nicola Esposito, ex-studente del \"Fibonacci\", ma fa promettere alla professoressa di non dirlo a nessuno. Indagando sul conto di Esposito, Camilla scopre dai colleghi che il ragazzo era un tipo ribelle e che si \u00e8 ritirato dalla scuola dopo aver incendiato i registri. Quella sera Sammy si presenta a casa di Camilla e la convince ad accompagnarla a casa di Nicola, allarmata dal fatto che il ragazzo non risponde alle sue telefonate. Giunte all'appartamento, per\u00f2 hanno una brutta sorpresa: Nicola \u00e8 morto. Le due chiamano la polizia e cos\u00ec Camilla fa la conoscenza del commissario Gaetano Berardi. La mattina seguente, Sammy chiede alla prof di aiutarla a trovare gli assassini di Nicola e dopo una prima esitazione, lei accetta. Grazie a Dingo, un suo ex alunno, Camilla riesce ad entrare nel centro sociale frequentato da Nicola e scopre che il ragazzo era fidanzato con Marta, una giovane tossicodipendente. Da qui Camilla comincia la sua prima indagine, scontrandosi con i pareri del commissario e con lo scetticismo del marito. Alla fine per\u00f2 sar\u00e0 lei a salvare Marta da due brutti tipi, gli stessi che hanno pestato a morte Nicola, e porter\u00e0 ai ragazzi del centro sociale Hulk, il regalo di Babbo Natale.\nUn amore pericoloso.\nTrama.\nGli allievi di Camilla protestano contro uno degli insegnanti, Mazzeo, da qualche tempo sempre nervoso ed irritabile. Quando l'uomo scompare, Camilla viene convinta dalla sua collega Vanda, alla quale Mazzeo aveva chiesto un prestito, a cercarlo. Nel frattempo la Baudino viene a conoscenza del fatto che la polizia reputa Mazzeo l'assassino di un usuraio e la situazione si aggrava quando viene ucciso il titolare di un pub frequentato dal professore. Camilla quindi si avvicina al commissario e i due si trovano molto in sintonia; inoltre Camilla scopre che Berardi frequenta la sua amica Bettina.\nUna piccola bestia ferita.\nTrama.\nNel palazzo dove abita la professoressa Baudino, Karin Levrone, una giovane ragazza ribelle, scompare misteriosamente. Camilla viene colpita dalla vicenda perch\u00e9 d\u00e0 ripetizioni al fratello di Karin e conosce sua madre, una donna molto remissiva. Successivamente si scopre che anche il ragazzo di Karin, figlio del socio di suo padre, \u00e8 scomparso nel nulla e perdipi\u00f9 alle famiglie arriva una richiesta di riscatto. La professoressa si ritrova coinvolta in un caso di rapimento e la sua testardaggine la spinger\u00e0 oltre i suoi limiti.\nLa mia compagna di banco.\nTrama.\nAd un ritrovo di ex compagni di classe, Camilla ritrova Virginia De Carolis, la sua vecchia compagna di banco. Le due decidono di restare in contatto e fissano un appuntamento. La gioia dell'essersi ritrovate scompare per\u00f2 quasi subito, perch\u00e9 il ricchissimo marito di Virginia, Simone Chiorino, viene trovato morto nel suo ufficio. I sospetti cadono immediatamente su Virginia, che stava per ottenere il divorzio dal marito e la faccenda si complica quando la stessa Virginia si dichiara colpevole. Camilla non pu\u00f2 credere che la sua vecchia amica sia un'assassina e perci\u00f2 tenta di vederci chiaro, riuscendo ovviamente a scoprire la verit\u00e0."}
{"id": "2608828", "revid": "729019", "url": "https://it.wikipedia.org/wiki?curid=2608828", "title": "Bes\u00f2s Mar", "text": "Bes\u00f2s Mar \u00e8 una stazione della linea 4 della metropolitana di Barcellona situata sotto la calle Alfons el Magn\u00e0nim nel quartiere di Bes\u00f2s del distretto di Sant Mart\u00ed di Barcellona .\nLa stazione fu inaugurata nel 1982 con il nome di \"Mina\"; ma nel 1985 con il prolungamento della L4 fino alla stazione di Pep Ventura cambi\u00f2 il suo nome nell'attuale Bes\u00f2s Mar."}
{"id": "2608831", "revid": "169040", "url": "https://it.wikipedia.org/wiki?curid=2608831", "title": "Episodi di Provaci ancora prof! (seconda stagione)", "text": "La seconda stagione della serie televisiva Provaci ancora prof, dal titolo Provaci ancora prof 2, \u00e8 andata in onda in prima visione TV su Rai Uno dal 15 aprile 2007 al 7 maggio 2007.\nLa finestra sulla scuola.\nTrama.\nIn passato Camilla ha stretto amicizia con Gaetano Berardi, un commissario di Polizia di Stato, insieme al quale indagava per risolvere i casi di cui lui si occupava. Gaetano adesso \u00e8 occupato ad indagare sull'omicidio di un giovane spacciatore di eroina, il cui cadavere viene trovato davanti a una discoteca. Ci sono due testimoni che riescono a fornire un identikit: si tratta di Sandro Menicucci, un pregiudicato tossicodipendente. Nel frattempo a scuola, Camilla vede che Luca Foglietti, un suo allievo della quinta superiore, saluta amorevolmente una ragazza che sta affacciata dalla finestra di fronte alla scuola. Si tratta di Gloria, una giovane mulatta con cui Luca ha una relazione. Il giorno dopo, da quella stessa finestra \u00e8 affacciato il commissario Berardi, che rivede Camilla, la quale \u00e8 ben contenta di salutarlo. Gaetano si trova in quell'appartamento perch\u00e9 \u00e8 avvenuto un altro omicidio, quello del ragionier Giuliano Rotunno, il marito di Gloria. Luca e Gloria erano amanti gi\u00e0 da diverso tempo, e ora stanno per prendere un aereo che li porter\u00e0 all'estero. Grazie al racconto del portiere dello stabile, Gaetano scopre che Rotunno aveva scoperto la relazione extraconiugale di Gloria, e aveva anche picchiato Luca. Dunque sembra esserci il movente passionale: i due amanti avrebbero ammazzato il marito di lei, e per questo ora starebbero fuggendo. Gaetano e la sua squadra cercano di rintracciare i due sospettati, mentre Camilla e i suoi studenti credono nella loro innocenza. La professoressa, quindi, ricomincia ad indagare insieme a Gaetano.\nUna mina vagante.\nTrama.\nGaetano va in una delle classi in cui insegna Camilla per impartire una lezione di educazione civica agli studenti e spiegare il ruolo che la Polizia di Stato svolge in un Paese democratico. L'alunna pi\u00f9 attenta \u00e8 Debbie Lentini, una ragazza che in questo periodo si sta isolando dal resto della classe perch\u00e9 ostenta la sua ricchezza e i suoi abiti firmati. Terminata la lezione, Gaetano e Camilla incontrano la giovane Francesca Berardi, sorella del commissario. Gaetano e Francesca si vogliono molto bene, ma lui le rimprovera il suo carattere esuberante che la porta spesso a cacciarsi nei guai. Poco dopo, Gaetano viene chiamato d'urgenza per un omicidio: il noto stilista Paul Lenox \u00e8 stato assassinato nel suo atelier. Berardi e suoi iniziano a perquisire il luogo del delitto: Torre scopre che Lenox era un alcolista, mentre Gaetano trova una foto che ritrae sua sorella Francesca seminuda insieme alla vittima. Teresanna Voglino, la segretaria di Lenox, racconta agli inquirenti che il suo capo aveva appuntamento con la fotografa Kiki Doria per realizzare un servizio su dei gioielli di elevato valore economico. Poich\u00e9 questi gioielli sono spariti dalla cassaforte di Lenox, la prima ipotesi \u00e8 quella di un tentativo di furto finito male. Camilla sta andando all'atelier senza sapere quello che \u00e8 successo e, poco prima di arrivare, incontra Francesca, la quale, mostrandosi agitata e preoccupata, affida alla professoressa la sua cagnetta Bibi. Dopo aver interrogato sia la Doria che la Voglino, i nostri scoprono che Lenox aveva un carattere duro e scontroso, che diventava aggressivo e violento in preda all'alcool; Lenox aveva anche molte amanti, e una di queste \u00e8 una certa Francesca che continuava a cercarlo perch\u00e9 non si rassegnava alla fine della loro storia. Gaetano rivela a Torre di essere il fratello di Francesca, e che per questo non dovrebbe occuparsi dell'indagine. La PM Sonia De Giorgis \u00e8 convinta che il movente del delitto potrebbe essere sia il valore dei gioielli rubati e sia passionale. Camilla \u00e8 impegnata a gestire la situazione a casa con ben due cani, a cercare di capire che cosa nasconde la sua allieva Debbie, e ad aiutare l'amico Gaetano a dimostrare l'innocenza di Francesca.\nDietro la porta.\nTrama.\nCamilla ha organizzato uno spettacolo teatrale che vede protagonisti i suoi alunni, e che si svolge nella palestra della scuola. Allegra, una delle studentesse, \u00e8 dispiaciuta per il fatto che suo padre, il famoso anchorman Nic Bianco, non \u00e8 venuto ad assistere allo spettacolo; la sua migliore amica Viola cerca di consolarla, ma appena vede il suo ex fidanzato in compagnia di un'altra, scappa via da dietro le quinte. Quando \u00e8 il momento di entrare in scena, Allegra vede suo padre in mezzo al pubblico, vicino a sua madre, ma poco dopo riceve una telefonata e si allontana; Allegra \u00e8 furibonda e abbandona il palco. Camilla, che \u00e8 arrivata in ritardo, chiede ad Allegra che cos'\u00e8 che la turba cos\u00ec tanto. La giovane le spiega che suo padre \u00e8 sempre assente; Camilla allora consola la ragazza, dicendole che un noto anchorman televisivo pu\u00f2 avere impegni che lo distolgono dal suo ruolo di padre.Nic Bianco ha una guardia del corpo che adesso lo sta aspettando fuori dal bagno. Allegra cerca il padre nei corridoi e lo trova nel bagno morto, disteso in una pozza di sangue. Il preside Mazzeo chiama subito la polizia: arrivano nell'istituto il commissario Berardi e la sua squadra. Le indagini iniziano, e si scopre subito che Nic Bianco non era poi una persona cos\u00ec pulita: faceva infatti un uso sempre pi\u00f9 smodato di cocaina. Sul luogo del delitto vengono ritrovati un panetto di cocaina e una pistola intestata a Bianco. Allegra \u00e8 sconvolta e distrutta per la morte di suo padre; confidandosi con la prof, racconta che sua madre ha una relazione extra-coniugale con l'autista di Nic Bianco; oltre a questo, Camilla ricorda di aver visto l'autista che andava frettolosamente verso la macchina subito dopo la scoperta del cadavere.Intanto Renzo inizia a frequentare le lezioni di ballo tenute da Pamela; durante una di queste lezioni, l'architetto incontra sua suocera in compagnia di un uomo. Ecco dunque come si spiega il fatto che Andreina riceve molti mazzi di fiori. La donna comunque si fa promettere che non dir\u00e0 niente a Camilla.\nL'amica americana.\nTrama.\nSiamo in prossimit\u00e0 del Carnevale, e Camilla ha la giornata libera. Esce quindi di casa e va in un bar con il suo cane Potti. La prof riflette sul rapporto che si sta creando tra Renzo e Pamela, e anche sulla sua amicizia con Gaetano. Intanto per strada nota un uomo di nome Secondo Traversa, disabile mentale che si butta davanti alle macchine in corsa, rischiando di provocare incidenti, urlando di essere indistruttibile. Uscita dal bar, Camilla incontra Dora Cantino, un'elegante signora che la invita nella sua villa per ripulirsi dal latte con cui si \u00e8 macchiata i vestiti. L\u00ec le due scoprono di avere caratteri simili e si raccontano le loro vite. Dora racconta a Camilla di essere vedova, e che ha vissuto in America fino alla morte dell'amato marito; poi lei ha deciso di tornare in Italia per vendere la sua lussuosa villa e ricominciare una nuova vita.Il giorno dopo Camilla trascorre il pomeriggio con Dora in un mercatino, ma, mentre Camilla litiga con un bigliettaio, Dora viene violentemente spinta sotto un tram da qualcuno e muore sul colpo. Camilla \u00e8 distrutta dal dolore e racconta a suo marito della tragica morte della sua amica. Renzo per\u00f2 non riesce a comprendere come mai sua moglie si sia tanto affezionata ad una sconosciuta. I Carabinieri si occupano del caso, e Camilla viene interrogata. Il tenente Craighero sospetta fortemente della professoressa, in quanto si scopre che Dora aveva modificato il suo testamento il giorno prima di morire, lasciando la villa in eredit\u00e0 a Camilla. Quest'ultima, essendo assolutamente innocente, chiede aiuto a Gaetano, che nel frattempo deve occuparsi di un altro omicidio: un giovane di nome Nicola Sorrentino viene trovato morto all'interno del suo monolocale, con una siringa di eroina ancora conficcata nel braccio. La Pm ritiene che si tratti di overdose.L'Indistruttibile crede nell'innocenza di Camilla, e le racconta che il giorno dell'omicidio di Dora un ragazzo con delle scarpe rosse le stava pedinando: quel ragazzo era proprio Nicola Sorrentino. Sia i Carabinieri che la Polizia non credono a Traversa perch\u00e9 \u00e8 poco attendibile, ma Camilla capisce che l'uomo dice la verit\u00e0 e inizia a cercare le prove per dimostrare che i due omicidi sono collegati, e che quindi lei \u00e8 innocente.\nVita da cani.\nTrama.\n\u00c8 il compleanno di Sammy e la giovane, per festeggiare, invita tutta la sua classe e le professoresse Camilla Baudino e Martina Predolin in pizzeria; Sammy riceve in regalo una videocamera di ultima generazione. Fuori dal ristorante, in quel momento, c'\u00e8 una manifestazione di un gruppo di punkabbestia; Martina dice subito che si tratta di gente pericolosa, e poco dopo uno di loro scippa la nuova videocamera di Sammy a Gianni Marchese e scappa via insieme agli altri.Intanto, il commissario Gaetano Berardi e la sua squadra si recano in un parco pubblico dove \u00e8 stata segnalata la presenza di un cadavere. Si tratta di un giovane punkabbestia ucciso con un colpo di pistola; sempre nello stesso parco, a qualche decina di metri di distanza, Torre e la Ferrari trovano anche il cadavere di un cane. Il medico legale stabilisce che il cane e il ragazzo, del quale non \u00e8 stata ancora scoperta l'identit\u00e0, sono stati uccisi dallo stesso tipo di proiettile.A casa della Predolin, Camilla e Martina stanno chiacchierando quando si sente un colpo di pistola. \u00c8 stato Giulio, il figlio di Martina a sparare al muro, credendo di avere in mano un giocattolo; vicino a lui c'\u00e8 Livietta terrorizzata. Martina, che non ha mai posseduto nessun'arma, cerca di capire come quella pistola pu\u00f2 essere finita in casa sua: Giulio le spiega di averla trovata nel suo loden, che lei non ha pi\u00f9 indossato dopo il compleanno di Sammy. Andando a vedere, Martina capisce che c'\u00e8 stato uno scambio nel ristorante, ma non vuole avvisare la polizia perch\u00e9 \u00e8 terrorizzata dall'idea che il suo ex-marito, che di mestiere fa l'avvocato, possa approfittare della situazione per ottenere l'affido esclusivo di Giulio. Tuttavia una vicina di casa impicciona racconta alla polizia sia dello sparo che del fatto che ultimamente la Predolin litigava con un punkabbestia. La situazione di Martina si fa critica.Amedeo, il nuovo fidanzato di Andreina, chiede a quest'ultima di informare la sua famiglia della loro relazione perch\u00e9 loro, entrambi vedovi, non fanno niente di male a nessuno. Renzo intanto \u00e8 sempre pi\u00f9 attratto dall'insegnante di danza Pamela, che sembra ricambiare le sue attenzioni.\nLa strana ossessione.\nTrama.\nProprio sopra l'appartamento di Camilla c'\u00e8 lo studio medico del professor Mattioli, stimato neuropsichiatra. Una notte Camilla sente dei rumori provenire dallo studio e decide di salire per controllare. Arrivata in cima alle scale fa una raccapricciante scoperta: davanti alla porta giace senza vita l'infermiera di Mattioli. Camilla, sotto shock, corre ad avvertire il marito, ma quando i due risalgono insieme, la porta \u00e8 chiusa e sul pianerottolo non c'\u00e8 niente. La professoressa non viene creduta da nessuno, poich\u00e9 da qualche tempo assume dei sonniferi che le fanno avere degli strani effetti collaterali, fra cui le allucinazioni. La donna per\u00f2 \u00e8 sicura di aver visto il cadavere dell'infermiera e cos\u00ec avvia le sue indagini personali. Dal professor Mattioli viene a sapere che l'infermiera \u00e8 stata licenziata da un mese, ma dopo aver trovato un orecchino sul pianerottolo, Camilla si convince che il dottore ha ucciso la ragazza. Gaetano rifiuta di aprire un'indagine perch\u00e9 non ci sono prove che la ragazza sia morta, ma quando trova una foto di Mattioli e dell'infermiera nello studio di un investigatore assassinato, comincia a credere alla teoria di Camilla.\nTra Gaetano e Camilla ormai la passione sta per prendere il posto della ragione e infatti dopo un inseguimento la paura della professoressa per il suo commissario, un vermouth al bar, Camilla si allontana dicendo a Gaetano di non aver bisogno di bere per dirgli che effettivamente si era preoccupata per lui, proprio in quel momento un furgoncino rischia di investirla, Gaetano si butta per salvarla e la frittata \u00e8 fatta, i due si abbandonano ad un lungo e appassionato bacio in mezzo alla piazza. "}
{"id": "2608835", "revid": "355597", "url": "https://it.wikipedia.org/wiki?curid=2608835", "title": "Home Farm FC", "text": ""}
{"id": "2608838", "revid": "767487", "url": "https://it.wikipedia.org/wiki?curid=2608838", "title": "I campioni siamo noi", "text": "I campioni siamo noi \u00e8 un album discografico del gruppo musicale italiano Statuto, pubblicato nel 2003 dalla Sony Music.\nIl disco.\n\u00c8 il nono album musicale e primo \"best of\" degli Statuto, uscito in occasione del ventesimo compleanno della mod band torinese.\nIl disco, prodotto da Carlo Ubaldo Rossi, \u00e8 una raccolta 22 tracce, di cui una inedita, scelte tra i grandi successi degli Statuto in vent'anni di storia musicale.\nL'unico brano inedito \u00e8 quello che d\u00e0 il titolo al disco e di cui verr\u00e0 realizzato un videoclip, che parla della situazione occupazionale a Torino. I ricavati dei diritti SIAE del disco sono stati interamente devoluti proprio ai lavori cassaintegrati e licenziati dalla FIAT."}
{"id": "2608841", "revid": "599013", "url": "https://it.wikipedia.org/wiki?curid=2608841", "title": "Morten Moldskred", "text": "Carriera.\nClub.\nH\u00f8dd e Moss.\nMoldskred ha militato nelle giovanili dell'Haddal, per poi entrare in quelle dell'H\u00f8dd. \u00c8 stato aggregato in prima squadra a partire dalla 1. divisjon 1998. Al termine del campionato 1999, la squadra \u00e8 retrocessa in 2. divisjon. Nel 2000 ha riconquistato la promozione e Moldskred \u00e8 rimasto in forza all'H\u00f8dd fino al termine del campionato 2001.\nNel 2002 \u00e8 stato ingaggiato dal Moss, compagine all'epoca militante in Eliteserien. Ha esordito nella massima divisione locale in data 28 aprile, subentrando a Gard Kristiansen nella sconfitta casalinga per 0-1 contro l'Odd Grenland. Il 30 giugno ha segnato la prima rete, nel successo per 0-4 sul campo del Sogndal. Il Moss ha chiuso l'annata al 13\u00ba posto, retrocedendo cos\u00ec in 1. divisjon.\nAalesund.\nNel 2003 \u00e8 stato ceduto all'Aalesund, appena promosso in Eliteserien. Ha debuttato con questa maglia il 13 aprile, schierato titolare nella sconfitta casalinga per 2-3 contro il Troms\u00f8. Il 29 maggio ha trovato la prima rete, nel pareggio interno per 2-2 contro l'Odd Grenland. L'Aalesund ha chiuso la stagione al 13\u00ba posto, retrocedendo pertanto in 1. divisjon.\nMoldskred \u00e8 rimasto in squadra ed ha contribuito all'immediata promozione dell'Aalesund, con 15 reti in 29 apparizioni in campionato. L'Aalesund \u00e8 retrocesso nuovamente al termine dell'Eliteserien 2005, con Moldskred che ha lasciato il club congedandosi con 79 presenze e 20 reti nel solo campionato.\nHaugesund e Troms\u00f8.\nIn scadenza di contratto con l'Aalesund, Moldskred \u00e8 ha firmato un contratto triennale con l'Haugesund, valido a partire dal 1\u00ba gennaio 2006. Un infortunio al legamento crociato gli ha impedito di giocare con questa maglia.\nL'allenatore del Troms\u00f8 Ivar Morten Normark, che lo aveva avuto in squadra all'Aalesund, lo ha comunque voluto con s\u00e9, tesserandolo nel corso della finestra di trasferimento estiva del 2006 e facendogli sottoscrivere un accordo triennale. Dopo molti mesi lontano dai campi da gioco, quindi, in data 30 luglio 2006 ha potuto esordire con questa maglia: \u00e8 subentrato a Thomas Hafstad nel successo casalingo per 2-0 sul Molde.\nPienamente recuperato per il campionato 2007, il 13 giugno ha trovato le prime reti con questa maglia, siglando una quaterna nel successo esterno per 0-6 sullo Stj\u00f8rdals-Blink, sfida valida per il secondo turno del Norgesmesterskapet. Il 20 giugno successivo ha realizzato il primo gol in campionato, nella vittoria in trasferta sul campo dello Str\u00f8msgodset col punteggio di 1-2.\nNel campionato 2008 ha contribuito al 3\u00ba posto finale della sua squadra ed alla conseguente qualificazione all'Europa League 2009-2010. Il 16 luglio 2009 ha dunque disputato il primo incontro nelle competizioni europee per club, venendo impiegato da titolare nel pareggio per 0-0 in casa della Dinamo Minsk, match valido per l'andata del secondo turno di qualificazione alla manifestazione. Moldskred \u00e8 rimasto in forza al club fino al termine della stagione.\nRosenborg.\nIl 6 gennaio 2010, Troms\u00f8 e Rosenborg hanno raggiunto un accordo per il passaggio del calciatore nel club di Trondheim: la cifra del trasferimento \u00e8 stata valutata attorno ai 3.5 milioni di corone, che a seconda di alcuni bonus sarebbe potuta salire fino a 5 milioni. Ha esordito in squadra il 7 marzo successivo, nella Superfinalen: \u00e8 stato schierato titolare nella vittoria per 1-3 contro l'Aalesund, conquistando il primo trofeo con questa maglia. Il 14 marzo ha giocato la prima partita in Eliteserien, impiegato nella vittoria per 1-2 sul campo del Molde. Ha avuto un inizio difficile, per trovare la prima rete in campionato in data 25 luglio, sancendo il successo per 1-2 in casa dello Stab\u00e6k. Il Rosenborg si \u00e8 aggiudicato la vittoria finale in campionato, con Moldskred che ha totalizzato 37 presenze e 7 reti tra tutte le competizioni.\nHa subito un infortunio prima della stagione 2011, che gli ha ridotto lo spazio. Successivamente \u00e8 scivolato indietro nelle gerarchie dell'allenatore, a causa degli acquisti di Bo\u0159ek Do\u010dkal, Mohammed-Awal Issah e John Chibuike. \u00c8 rimasto in squadra fino al termine della stagione, disputando 25 presenze e 5 reti tra campionato e coppe.\nAarhus.\nIl 26 gennaio 2012 \u00e8 passato ai danesi dello Aarhus. Ha esordito nella Superligaen in data 23 maggio, subentrando a Casper Sloth nella sconfitta casalinga per 0-2 contro il Midtjylland. In quella stessa stagione, l'Aarhus ha chiuso al 5\u00ba posto in classifica, centrando cos\u00ec la qualificazione per i turni preliminari dell'Europa League 2012-2013, manifestazione in cui il norvegese non \u00e8 mai stato utilizzato. Ha disputato un'altra partita di campionato nel corso della sua militanza in squadra, prima di rescindere il contratto che lo legava al club in data 31 gennaio 2013.\nNuovamente al Troms\u00f8.\nContestualmente alla rescissione del contratto con la compagine danese, \u00e8 stato annunciato che Moldskred avrebbe fatto ritorno al Troms\u00f8. \u00c8 tornato a calcare i campi da gioco norvegesi il 17 marzo 2013, quando \u00e8 stato schierato titolare nel pareggio per 2-2 contro il Sogndal. Il 6 aprile ha ritrovato il gol, nel 2-2 maturato in casa dello Start. Al termine di quella stessa annata, il Troms\u00f8 \u00e8 retrocesso in 1. divisjon.\nRimasto in squadra, Moldskred ha contribuito al ritorno del Troms\u00f8 in Eliteserien con 7 reti in 28 apparizioni. Ha giocato con questa casacca per un'ulteriore stagione, in Eliteserien, lasciando il Troms\u00f8 con 200 presenze e 62 reti tra tutte le competizioni, svincolandosi.\nFinnsnes.\nLibero da vincoli contrattuali, Moldskred \u00e8 stato tesserato dal Finnsnes, compagine militante in 2. divisjon. Ha esordito in squadra l'8 maggio 2016, segnando anche una rete nel successo casalingo per 5-1 sul Grorud. Ha chiuso l'annata con 17 presenze e 3 reti in campionato, in cui il Finnsnes si \u00e8 classificato al 2\u00ba posto.\nTerminata la prima stagione in squadra, Moldskred si \u00e8 detto incerto sulla possibilit\u00e0 di continuare la militanza nel Finnsnes, chiarendo per\u00f2 di non avere intenzione di lasciare il calcio. Anche grazie ai buoni uffici dell'allenatore Bj\u00f8rn Johansen, Moldskred \u00e8 stato infine confermato nella rosa in vista della stagione 2017.\nNazionale.\nHa esordito per la il 5 settembre 2009, nella partita di qualificazione al mondiale 2010 contro l', terminata con un pareggio per 1-1. Il 3 marzo 2010 ha trovato la prima \u2013 ed unica \u2013 rete, con cui ha sancito il successo in amichevole per 0-1 sulla .\nStatistiche.\nPresenze e reti nei club.\n\"Statistiche aggiornate al 27 ottobre 2017.\""}
{"id": "2608843", "revid": "422900", "url": "https://it.wikipedia.org/wiki?curid=2608843", "title": "Cushman K. Davis", "text": ""}
{"id": "2608849", "revid": "1782831", "url": "https://it.wikipedia.org/wiki?curid=2608849", "title": "Episodi di Provaci ancora prof! (terza stagione)", "text": "La terza stagione della serie televisiva Provaci ancora prof, dal titolo Provaci ancora prof 3, \u00e8 andata in onda in prima visione TV su Rai Uno dal 18 settembre 2008 al 6 novembre 2008.\nDue americane a Roma.\nTrama.\nLa narrazione riprende 2 anni dopo la conclusione della seconda stagione. Camilla riceve con un anno di ritardo una cartolina inviatale da Gaetano Berardi da Praga; nel frattempo, il commissario di polizia \u00e8 ritornato a Roma dove lavorer\u00e0 di nuovo con i colleghi fidati Torre, Ferrari e Piccolo. Camilla ha una nuova collega, l'insegnante di storia dell'arte Susanna Moretti, soprannominata Susy. Oggi Camilla e Susy portano una delle loro classi a fare una visita al Teatro Marcello; l\u00ec Gigi Aiello, un allievo di Camilla, fa conoscere ai suoi compagni il fratello Renato, un aspirante attore che lavora come centurione. Proprio nello storico teatro romano viene ritrovato il cadavere di Holly Moore, una benestante ragazza americana. Berardi quindi conduce la prima indagine con la sua squadra di Roma dopo il periodo trascorso a Praga. Sul luogo del delitto Camilla e Gaetano si incontrano di nuovo. Dopo due anni sono cambiate tante cose: Andreina, la mamma di Camilla, si \u00e8 sposata con Amedeo; Renzo, il marito della prof, \u00e8 impegnatissimo nel lavoro, perch\u00e9 il suo studio di architettura parteciper\u00e0 a un concorso pubblico; Livietta, figlia di Renzo e Camilla, chiede insistentemente un nuovo animale per fare compagnia al cane Potti; ma la cosa pi\u00f9 sorprendente \u00e8 che Gaetano sta per sposarsi con la fidanzata Roberta, una giornalista figlia di pap\u00e0 conosciuta a Praga. Le indagini proseguono con il riconoscimento della vittima da parte della sorella. Si cerca di ricostruire l'ultima giornata di vita di Holly Moore, e il motivo dell'omicidio sembra essere quello di un tentativo di rapina finito male, perch\u00e9 risultano spariti dei gioielli di propriet\u00e0 della vittima.\nDoppio imprevisto.\nTrama.\nRenzo \u00e8 molto preoccupato per il concorso, ed ha portato il quadro del suo bisnonno ad una brava restauratrice. Proprio la sera in cui chiede a Camilla di andare a riprendere il ritratto, la professoressa viene a sapere dal telegiornale che la restauratrice \u00e8 stata assassinata nella sua villa, che veniva utilizzata sia come abitazione sia come luogo di lavoro. Camilla dunque chiede a Gaetano notizie del quadro, e il commissario le spiega che \u00e8 stato colpito da un proiettile e quindi \u00e8 sotto sequestro. Nel frattempo, il preside Mazzeo continua a corteggiare Susy senza rendersi conto che lei non ricambia il suo sentimento d'amore. La ragazza infatti, si \u00e8 fidanzata con il proprietario di un'agenzia matrimoniale. Il commissario Berardi e la sua squadra vanno a interrogare proprio il fidanzato di Susy, perch\u00e9 la vittima frequentava proprio la sua agenzia. Intanto, Roberta inizia ad essere gelosa dell'amicizia tra Camilla e Gaetano, e per questo vorrebbe sposarsi il prima possibile. Francesca, sorella di Gaetano, si \u00e8 sposata con un uomo che aveva avuto un figlio dal precedente matrimonio: il bambino si chiama Nino, un bambino vivace e affettuoso che considera tranquillamente Francesca sua mamma e Gaetano suo zio. Francesca affida Nino al commissario per qualche giorno, e la cosa non sembra piacere a Roberta.\nLa terza vittima.\nTrama.\nA scuola arriva Filippo Del Giudice, il nuovo insegnante di educazione fisica. Susy \u00e8 subito attratta da lui, ma Camilla le consiglia di non fermarsi alle apparenze. La piccola Livietta ha incominciato a praticare judo insieme all'amico Nino, nipote del commissario Berardi. Nino dovr\u00e0 rimanere ancora per un po' a casa di Gaetano, e ci\u00f2 infastidisce non poco Roberta, che vorrebbe che il suo fidanzato pensasse solo ai preparativi per il matrimonio. Camilla incontra Anna, una sua ex-allieva che ora gestisce un ristorante insieme con un'amica. L\u00ec la professoressa incontra un ragazzo mentalmente ritardato che ripete in continuazione la parola Quantunque. Anna le spiega che Quantunque non \u00e8 una persona cattiva e che \u00e8 solo al mondo. Gaetano, Torre e la squadra devono indagare sull'efferato omicidio di una donna ultraquarantenne non ancora identificata. Il caso \u00e8 molto complicato. Grazie alla raccomandazione di Gaetano, Renzo incontra i genitori di Roberta che hanno bisogno di un architetto per ristrutturare la loro lussuosa villa. L'agente Piccolo utilizza in questo periodo dei profumi che danno molto fastidio ai colleghi. Il giovane spiega che si tratta di un'idea di sua madre che vuole che lui trovi una fidanzata.\nBlack light.\nTrama.\nUno degli allievi di Camilla, Edoardo Baldini, festeggia il suo compleanno in discoteca ed invita i suoi compagni di classe, alcuni insegnanti e il preside. Celeste, una delle compagne, decide di non partecipare a causa dei complessi sul suo aspetto fisico. Una cubista balla vestita da Catwoman, e sviene. Il proprietario della discoteca la soccorre immediatamente e chiama il 118, mentre Camilla le toglie la maschera per farla respirare: si scopre cos\u00ec che la cubista \u00e8 Sara Barzocchini, la madre di Celeste. Pochi minuti dopo il festeggiato chiede aiuto perch\u00e9 ha trovato una ragazza morta nei bagni del locale dai quali ha visto un tipo sospetto uscire. Il cadavere \u00e8 quello di Marzia Landi, la cubista che avrebbe dovuto ballare quella sera al posto della Barzocchini.Gaetano e la sua squadra arrivano sul posto e interrogano il proprietario del locale, che racconta di non conoscere Sara e che quest'ultima non lavorava per lui, ma era amica della ragazza assassinata. Inoltre da qualche tempo comparivano sui muri del suo locale delle scritte di odio contro le cubiste. Si pensa ad un maniaco: la ragazza che lavorava come cubista \u00e8 stata strangolata, e la Barzocchini, che invece fa l'avvocato e non doveva trovarsi sul cubo, \u00e8 in coma a causa dell'avvelenamento provocato dal veleno di un serpente raro.Renzo intanto ha iniziato a lavorare con Passerelli, un suo ex compagno di liceo che ora gestisce una ditta di costruzioni. Andreina ha un incidente mentre balla con Amedeo, e viene ricoverata in ospedale.Roberta non riesce ad andare d'accordo con Nino, che nel frattempo continua a frequentare l'amica Livietta. La professoressa Moretti \u00e8 sempre pi\u00f9 attratta dal professor Del Giudice, e ci\u00f2 suscita la gelosia del preside Mazzeo, innamorato di Susy.\nLa signora dei cuoricini.\nTrama.\nCamilla fa amicizia con un'antiquaria cinese, Lili, che le affida la piccola Jin, una sua connazionale. La professoressa crede che Jin sia la nipote della donna, e per questo la ospita a casa sua. Camilla si reca nel negozio dell'amica per riportarle la bambina, ma trova l'antiquaria morta chiusa dentro un armadio. Telefona quindi a Gaetano che interviene insieme con la sua squadra: viene subito interrogata la sorella della vittima, che afferma che Jin non ha nessun legame di parentela con la sua famiglia. La polizia ora deve anche scoprire da dove viene la bambina e per quale motivo si trovasse con la donna uccisa. La bambina ha anche enormi difficolt\u00e0 a parlare l'italiano, e la sua eccessiva paura del contatto fisico con gli altri fa subito capire che \u00e8 stata vittima di violenza. Poche ore dopo viene ritrovato il cadavere di un camionista italiano, e il delitto sembra essere collegato a quello dell'antiquaria. Jin \u00e8 stata provvisoriamente affidata a Camilla, che per riuscire a comunicare con lei chiede l'aiuto di una sua allieva cinese che vive da anni a Roma. La ragazza riesce a tradurre quello che dice Jin: sua madre si trova in Cina e l'antiquaria era la signora dei cuoricini. In un momento di distrazione da parte di Camilla, uno sconosciuto cinese rapisce Jin e la porta via in una macchina di colore nero. Camilla vuole collaborare con Gaetano per risolvere i casi dei due omicidi e del rapimento.Intanto, Roberta, infastidita sempre di pi\u00f9 dalla presenza di Nino a casa Berardi, decide di lasciare il suo fidanzato. Nino intuisce che Gaetano \u00e8 attratto da Camilla, e cerca di farglielo ammettere. Renzo si reca dal notaio e diventa ufficialmente socio di Passerelli; quando sua moglie lo viene a sapere, ribadisce la sua perplessit\u00e0 su quell'uomo. Intanto Renzo \u00e8 geloso del fatto che il commissario Berardi, accompagnando e venendo a riprendere Nino a casa di Livietta, sia spesso vicino a Camilla. Le incomprensioni diventano sempre pi\u00f9 gravi e Renzo e Camilla decidono di prendersi una pausa di riflessione.\nApparizioni: Elena Sofia Ricci e Gianna Paola Scaffidi in un videoframmento della serie televisiva \"Orgoglio\"\nUna sera troppo fredda.\nTrama.\nNell'appartamento di una benestante famiglia romana viene ritrovato il cadavere di Danka Cojocaru , una giovane rumena che lavorava l\u00ec come colf. Il commissario Berardi inizia ad indagare: la ragazza aveva deciso di tornare in Romania perch\u00e9 non si trovava pi\u00f9 bene in Italia, e nel letto della sua stanza viene ritrovato un capello di colore nero. La famiglia che dava il lavoro alla ragazza \u00e8 composta da un padre sempre impegnato nel lavoro, da una madre affetta da crisi di nervi e da una figlia adolescente che \u00e8 fidanzata con un suo coetaneo facente parte di un'altra famiglia benestante che \u00e8 in causa con quella della sua ragazza. Camilla, a scuola, entra in possesso di un DVD registrato proprio la notte prima dell'omicidio in una discoteca non lontanissima dal luogo del delitto: in questo video si vede un certo dj Sandokan, un artista emergente, litigare con un uomo che ha precedenti per traffico di droga. Vengono inquadrati anche la vittima e Alex Martinelli, uno studente di Camilla che in passato era stato fidanzato con la colf.Intanto Renzo \u00e8 deciso a continuare la pausa di riflessione con Camilla, e continua ad essere impegnato nel lavoro con Passerelli. Gaetano inizia a rendersi conto che se ama davvero Roberta non pu\u00f2 pi\u00f9 rimandare il matrimonio, e quindi le chiede di sposarla. Lei accetta e viene anche fissata la data: i due convoleranno a nozze il prossimo sabato. Roberta \u00e8 felice ma vorrebbe che il suo fidanzato si occupasse dei preparativi insieme a lei, ma il commissario \u00e8 troppo impegnato nelle indagini.\nPer un pugno di mosche.\nTrama.\nCamilla porta Potti dal veterinario, e l\u00ec incontra un signore molto anziano triste Massimo Salvati perch\u00e9 il suo cane Argo sta per morire. Renzo, intanto, torna a casa con una grossa ferita sul collo, e Livietta lo aiuta a disinfettarsi. Camilla si accorge di avere erroneamente preso il tesserino sanitario di Argo, e quindi telefona al veterinario che le d\u00e0 l'indirizzo del proprietario. Lei ci va e trova il cadavere del vecchio: sul posto sono gi\u00e0 intervenuti Gaetano e i suoi. Cominciano le indagini: la vittima aveva soltanto una parente in vita, una giovane nipote che lavora in una clinica; andava spesso in un bar per giocare a carte con dei suoi coetanei, anche se nessuno di loro era suo amico, perch\u00e9 tutti lo ritenevano un vecchio scontroso e antipatico. La vittima era anche rimasta l'unica persona che si era rifiutata di vendere il suo terreno di campagna alla Edil Passerelli, la societ\u00e0 per cui lavora Renzo. Alvaro Roncati, il gestore del bar frequentato della vittima, dichiara che il giorno del delitto, tra le quattro e le quattro e mezzo del pomeriggio, l'architetto Ferrero \u00e8 venuto nel suo locale con il collo sanguinante, chiedendogli un cerotto. Renzo gi\u00e0 prima di quel giorno aveva cercato pi\u00f9 volte di convincere il vecchio a vendere la sua propriet\u00e0 alla Edil Passerelli. Purtroppo, il marito della professoressa \u00e8 il principale sospettato. Gaetano e Camilla credono fermamente nella sua innocenza, ma se non riusciranno a dimostrarla Renzo trascorrer\u00e0 parecchi anni della sua vita in carcere.Intanto, Andreina \u00e8 convinta che Amedeo, il suo secondo marito, abbia una relazione extra-coniugale, e per questo viene a vivere temporaneamente a casa di sua figlia; mentre Camilla \u00e8 impegnata nelle indagini, Andreina pu\u00f2 occuparsi di Livietta. Roberta ha deciso di lasciare definitivamente Gaetano, perch\u00e9 ha capito che il commissario \u00e8 perdutamente innamorato della professoressa.\nLa prof della prof.\nTrama.\nRenzo \u00e8 profondamente turbato dopo che Roberta gli ha detto che sua moglie e il commissario Berardi sono amanti. Continua a dormire nello studio e inizia anche a pedinare Camilla: scopre quindi che la professoressa ha l'abitudine di bere quasi tutti i giorni un vermouth insieme a Gaetano in un bar non molto lontano dalla scuola. Durante il pedinamento, l'architetto vede che Camilla entra in un palazzo in cui lui non \u00e8 mai stato: va a leggere i nomi sul citofono, e tra questi c'\u00e8 quello di Gaetano Berardi. Il tradimento sembra ormai palese. In realt\u00e0 le cose non sono come sembrano. Camilla \u00e8 andata l\u00ec per convincere il commissario a non archiviare un caso.Qualche giorno prima, infatti, la professoressa uscita di casa, trova il suo Maggiolino con la parte anteriore fracassata: il responsabile le ha lasciato un biglietto con il suo recapito per poterla risarcire. Camilla contatta questa persona e scopre che si tratta di Martina Maselli, la sua ex-insegnante del liceo; le due donne non si vedevano da molto tempo ma subito vanno d'accordo e si ripromettono di non perdersi pi\u00f9 di vista. Martina ora vive a Roma, in appartamento con una finestra che affaccia proprio sulla strada del bar di Mario. \u00c8 proprio in questa strada che le due si salutano: Martina torna a casa sua, e Camilla invece va al bar, dove Gaetano la sta aspettando per il solito vermouth. Il commissario le racconta che, da quando il nipote Nino \u00e8 tornato a casa sua, lui sente la sua mancanza, e soprattutto sente il bisogno di diventare padre, ma al momento questo non \u00e8 possibile perch\u00e9 non \u00e8 sposato e non ha nemmeno una fidanzata. Gaetano, continuando a tacere sui suoi veri sentimenti nei confronti di Camilla, le dice anche che sta per partire per una vacanza in montagna. A questo punto Camilla vede la Maselli agitarsi alla finestra, urlare e cadere di sotto subito dopo. Il commissario chiama immediatamente il 118, ma non c'\u00e8 nulla da fare: la professoressa Maselli \u00e8 morta. Sul posto intervengono Torre e gli altri. Il medico legale ipotizza che si possa trattare di un suicidio, ma Camilla non ci crede: Martina infatti era fiera della sua onest\u00e0 e contenta della sua vita, e quindi non aveva nessun motivo per togliersi la vita. Al funerale partecipano alcuni ex-compagni di classe di Camilla, tutti addolorati per la morte della loro ex-insegnante. Camilla organizza una rimpatriata, e cerca anche di sapere se ultimamente la Maselli frequentava qualcuno di loro.A scuola, intanto, il preside Mazzeo ha cambiato look seguendo i suggerimenti di Del Giudice: Susy inizia a ricambiare il sentimento che Mazzeo prova per lei."}
{"id": "2608856", "revid": "287204", "url": "https://it.wikipedia.org/wiki?curid=2608856", "title": "Raffaella Berg\u00e8", "text": ""}
{"id": "2608858", "revid": "767487", "url": "https://it.wikipedia.org/wiki?curid=2608858", "title": "Roger Jos\u00e9 de Noronha Silva", "text": "Caratteristiche tecniche.\nGiocava come portiere.\nCarriera.\nClub.\nRoger inizi\u00f2 la carriera da professionista con il Flamengo nel 1991, come riserva di Gilmar.\nMandato in prestito al Vit\u00f3ria nel 1994, e si mise in evidenza in campionato e torn\u00f2 quindi al Flamengo per ricoprire il ruolo di titolare nell'ultima parte della stagione.\nNel 1997, Roger lasci\u00f2 il Flamengo e si trasfer\u00ec al S\u00e3o Paulo, dove fu la riserva di Zetti. Nell'unica partita in cui scese in campionato sub\u00ec sette reti. Nel 1999 ebbe celebrit\u00e0 dopo che pos\u00f2 nudo, in una serie di scatti erotici, per il numero di ottobre della rivista rivista gay \"G Magazine\", fu il terzo calciatore professionista a farlo, dopo i connazionali Vampeta e Dinei. Lo stesso anno venne ceduto, in prestito, al Vit\u00f3ria e alla Portuguesa e torn\u00f2 al Morumbi nel 2001.\nDopo quattro anni passati da secondo di Rog\u00e9rio Ceni, pass\u00f2 al Santos a fine 2005, ma il posto da titolare era ancora occupato, questa volta da F\u00e1bio Costa.\nVerso la fine del 2007, Roger divent\u00f2 titolare per un breve periodo nel Botafogo, ma un infortunio alla spalla pose fine alla sua carriera a met\u00e0 2008.\nNazionale.\nCon la Nazionale di calcio del Brasile ha giocato il campionato mondiale di calcio Under-20 1991.\nDopo il ritiro.\nNel 2008, Roger fu eletto aldermanno di Cantagalo con 599 voti, candidato per i Democratici."}
{"id": "2608859", "revid": "287204", "url": "https://it.wikipedia.org/wiki?curid=2608859", "title": "New Jersey Nets 1979-1980", "text": "La stagione 1979-80 dei New Jersey Nets fu la 4\u00aa nella NBA per la franchigia.\nI New Jersey Nets arrivarono quinti nella \"Atlantic Division\" della \"Eastern Conference\" con un record di 34-48, non qualificandosi per i play-off."}
{"id": "2608861", "revid": "287204", "url": "https://it.wikipedia.org/wiki?curid=2608861", "title": "New Jersey Nets 1978-1979", "text": "La stagione 1978-79 dei New Jersey Nets fu la 3\u00aa nella NBA per la franchigia.\nI New Jersey Nets arrivarono terzi nella \"Atlantic Division\" della \"Eastern Conference\" con un record di 37-45. Nei play-off persero al primo turno con i Philadelphia 76ers (2-0)."}
{"id": "2608863", "revid": "110157", "url": "https://it.wikipedia.org/wiki?curid=2608863", "title": "Jurassic Park (singolo)", "text": "Jurassic Park \u00e8 un singolo di \"Weird Al\" Yankovic estratto dall'album \"Alapalooza\" ed \u00e8 la parodia della canzone \"MacArthur Park\" di Richard Harris.\nSignificato.\nLa canzone \u00e8 una satira dell'omonimo film.\nIl video.\nIl video \u00e8 stato fatto tramite la tecnica dello \"stop motion\" e mostra la versione animata di Weird Al che cerca di sfuggire ad alcuni dinosauri, ma in una scena viene mangiato da un T-Rex (dopo essere stato mangiato scopre che nello stomaco del dinosauro c'\u00e8 un negozio di souvenir).\nAlla fine Yankovic si salva fuggendo da un aereo, ma viene mangiato lo stesso."}
{"id": "2608869", "revid": "287204", "url": "https://it.wikipedia.org/wiki?curid=2608869", "title": "New Jersey Nets 1977-1978", "text": "La stagione 1977-78 dei New Jersey Nets fu la 2\u00aa nella NBA per la franchigia.\nI New Jersey Nets arrivarono quinti nella \"Atlantic Division\" della \"Eastern Conference\" con un record di 24-58, non qualificandosi per i play-off."}
{"id": "2608872", "revid": "287204", "url": "https://it.wikipedia.org/wiki?curid=2608872", "title": "New York Nets 1976-1977", "text": "La stagione 1976-77 dei New York Nets fu la 1\u00aa nella NBA per la franchigia.\nI New York Nets arrivarono quinti nella \"Atlantic Division\" della \"Eastern Conference\" con un record di 22-60, non qualificandosi per i play-off."}
{"id": "2608874", "revid": "155613", "url": "https://it.wikipedia.org/wiki?curid=2608874", "title": "Jules Hardouin-Mansart", "text": ""}
{"id": "2608877", "revid": "287204", "url": "https://it.wikipedia.org/wiki?curid=2608877", "title": "New York Nets 1975-1976", "text": "La stagione 1975-76 dei New York Nets fu la 9\u00aa e ultima nella ABA per la franchigia.\nI New York Nets arrivarono secondi nella \"regular season\" con un record di 55-29. Nei play-off vinsero la semifinale con i San Antonio Spurs (4-3), vincendo poi il titolo battendo nella finale ABA i Denver Nuggets (4-2)."}
{"id": "2608878", "revid": "287204", "url": "https://it.wikipedia.org/wiki?curid=2608878", "title": "New York Nets 1974-1975", "text": "La stagione 1974-75 dei New York Nets fu l'8\u00aa nella ABA per la franchigia.\nI New York Nets vinsero la \"Eastern Division\" con un record di 58-26. Nei play-off, dopo aver perso la partita di \"tie-breaker\" con i Kentucky Colonels, persero la semifinale di division con gli Spirits of St. Louis (4-1)."}
{"id": "2608881", "revid": "287204", "url": "https://it.wikipedia.org/wiki?curid=2608881", "title": "New York Nets 1973-1974", "text": "La stagione 1973-74 dei New York Nets fu la 7\u00aa nella ABA per la franchigia.\nI New York Nets vinsero la \"Eastern Division\" con un record di 55-29. Nei play-off vinsero la semifinale di division con i Virginia Squires (4-1), la finale di division con i Kentucky Colonels (4-0), per poi vincere il titolo battendo nella finale ABA gli Utah Stars (4-1)."}
{"id": "2608882", "revid": "256896", "url": "https://it.wikipedia.org/wiki?curid=2608882", "title": "Canonici Regolari di Sant'Agostino", "text": ""}
{"id": "2608883", "revid": "729019", "url": "https://it.wikipedia.org/wiki?curid=2608883", "title": "Bes\u00f2s (metropolitana di Barcellona)", "text": "Bes\u00f2s \u00e8 una stazione della linea 4 della metropolitana di Barcellona e della linea T5 del Trambes\u00f3s, situata nel quartiere di Bes\u00f2s del distretto di Sant Mart\u00ed di Barcellona.\nLa stazione della metropolitana fu inaugurata nel 1982 e quella del Trambes\u00f2s, situata in un tunnel semiparallelo al semisotterramento della Gran Via, fu inaugurata nell'ottobre 2006."}
{"id": "2608886", "revid": "767487", "url": "https://it.wikipedia.org/wiki?curid=2608886", "title": "Svenska basketligan 2007-2008", "text": "La Svenska basketligan 2007-2008 \u00e8 stata la 55\u00aa edizione del massimo campionato svedese di pallacanestro maschile. La vittoria finale \u00e8 stata ad appannaggio dei Solna Vikings."}
{"id": "2608891", "revid": "355597", "url": "https://it.wikipedia.org/wiki?curid=2608891", "title": "Cork Hibernians", "text": ""}
{"id": "2608892", "revid": "119897855", "url": "https://it.wikipedia.org/wiki?curid=2608892", "title": "Cork Hibernians Football Club", "text": "Il Cork Hibernians Football Club, meglio noto come Cork Hibernians, era una societ\u00e0 calcistica irlandese con sede nella citt\u00e0 di Cork.\nDal 1957 al 1976 ha militato in FAI Premier Division ed ha vinto un titolo nazionale."}
{"id": "2608893", "revid": "1543377", "url": "https://it.wikipedia.org/wiki?curid=2608893", "title": "Kysuce", "text": "Kysuce \u00e8 una regione geografica nella Slovacchia nord occidentale, amministrativamente divisa nei distretti di \u010cadca e Kysuck\u00e9 Nov\u00e9 Mesto. In passato era parte del comitato di Trencs\u00e9n.\nGeografia.\nIl territorio confina con la regione di Orava ad est e la Repubblica Ceca a ovest ed \u00e8 circondato da numerose catene montuose, come quella del Javorn\u00edky a ovest e i Monti Beschidi a nord; il maggior rilievo \u00e8 il Ve\u013ek\u00e1 Ra\u010da (1236 m). All'interno della zona scorre il fiume Kysuca, dal quale deriva anche il toponimo.\nClima.\nLa regione di Kysuce \u00e8 soggetta a lunghi inverni con abbondanti nevicate e clima freddo e piovoso in generale, il che obbliga i locali a riscaldare le case da settembre/ottobre fino a maggio; tali condizioni climatiche rendono difficile l'accesso a molti villaggi e cottage durante i mesi freddi.\nInsediamenti.\nL'insediamento pi\u00f9 antico della zona \u00e8 Kysuck\u00e9 Nov\u00e9 Mesto, menzionato per la prima volta nel 1321 come stazione di pedaggio, in quanto parte di una via commerciale che si estendeva tra \u017dilina e \u010cesk\u00fd T\u011b\u0161\u00edn tramite il passo di Jablunkov; il resto della regione restava comunque relativamente poco abitato.\nLa zona cominci\u00f2 a popolarsi nel XVI e XVII secolo, i nuovi abitanti erano principalmente slovacchi ma c'erano anche russi, polacchi, rumeni, cechi e tedeschi. \u00c8 risalente a questo periodo la fondazione di molte citt\u00e0, per esempio \u010cadca nel 1572.\nLe citt\u00e0 principali sono Kysuck\u00e9 Nov\u00e9 Mesto, \u010cadca e Turzovka; al di fuori delle citt\u00e0 molta gente vive nei villaggi o in case isolate nelle montagne (chiamate \"kopanice\").\nCultura.\nLetteratura.\nLo scrittore Peter Jilemnick\u00fd (1901-1949) descrisse nelle sue opere le bellezze naturali di Kysuce.\nEconomia.\nTradizionalmente, Kysuce \u00e8 considerata una delle regioni pi\u00f9 povere della Slovacchia, data la scarsa presenza di industrie; negli anni 90 molte fabbriche vennero chiuse o ridimensionate. Di conseguenza gli abitanti sono costretti a fare i pendolari, ad esempio verso le miniere di carbone nella confinante Repubblica Ceca.Comunque, l'economia regionale si sta riprendendo grazie al turismo, in particolare a Ve\u013ek\u00e1 Ra\u010da-O\u0161\u010dadnica c'\u00e8 uno dei pi\u00f9 sviluppati villaggi turistici dedicati allo sci del paese. Altre attrazioni turistiche si trovano a Nov\u00e1 Bystrica, compresa una sezione di ferrovia a vapore operante per i turisti e un museo a cielo aperto.\nTrasporti.\nLa regione \u00e8 attraversata dal percorso principale tra \u017dilina, Ostrava e la Polonia del quale sono presenti tracciati stradali e ferroviari."}
{"id": "2608894", "revid": "657000", "url": "https://it.wikipedia.org/wiki?curid=2608894", "title": "Le avventure dell'Ape Mag\u00e0", "text": "Le avventure dell'Ape Mag\u00e0 e Le nuove avventure dell'Ape Mag\u00e0 sono i rispettivi titoli in italiano delle due tranche di episodi che costituiscono un anime televisivo di 91 episodi, con titolo originale . Creato da Tatsuo Yoshida, \u00e8 stato prodotto dalla Tatsunoko fra il 1970 e il 1971 e trasmesso da Fuji TV. La serie ebbe un seguito, \"Il ritorno dell'Ape Mag\u00e0,\" sempre realizzato da Tatsunoko, di 26 episodi e prodotto nel 1974.\nLa serie originale \u00e8 poi stata rifatta completamente nel 1989: intitolata \"Di fiore in fiore con l'Ape Mag\u00e0\", \u00e8 caratterizzata da episodi totalmente nuovi e da una trama molto pi\u00f9 leggera per adattarla ad un pubblico pi\u00f9 giovane. Un riadattamento americano delle prime due serie \u00e8 intitolato \"Un alveare d'avventure per l'Ape Mag\u00e0\". Un lungometraggio animato \u00e8 infine uscito nelle sale in Giappone nel 2010 ed \u00e8 intitolato \"La grande avventura dell'Ape Mag\u00e0\".\nTrama.\nLa storia inizia con l'alveare dell'Ape regina che viene attaccato e distrutto da un esercito di vespe, che uccidono quasi tutte le api al suo interno e ne divorano le uova; l'Ape regina \u00e8 costretta dunque a fuggire, ma un uovo si salva dalla terribile mattanza, finendo nascosto sotto una foglia; tale uovo viene poi trovato da una femmina di bombo, ancella della regina, e preso da questa come se fosse uno dei suoi.\nLa piccola Mag\u00e0 (nella versione giapponese Hutch o Hacchi, in quanto il protagonista originariamente \u00e8 di sesso maschile, quindi un fuco) viene cos\u00ec allevata dalla mamma Bombo con amore e dedizione ma \u00e8 disprezzata e isolata dai suoi fratellastri; un giorno, l'ape scopre che in realt\u00e0 \u00e8 stata adottata e che sua madre \u00e8 l'Ape Regina; Mag\u00e0 decide dunque di abbandonare la famiglia in cui \u00e8 cresciuta, in cui non si \u00e8 mai sentita pienamente accettata e si mette in viaggio alla ricerca della mamma, nel bel mezzo di una natura che molto spesso si riveler\u00e0 assai ostile, pericolosa e crudele.\nDa qui la giovane ape vivr\u00e0 una grande quantit\u00e0 di avventure, incontrer\u00e0 vari animali che si dimostreranno suoi amici (farfalle, anfibi, topi, altre api, bruchi, ecc...), molti dei quali andranno per\u00f2 incontro a una fine tragica, ma anche moltissimi nemici spietati contro cui la protagonista ingagger\u00e0 dei durissimi scontri (ragni, rospi, formiche, vespe, calabroni, serpenti, talpe, uccelli predatori, rettili, mantidi religiose e anche gli esseri umani con le loro trappole e i loro veleni).\nDurante il suo viaggio, Mag\u00e0 incontrer\u00e0 un'altra ape, Maya, che decider\u00e0 di accompagnarla nella sua ricerca. Alla fine Mag\u00e0, dopo tante traversie, ritrover\u00e0 sua madre e la salver\u00e0 da una morte certa e scoprir\u00e0 inoltre che Maya \u00e8 in realt\u00e0 sua sorella, anche lei sopravvissuta alla strage fatta dalle vespe nell'alveare all'inizio della storia. Liberatasi cos\u00ec dalla solitudine che l'attanagliava, Mag\u00e0 ritrova la sua famiglia e si adoperer\u00e0 per ricostruire il suo regno, ancora pi\u00f9 bello e pacifico di com'era un tempo.\nCaratteristiche.\nPur se spesso associato all\"'Ape Maia\", l'anime dell'Ape Mag\u00e0, nella sua versione originale, si distingue nettamente dal primo (di genere comico-avventuroso) per le sue vicende e atmosfere, che sono invece nettamente drammatiche, cupe, violente e in alcuni casi persino cruente: ad esempio in moltissimi episodi di entrambe le stagioni, si vede Mag\u00e0 fare amicizia con altri insetti ed in certi casi ad innamorarsene, per poi vederli morire poco dopo in modo molto tragico (il pi\u00f9 delle volte perch\u00e9 uccisi e mangiati da dei predatori o perch\u00e9 rimasti vittime di qualche trappola o veleno degli esseri umani) oppure altri in cui la protagonista \u00e8 costretta a ingaggiare delle vere e proprie battaglie contro altri insetti che vorrebbero ucciderla, oppure a fronteggiare alcuni cataclismi naturali.\nIl motivo di una trama cos\u00ec dura per un anime rivolto al pubblico infantile, \u00e8 spiegato nella morale che gli sceneggiatori volevano insegnare ai bambini con il cartone: ovvero che la vita riserba a tutti difficolt\u00e0 e insidie, che vanno affrontate con coraggio e tenacia, ma che non sempre sono destinate a concludersi in modo lieto.\nIl riadattamento americano.\nNel 1995 la statunitense Saban Entertainment ha operato un riadattamento che ha unito questa serie alla successiva \"Il ritorno dell'Ape Mag\u00e0\"; tale riadattamento \u00e8 arrivato anche in Italia nel 1997 col titolo \"Un alveare d'avventure per l'Ape Mag\u00e0\": in questa versione americana, gli originali 113 episodi delle due stagioni sono stati rimontati e ridotti a 65 e ne sono state eliminate diverse scene, modificando cos\u00ec drasticamente diversi finali per via dell'eliminazione delle sequenze pi\u00f9 crude e drammatiche, dando cos\u00ec un costante lieto fine a quasi tutte le storie. Tale riadattamento presenta dunque la storia in modo molto pi\u00f9 edulcorato e leggero rispetto alla versione originale giapponese.\nTale adattamento ebbe come sigla la canzone \"Un alveare di avventure per l'ape Mag\u00e0\", cantata da Cristina D'Avena.\nA seguito dell'arrivo di tale riadattamento, la versione originale dell'anime non \u00e8 stata pi\u00f9 replicata in Italia.\nIl remake.\nPrecedentemente al riadattamento statunitense, nel 1989, in Giappone venne realizzato un remake dell'anime, arrivato anch'esso in Italia nel 2008, in DVD con il titolo \"Di fiore in fiore con l'Ape Mag\u00e0\" (anche se furono messi in commercio soltanto quattro episodi sui 55 totali), che, pur riprendendo la stessa trama, \u00e8 di tenore nettamente diverso rispetto alla serie originale (molto meno violenta e drammatica e pi\u00f9 incentrata sull'avventura) per renderla pi\u00f9 fruibile al pubblico infantile occidentale.\nEdizione italiana.\nLa serie TV \u00e8 stata importata in Italia dalla Italian TV Broadcasting alla fine degli anni settanta, e trasmessa sulle TV locali e su varie syndication televisive nazionali (come ad esempio Junior TV). Proprio per sfruttare la notoriet\u00e0 dell\"'Ape Maia\", gli adattatori italiani scelsero per l'ape protagonista il nome Mag\u00e0, e cambiarono il suo sesso da maschile a femminile (mentre in tutte le altre nazioni in cui l'anime \u00e8 stato trasmesso, il protagonista \u00e8 presentato come maschio). Quest'ultima modifica nella versione italiana, ha contribuito a generare una certa confusione e ha involontariamente creato situazioni spesso ambigue nei rapporti tra i personaggi, come ad esempio nell'episodio in cui Mag\u00e0 s'innamora, ricambiata, di una farfalla femmina.\nIn seguito, sia nel riadattamento americano che nel remake giapponese, gli adattatori italiani, pur mantenendo il nome Mag\u00e0, hanno ripristinato il sesso maschile al protagonista.\nPersonaggi principali.\nIl protagonista ed eroe di queste avventure, che nella versione italiana della serie originale \u00e8 presentata come femmina. Ha un forte senso della giustizia e un intelletto acuto ed \u00e8 molto altruista (molto spesso lo si vede ingaggiare delle dure lotte con dei predatori per salvare degli amici in pericolo), anche se a volte si rivela esser abbastanza ingenuo. Le varie esperienze (spesso assai dure e tragiche) che affronter\u00e0 durante il viaggio lo renderanno pi\u00f9 forte, sia mentalmente che fisicamente, adatto cos\u00ec a succeder alla madre nel regno; infine l'incontro con la sorella Maya gli dar\u00e0 un maggior senso di responsabilit\u00e0.\nRegina delle api, estromessa dal regno per essersi opposta alla guerra. Lascia un testamento in cui invita Mag\u00e0 e la sorella a recarsi insieme fin sulla \"Collina della bellezza\" per ricostruire l\u00ec in pace il regno delle api.\nInizialmente prende con s\u00e9 Mag\u00e0, dopo che questi rimane orfano.\nLa sorella di Mag\u00e0. Gentile e premurosa, ha una personalit\u00e0 di buon cuore ed ottimista che gli permette sempre di superare al meglio le avversit\u00e0.\nSigle.\nNella prima trasmissione italiana vennero adottate anche le sigle originali giapponesi.\nHome video.\nIn Giappone non esiste una pubblicazione completa della serie per l'home video. Il 5 giugno 1984 la Victor Company of Japan ha pubblicato un VHS con i primi due episodi. Il 25 ottobre 1994 la Pioneer LDC ha pubblicato un VHS, chiamato semplicemente con il titolo della serie, contenente gli episodi 1, 2, 7 e 23. Il 21 febbraio 1997 sono state pubblicate da Pioneer LDC cinque coppie di VHS che raccoglievano ognuno un gruppo di episodi dell'anime, indicati con il titolo della saga contenuta in essi e formati da un VHS detto e uno detto .\nSono stati poi pubblicati in Giappone diversi DVD che raccolgono alcuni episodi della serie. Un gruppo di sei DVD detto \u00e8 stato pubblicato in parte nel 2002 e in parte nel 2006 e comprende i seguenti dischi:\nUn altro DVD, intitolato \u00e8 stato pubblicato da Media Factory il 16 luglio 2010 e contiene gli episodi 1, 24, 53, 72, 88, 89, 90 e 91. Infine, un DVD intitolato \u00e8 stato pubblicato da Liverpool Co. il 26 dicembre 2011 e in una nuova edizione il 20 luglio 2012, e contiene gli episodi 1, 90 e 91.\nIn Italia almeno i primi cinque episodi della serie sono stati posti in vendita in formato Super 8 dalla AVO Film, che ha pubblicato anche almeno due VHS, uno con gli episodi 1 e 2 e uno con gli episodi 3 e 4."}
{"id": "2608898", "revid": "1305772", "url": "https://it.wikipedia.org/wiki?curid=2608898", "title": "Farr\u00f2", "text": "Farr\u00f2 \u00e8 una frazione del comune di Follina, in provincia di Treviso.\nGeografia fisica.\nIl piccolo centro sorge su un piccolo altopiano detto \"Pian di Farr\u00f2\", alla sinistra del Soligo, il cui corso solca il corridoio vallivo che collega la Vallata al Quartier del Piave. Sul fondovalle sorgono le localit\u00e0 di La Bella e Pedeguarda, dove si trova una zona industriale.\nStoria.\nCaso non unico nella zona (si pensi alla vicina Farra di Soligo), il toponimo deriverebbe da \"fara\" che, nella cultura longobarda, indicava un gruppo di famiglie appartenenti allo stesso clan.\nLe antiche origini sono confermate dalla parrocchiale, citata nel XII secolo ma eretta in data imprecisata.\nMonumenti e luoghi d'interesse.\nLa chiesa parrocchiale, gi\u00e0 cappellania di Pieve di Soligo, fu citata la prima volta il 10 giugno 1170 nel testamento di Sofia di Colfosco che la donava all'abbazia di Follina. In seguito divenne curazia, per poi essere eretta a parrocchia all'inizio del Cinquecento.\nLa chiesa attuale ha sostituito l'originale (oggi adibita a sagrestia) in epoca imprecisata. Pi\u00f9 volte ampliata e restaurata, fu consacrata per l'ultima volta dal vescovo Manfredo Giovanni Battista Bellati. All'interno, la pala d'altare raffigurante la \"Madonna di Loreto attorniata dai santi Carlo e Tiziano\", forse opera di Francesco Frigimelica il vecchio. Il campanile \u00e8 del 1641."}
{"id": "2608899", "revid": "339392", "url": "https://it.wikipedia.org/wiki?curid=2608899", "title": "Lu\u00eds Fernando Gomes da Costa", "text": ""}
{"id": "2608905", "revid": "1543377", "url": "https://it.wikipedia.org/wiki?curid=2608905", "title": "Trenord", "text": "Trenord (fino al 3 maggio 2011 Trenitalia LeNord o TLN) \u00e8 una joint venture sotto forma di societ\u00e0 a responsabilit\u00e0 limitata costituita da Trenitalia e da FNM SpA per operare nel settore del trasporto ferroviario passeggeri della regione Lombardia.\nIl capitale sociale \u00e8 suddiviso in quote paritarie tra le due societ\u00e0 (una quota di uno dei soci della joint venture, FNM SpA, per il 14,5% \u00e8 detenuto dal gruppo FS).\nStoria.\nLa societ\u00e0 venne costituita a Milano il 4 agosto 2009, con il nome di \"Trenitalia LeNord\", per iniziativa di Trenitalia, attraverso la Divisione Regionale Lombardia, e di Ferrovie Nord Milano.\nLa nuova istituzione si prefisse di gestire unitariamente il trasporto pubblico locale ferroviario in Lombardia, all'interno della normativa stabilita dal Protocollo d'Intesa tra Governo italiano e Regione Lombardia per il potenziamento e il miglioramento del servizio ferroviario regionale.\nL'evoluzione futura della societ\u00e0 fu programmata in due fasi:\nInoltre, si pose la condizione che se nella prima fase fossero stati rispettati i parametri stabiliti nei Contratti di Servizio stipulati dalle due aziende con Regione Lombardia nel 2009, i rami d'azienda sarebbero stati definitivamente conferiti alla societ\u00e0 per una durata di sei anni, con un'opzione per altri sei.\nIl primo intervento della nuova azienda fu l'apertura del Centro di Manutenzione e Pulizia di Milano Fiorenza per la manutenzione e la pulitura dei treni regionali lombardi.\nIl 30 ottobre 2009 Trenitalia e LeNord affittarono alla nuova societ\u00e0 i rispettivi rami d'azienda preposti al servizio di trasporto pubblico ferroviario presso la regione Lombardia. La durata del contratto d'affitto venne determinata in undici mesi a partire dal giorno 15 novembre. Conseguentemente, TLN ha deliberato un aumento di capitale pari a sei milioni di euro.\nAl termine di questa fase sperimentale, i rami d'azienda preposti al servizio di trasporto pubblico ferroviario avrebbero dovuto essere conferiti a TLN che sarebbe divenuta titolare dei rispettivi contratti di servizio con la regione Lombardia. Tuttavia, il 13 ottobre 2010 l'assemblea degli azionisti della societ\u00e0 ratific\u00f2 la proroga dell'affitto dei rami d'azienda di Trenitalia Direzione Regionale Lombardia e di LeNord al 31 dicembre dello stesso anno. La scadenza dell'affitto fu ulteriormente posticipata prima al 31 marzo e in seguito al 3 maggio 2011. In tale data la societ\u00e0 fu ribattezzata \"Trenord\" e si avvi\u00f2 la seconda fase dell'accordo. A differenza di quanto stabilito precedentemente, nella seconda fase vennero conferiti nella nuova societ\u00e0 anche la partecipazione di Trenitalia in TiLo ed il servizio Eurocity da e per Austria e Germania che LeNord svolgeva in partnership con \u00d6BB e DB.\nIl 17 settembre 2012 Trenord avvi\u00f2 il servizio Lombardia Express, composto da due relazioni, non finanziate da contributi regionali, che collegarono direttamente le stazioni di Varese e Bergamo a quella di Milano Centrale. Dopo qualche mese, il 6 gennaio 2013, il servizio fu soppresso, a seguito di un volume di viaggiatori ritenuto insufficiente dalla societ\u00e0 per il mantenimento del servizio.\nNel dicembre 2012, Giuseppe Biesuz si dimise dall'incarico di amministratore delegato, in quanto indagato per un'accusa di bancarotta. Al suo posto, il 28 dicembre, il consiglio d'amministrazione nomin\u00f2 l'ingegnere Luigi Legnani. Un nuovo CDA, il 19 novembre 2014, nomin\u00f2 Cinzia Faris\u00e8 nuovo amministratore delegato.\nDal cambio di orario del 15 giugno 2014, Trenord ha preso in carico le relazioni EuroCity \u00d6BB sull'asse del Tarvisio, espletando la coppia di EC 30/31 e EN 236/237 da Venezia SL a Tarvisio. I treni proseguono per Vienna cambiando soltanto il personale. Dal 10 dicembre 2017 una nuova coppia di EuroCity da Vienna per Venezia e viceversa, i treni 132 e 133, sono entrati a far parte degli Eurocity espletati da Trenord.\nNel settembre 2018 si dimette Cinzia Faris\u00e9, al suo posto come amministratore delegato \u00e8 nominato Marco Piuri..\nCon l'orario invernale 2018 vengono tagliati circa il 5,5% dei treni (in parte sostituiti da autobus), col fine di sopperire ad una situazione emergenziale dal punto di vista del materiale rotabile e del personale disponibile; nel maggio 2019 la reale efficacia di tale provvedimento \u00e8 oggetto di contrasti a seguito dei contenuti di un report \"segreto\", di cui la stampa \u00e8 entrata in possesso e ha dato notizia.\nIl 27 dicembre 2019 Regione Lombardia ha pubblicato la propria decisione sulla Gazzetta Ufficiale della Comunit\u00e0 Europea, supplemento appalti (), l'\"Avviso di preinformazione relativo a un contratto di servizio pubblico\", nel quale comunica il rinnovo dell'appalto a Trenord per la durata di nove anni (dal 2021 al 2030) e un importo di circa cinque miliardi di euro. L'affidamento \u2013 deciso il 23 dicembre, a un passo dal Natale e tenuto nascosto da Regione Lombardia \u2013 avverr\u00e0 senza alcuna gara. Per questo motivo viene indetto uno sciopero il giorno 8 gennaio 2020.\nServizi ferroviari.\nTrenord ha ereditato l'attivit\u00e0 di Trenitalia e di LeNord, acquisendo quindi la gestione di tutti i servizi ferroviari regionali della Lombardia: diverse relazioni regionali, suburbane oltre ai Malpensa Express, coprendo in totale trentanove direttrici, sulle reti RFI e Ferrovienord. L'impresa ferroviaria ha in carico anche la condotta degli EuroCity di Deutsche Bahn e \u00d6sterreichische Bundesbahnen nelle relative tratte italiane e collabora con le Ferrovie Federali Svizzere, tramite la partecipata TiLo, per l'effettuazione dei treni regionali transfrontalieri. Nell'ambito del trasporto locale effettua circa corse medie al giorno, con una produzione totale di 43,1 milioni di treni\u00b7km annuali e servendo viaggiatori ogni giorno feriale ( il sabato e nei festivi).\nDal 15 luglio 2019 Trenord ha aderito al nuovo sistema tariffario denominato STIBM (Sistema Tariffario Integrato del Bacino di Mobilit\u00e0) previsto dalla Legge Regionale di riforma del trasporto pubblico lombardo n. 6 del 2012, nell'ambito delle stazioni a servizio del bacino di mobilit\u00e0 di competenza dell'Agenzia TPL.\nMateriale rotabile.\nIl parco rotabili della societ\u00e0 \u00e8 formato da 459 composizioni in regolare esercizio, costituite da locomotive elettriche accoppiate a vetture ordinarie, elettrotreni e automotrici termiche. \u00c8 stato ereditato dal parco a disposizione della Divisione Regionale Passeggeri di Trenitalia nei depositi di Milano Fiorenza, Lecco e Cremona e di quello gestito da LeNord negli impianti di Novate Milanese e Iseo fino all'aprile 2011. Nel 2013 \u00e8 stato inaugurato il nuovo deposito di Camnago-Lentate.\nI depositi di Novate e Camnago sono specializzati nella manutenzione di elettrotreni, quelli di Lecco e Cremona nella manutenzione di elettrotreni e automotrici, quello di Iseo nella manutenzione di automotrici. Il deposito di Milano Fiorenza si occupa di diversi tipi di materiale rotabile a trazione elettrica.\nAlcuni mezzi sono noleggiati da Ferrovienord o Trenitalia, altri sono di propriet\u00e0 o concessi in comodato dalla Regione Lombardia.\nIl parco dei rotabili in servizio \u00e8 cos\u00ec composto:\nIl 45% della flotta di Trenord ha un'et\u00e0 superiore ai 35 anni; l'et\u00e0 media dell'intera flotta \u00e8 di 22 anni.\nSono a disposizione di Trenord anche alcuni FLIRT del parco rotabili TiLo: 23 da 4 vetture (di cui 4 finanziati da Regione Lombardia tramite FNM) e 17 da 6 vetture. Con essi il vettore effettua tutte le corse S10/RE, S30, S40 e S50 sulla rete italiana.\nDal mese di ottobre 2018, per far fronte alla carenza di materiale rotabile, Trenitalia consegner\u00e0 a Trenord nove ulteriori composizioni: 2 con carrozze Vivalto, 2 con carrozze MDVC e 5 ALe 582. \u00c8 inoltre prevista, sempre da parte di Trenitalia, la consegna di ulteriori 25 convogli a partire da maggio 2019.\nDati economici.\nNel 2016 i ricavi sono stati pari a 766,1 milioni con un utile di 9,1 milioni. Nel 2017 il fatturato ha superato 804,3 milioni con un aumento del 5%, Ebitda pari all'1,8%, utile di 10,3 milioni (+14,4%)."}
{"id": "2608910", "revid": "1027057", "url": "https://it.wikipedia.org/wiki?curid=2608910", "title": "Universit\u00e0 statale moscovita di arti e industria &quot;S. G. Stroganov&quot;", "text": "L'Universit\u00e0 statale moscovita di arti e industria \"S. G. Stroganov\" (MGChPA, ), informalmente chiamata anche Stroganovka (\u0421\u0442\u0440\u043e\u0433\u0430\u043d\u043e\u0432\u043a\u0430), \u00e8 una delle pi\u00f9 antiche istituzioni russe nel campo del disegno industriale e delle arti monumentali e decorative. L'universit\u00e0 \u00e8 stata poi battezzata con il nome del suo fondatore, il barone Sergej Grigor'evi\u010d Stroganov.\nStoria.\nLa scuola venne fondata nel 1825 dal barone Sergej Grigor'evi\u010d Stroganov, specializzandosi nelle arti decorative e applicate. Nel 1843 la scuola divenne statale e nel 1860 venne nuovamente rinominata come Istituto Stroganov per il disegno tecnico.\nDopo la Rivoluzione d'ottobre, la scuola venne riorganizzata e divent\u00f2 parte dei Laboratori d'arte libera di Stato (\u0413\u043e\u0441\u0443\u0434\u0430\u0440\u0441\u0442\u0432\u0435\u043d\u043d\u044b\u0435 \u0441\u0432\u043e\u0431\u043e\u0434\u043d\u044b\u0435 \u0445\u0443\u0434\u043e\u0436\u0435\u0441\u0442\u0432\u0435\u043d\u043d\u044b\u0435 \u043c\u0430\u0441\u0442\u0435\u0440\u0441\u043a\u0438\u0435), Vchutemas e Vchutein. Dal 1930 assume la denominazione di Istituto moscovita per le arti decorative e applicate (\u041c\u043e\u0441\u043a\u043e\u0432\u0441\u043a\u0438\u0439 \u0438\u043d\u0441\u0442\u0438\u0442\u0443\u0442 \u0434\u0435\u043a\u043e\u0440\u0430\u0442\u0438\u0432\u043d\u043e\u0433\u043e \u0438 \u043f\u0440\u0438\u043a\u043b\u0430\u0434\u043d\u043e\u0433\u043e \u0438\u0441\u043a\u0443\u0441\u0441\u0442\u0432\u0430), MIDIPI (\u041c\u0418\u0414\u0418\u041f\u0418). Nel 1945, terminata la seconda guerra mondiale, la scuola venne ripristinata come centro educativo di arte applicata. Solo dal 1996 l'istituto ottiene finalmente l'attuale denominazione.\nAttualmente \u00e8 una delle pi\u00f9 diversificate scuole d'arte presenti in Russia: ha tre dipartimenti e tredici cattedre dedicate alla preparazione degli studenti in sei specializzazioni maggiori e sedici minori ."}
{"id": "2608920", "revid": "729019", "url": "https://it.wikipedia.org/wiki?curid=2608920", "title": "Serie A AIFA 1986", "text": "La Serie A AIFA 1986 \u00e8 stato il massimo livello del campionato italiano di football americano nel 1986. \u00c8 stato il sesto campionato organizzato dall'Associazione Italiana Football Americano.\nLa formula rimase la stessa dell'anno precedente, anche se le squadre qualificate ai playoff passarono da 12 a 16.\nRegular season.\nLe prime 4 classificate di ogni girone accedono ai playoff. Nessuna retrocessione per allargamento dei quadri.\nPlayoff.\nAccedono ai playoff le prime 4 squadre di ogni girone.\nVI Superbowl.\nIl VI Superbowl italiano si \u00e8 disputato sabato 5 luglio 1985 allo Stadio Dall'Ara di Bologna, davanti al pubblico record di 21.500 spettatori. L'incontro \u00e8 stato vinto dai Warriors Bologna, al terzo superbowl disputato, sugli Angels Pesaro (secondo superbowl), con il risultato di 18 a 8.\nIl premio di miglior giocatore dell'incontro \u00e8 stato assegnato a Wesley Williams, runningback dei Warriors."}
{"id": "2608924", "revid": "599013", "url": "https://it.wikipedia.org/wiki?curid=2608924", "title": "Hranice", "text": ""}
{"id": "2608925", "revid": "339392", "url": "https://it.wikipedia.org/wiki?curid=2608925", "title": "KK Ais\u010diai-Atletas Kaunas", "text": ""}
{"id": "2608930", "revid": "371529", "url": "https://it.wikipedia.org/wiki?curid=2608930", "title": "Live at Max's Kansas City", "text": "Live at Max's Kansas City \u00e8 un album live del gruppo rock The Velvet Underground. Venne originariamente pubblicato il 30 maggio 1972 dalla Cotillion, etichetta sussidiaria della Atlantic Records.\nIl disco.\nOrigine e storia.\nA fine 1969, i Velvet Underground firmarono un contratto con la Atlantic per la produzione di due album e pubblicarono il loro quarto album di studio, \"Loaded\", nel settembre 1970. All'epoca della pubblicazione, l'autore principale delle canzoni della band, Lou Reed era gi\u00e0 uscito dal gruppo. La leadership dei Velvet venne presa dal bassista Doug Yule che si spost\u00f2 al canto e alla chitarra con Walter Powers spostato a suonare il basso.\nLa band fece un tour negli Stati Uniti e nel Canada per promuovere \"Loaded\". Avendo un contratto per la produzione di un altro album, il gruppo scrisse e suon\u00f2 delle nuove canzoni destinate a finire sul prossimo disco. La Atlantic, per\u00f2, aveva perso speranza nel potenziale commerciale del gruppo, e prefer\u00ec pubblicare delle registrazioni semi-ufficiali di un concerto dei Velvet Underground comprendenti ancora Lou Reed.\nI nastri che in seguito sarebbero diventati l'album \"Live at Max's Kansas City\" vennero registrati il 23 agosto 1970 dall'amica e collaboratrice di Andy Warhol Brigid Polk su un registratore a cassette portatile Sony TC120. Nel periodo in cui stavano registrando \"Loaded\", i Velvet Underground tennero dei concerti (24 giugno\u201328 agosto 1970) a New York nel nightclub Max's Kansas City, suonando due volte per notte. Era la prima volta che tornavano a suonare a Manhattan dall'aprile 1967. Maureen Tucker non partecip\u00f2 agli spettacoli al Max's perch\u00e9 era momentaneamente uscita dal gruppo a causa di una gravidanza. Alla batteria la sostitu\u00ec Billy, il fratello minore di Doug Yule, che frequentava ancora le scuole superiori. Il Max's era un locale molto conosciuto, frequentato da artisti, intellettuali e personaggi dell'ambiente rock dell'epoca.\nLa Polk registr\u00f2 praticamente tutto quello che avveniva intorno, inclusi i commenti e chiacchiericci del pubblico e l'ultimo concerto che Lou Reed fece con i Velvet Underground. Pi\u00f9 tardi quello stesso anno, l'impiegato della Atlantic Danny Fields ascolt\u00f2 i nastri e li sottopose ai suoi superiori, che accettarono le registrazioni (anche se non erano di qualit\u00e0 eccelsa) e decisero di farne un disco che usc\u00ec nel 1972.\nLo scrittore Jim Carroll pu\u00f2 essere sentito parlare sull'album, mentre ordina da bere e discute dell'influenza delle droghe sulle canzoni. Era con la Polk quella sera e tutto fin\u00ec su nastro.\nTracce.\nTutti i brani scritti da Lou Reed eccetto dove indicato.\n2004 Deluxe edition.\nOriginariamente, \"Live at Max's Kansas City\" era un disco singolo con il meglio delle esibizioni registrate dalla Polk e remissate dallo staff Atlantic e da Lou Reed stesso. Il 3 agosto 2004, la Warner Music tramite la Rhino Records pubblic\u00f2 il concerto nella sua interezza in una versione Deluxe su due CD. Le tracce vennero rimasterizzate in digitale per quanto era possibile data la scarsa qualit\u00e0 sonora originaria delle registrazioni, al fine di garantire il miglior suono possibile all'ascolto."}
{"id": "2608937", "revid": "339392", "url": "https://it.wikipedia.org/wiki?curid=2608937", "title": "Dnipropetrovsk", "text": ""}
{"id": "2608938", "revid": "287204", "url": "https://it.wikipedia.org/wiki?curid=2608938", "title": "New York Nets 1972-1973", "text": "La stagione 1972-73 dei New York Nets fu la 6\u00aa nella ABA per la franchigia.\nI New York Nets arrivarono quarti nella \"Eastern Division\" con un record di 30-54. Nei play-off persero la semifinale di division con i Carolina Cougars (4-1)."}
{"id": "2608945", "revid": "287204", "url": "https://it.wikipedia.org/wiki?curid=2608945", "title": "Solna Vikings", "text": "I Solna Vikings sono stati una squadra di pallacanestro svedese con sede a Solna, comune adiacente a Stoccolma.\nStoria.\nLa pallacanestro a Solna inizi\u00f2 ad essere giocata nel 1959, con la creazione della prima squadra giovanile di quella zona. Nel giro di qualche anno il Solna IF si afferm\u00f2 a livello nazionale, tanto da vincere, nel 1973, il primo dei suoi quattro titoli nazionali.\nI Solna Vikings nacquero ufficialmente il 27 aprile 1999 raccogliendo l'eredit\u00e0 del Solna IF, appena scomparso per problemi economici.\nLa sezione maschile dei Vikings ha vinto la Svenska basketligan in due occasioni, nel 2002-03 e nel 2007-08. Quella femminile \u00e8 stata campione di Svezia cinque volte (2001-02, 2003-04, 2005-06, 2007-08 e 2008-09). Entrambe le sezioni disputavano i propri match interni presso la \"Solnahallen\".\nIl 6 luglio 2015 la societ\u00e0 ha dovuto annunciare che per motivi finanziari non si sarebbe iscritta al massimo campionato. Dopo una stagione di transizione in seconda serie, il club \u00e8 confluito all'interno dell'AIK Basket."}
{"id": "2608947", "revid": "757396", "url": "https://it.wikipedia.org/wiki?curid=2608947", "title": "Krep\u0161inio klubas Juventus Utena", "text": "Il K.K. Juventus Utena \u00e8 una societ\u00e0 cestistica avente sede nella citt\u00e0 di Utena, in Lituania. Fondata nel 1999, gioca nel campionato lituano.\nRoster 2021-2022.\n\"Aggiornato al 23 agosto 2021.\""}
{"id": "2608949", "revid": "287204", "url": "https://it.wikipedia.org/wiki?curid=2608949", "title": "Tonight (brano musicale)", "text": ""}
{"id": "2608950", "revid": "287204", "url": "https://it.wikipedia.org/wiki?curid=2608950", "title": "Irlandese al 57%", "text": "Irlandese al 57% (\"The Deportees and Other Stories\") \u00e8 un libro del 2007 di Roddy Doyle.\nEsso \u00e8 composto da otto racconti scritti originariamente per il \"Metro \u00c9ireann, \"giornale multiculturale che si rivolge alla popolazione immigrata e che racconta delle loro esperienze. Le storie narrano, in tono spesso ironico, il fenomeno dell'immigrazione, visto sia dal punto di vista degli irlandesi 100% che da quello degli immigrati di prima o seconda generazione."}
{"id": "2608951", "revid": "1543377", "url": "https://it.wikipedia.org/wiki?curid=2608951", "title": "Polivinilpirrolidone", "text": "Il polivinilpirrolidone (PVP) \u00e8 un polimero idrosolubile di formula , costituito da monomeri di 1-vinil-2-pirrolidone.\n\u00c8 solubile in acqua, alcool e altri solventi polari.\nFu scoperto e sintetizzato da Walter Reppe. Inizialmente \u00e8 stato utilizzato come succedaneo del plasma umano e successivamente usato per numerose applicazioni farmacologiche, mediche, cosmetiche e industriali.\nViene utilizzato anche come additivo alimentare, come stabilizzante, con numero \"E1201\". Utilizzato anche per la chiarifica del vino bianco."}
{"id": "2608953", "revid": "110157", "url": "https://it.wikipedia.org/wiki?curid=2608953", "title": "Federazione Sportiva e Comitato Olimpico di Hong Kong, Cina", "text": "La Federazione Sportiva e Comitato Olimpico di Hong Kong, Cina (noto anche come \u4e2d\u570b\u9999\u6e2f\u9ad4\u80b2\u5354\u6703\u66a8\u5967\u6797\u5339\u514b\u59d4\u54e1\u6703 in cinese tradizionale) \u00e8 un'organizzazione sportiva nata nel 1950 a Hong Kong, regione amministrativa speciale della Cina.\nRappresenta questa nazione presso il Comitato Olimpico Internazionale (CIO) dal 1951 ed ha lo scopo di curare l'organizzazione ed il potenziamento dello sport in Hong Kong e, in particolare, la preparazione degli atleti di Hong Kong, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nSebbene Hong Kong non sia uno stato indipendente, \u00e8 garantito dalla sua costituzione, la legge fondamentale della regione amministrativa speciale di Hong Kong, il diritto di entrare a far parte di organizzazioni internazionali, sotto il nome di \"Hong Kong, Cina\". Prima che la Repubblica Popolare Cinese assumesse la sovranit\u00e0 dell'ex-colonia britannica nel 1997, il comitato era chiamato Federazione Sportiva e Comitato Olimpico di Hong Kong.\nL'attuale presidente dell'associazione \u00e8 Timothy Fok, mentre la carica di segretario generale \u00e8 occupata da Chung Pang."}
{"id": "2608957", "revid": "106908", "url": "https://it.wikipedia.org/wiki?curid=2608957", "title": "Federazione Sportiva e Comitato Olimpico di Hong Kong", "text": ""}
{"id": "2608958", "revid": "6923", "url": "https://it.wikipedia.org/wiki?curid=2608958", "title": "Ford Motor Company", "text": ""}
{"id": "2608961", "revid": "287204", "url": "https://it.wikipedia.org/wiki?curid=2608961", "title": "Krep\u0161inio klubas Perlas Vilnius", "text": "Il K.K. Perlas Vilnius \u00e8 una societ\u00e0 cestistica avente sede nella citt\u00e0 di Vilnius, in Lituania. Fondata nel 2003, gioca nel campionato lituano."}
{"id": "2608965", "revid": "1402355", "url": "https://it.wikipedia.org/wiki?curid=2608965", "title": "Bedrock Anthem", "text": "Bedrock Anthem \u00e8 un singolo di \"Weird Al\" Yankovic estratto dall'album \"Alapalooza\" ed \u00e8 la parodia di Under the Bridge e di Give It Away, entrambe dei Red Hot Chili Peppers.\nSignificato.\nLa canzone parla di un uomo che desidera tanto vivere nella citt\u00e0 di Bedrock, ambientazione del cartone animato \"Gli Antenati\".\nIl video.\nIl video \u00e8 quasi girato tutto in bianco e nero e contiene alcune citazioni dei video delle due canzoni originali. Il video \u00e8 strutturato cos\u00ec:"}
{"id": "2608972", "revid": "767487", "url": "https://it.wikipedia.org/wiki?curid=2608972", "title": "La segretaria per tutti", "text": "La segretaria per tutti \u00e8 un film del 1933 diretto da Amleto Palermi\nIl soggetto \u00e8 tratto da alcuni spettacoli scritti da Dino Falconi e Oreste Biancoli per la Compagnia Za-Bum e riassemblati per questo film. Le riprese sono interamente girare all'interno del Teatro Argentina di Roma."}
{"id": "2608985", "revid": "298055", "url": "https://it.wikipedia.org/wiki?curid=2608985", "title": "Laio (Mondo Emerso)", "text": ""}
{"id": "2608987", "revid": "709565", "url": "https://it.wikipedia.org/wiki?curid=2608987", "title": "HMS Cardiff (D58)", "text": "L'HMS \"Cardiff\" (Pennant number D58), seconda nave da guerra britannica a portare questo nome, \u00e8 stata un incrociatore leggero classe C, tipo \"Ceres\", della Royal Navy. Venne impostata nei cantieri Fairfield Shipbuilding and Engineering Company il 22 luglio 1916, varata il 12 aprile 1917 ed entr\u00f2 in servizio il 25 giugno seguente.\nServizio.\nAl momento dell'ingresso in servizio venne assegnata al 6\u00ba Squadrone Incrociatori leggeri della \"Grand Fleet\", divenendone l'ammiraglia. Nel novembre 1918, in seguito alla resa della Germania ebbe l'onore di scortare la \"Hochseeflotte\" (\"Flotta d'alto mare\") tedesca alla foce del Forth, secondo le clausole dell'armistizio, che prevedeva anche che la flotta rimanesse affidata a equipaggi ed ufficiali germanici. In seguito la flotta, trasferita a Scapa Flow, si autoaffond\u00f2 su ordine dell'ammiraglio Ludwig von Reuter per non cadere in mano britannica. Nel dicembre seguente venne trasferita nel Mar Baltico per partecipare alle operazioni contro i bolscevichi.\nAlla fine del 1919 venne trasferita alla \"Mediterranean Fleet\" ammiraglia del 3\u00ba Squadrone Incrociatori leggeri, dove rimase fino al 1929 eccettuati cicli di lavori e manutenzione effettuati a Malta e in patria. Nel novembre 1921 scort\u00f2 l'imperatore Carlo I d'Austria e sua moglie in esilio a Madera.\nTornata in servizio nel 1931 la \"Cardiff\" venne assegnata al 6\u00ba Squadrone Incrociatori con base a Simon's Town, in Sudafrica, dove rimase fino al 1933, anno in cui venne trasferita nella Flotta di riserva a Chatham come ammiraglia. Nel 1938 torn\u00f2 in servizio attivo e venne assegnata al 5\u00ba Squadrone Incrociatori con base in Cina, dove giunse nel mese di settembre. Alla fine dell'anno venne proposta per la conversione in incrociatore antiaereo, cancellata per\u00f2 nel giugno 1939. Tornata in patria, venne tenuta in servizio attivo a causa delle preoccupazioni per lo scoppio imminente di una guerra. Iniziata la seconda guerra mondiale, oper\u00f2 nella \"Home Fleet\" con compiti di pattugliamento nel Mare del Nord. Nel mese di novembre partecip\u00f2 alla caccia agli incrociatori da battaglia \"Scharnhorst\" e \"Gneisenau\" in seguito all'affondamento dell'incrociatore ausiliario \"Rawalpindi\", senza per\u00f2 riuscire ad intercettare le navi tedesche.\nNella primavera 1940 partecip\u00f2 all'evacuazione delle truppe inglesi dalla Francia e rimase in servizio nel canale della Manica per intercettare eventuali flotte di invasione tedesche. Nel mese di ottobre venne ritirata dal servizio attivo e modificata per diventare nave addestramento per l'artiglieria. Vennero anche installati a bordo cannoni antiaerei da 20\u00a0mm.\nFinita la guerra, la \"Cardiff\" venne venduta per essere demolita il 23 gennaio 1946, giungendo a Dalmuir il 18 marzo seguente."}
{"id": "2608988", "revid": "110157", "url": "https://it.wikipedia.org/wiki?curid=2608988", "title": "Comitato Olimpico Nazionale della Repubblica Islamica dell'Iran", "text": "Il Comitato Olimpico Nazionale della Repubblica Islamica di Iran (noto anche come \"\u06a9\u0645\u06cc\u062a\u0647 \u0645\u0644\u06cc \u0627\u0644\u0645\u067e\u06cc\u06a9 \u062c\u0645\u0647\u0648\u0631\u06cc \u0627\u0633\u0644\u0627\u0645\u06cc \u0627\u06cc\u0631\u0627\u0646\" in persiano) \u00e8 un'organizzazione sportiva iraniana, nata nel 1947 a Teheran, Iran.\nRappresenta questa nazione presso il Comitato Olimpico Internazionale (CIO) dal 1947 ed ha lo scopo di curare l'organizzazione ed il potenziamento dello sport in Iran e, in particolare, la preparazione degli atleti iraniani, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente dell'associazione \u00e8 Mohammad Aliabadi, mentre la carica di segretario generale \u00e8 occupata da Bahram Afsharzadeh."}
{"id": "2608990", "revid": "106908", "url": "https://it.wikipedia.org/wiki?curid=2608990", "title": "Comitato Olimpico Nazionale della Repubblica Islamica di Iran", "text": ""}
{"id": "2608996", "revid": "27315685", "url": "https://it.wikipedia.org/wiki?curid=2608996", "title": "Lingua serbo croata", "text": ""}
{"id": "2609000", "revid": "287204", "url": "https://it.wikipedia.org/wiki?curid=2609000", "title": "Korvpalliklubi Tallinna Kalev", "text": "Il Tallinna Kalev \u00e8 una societ\u00e0 cestistica avente sede nella citt\u00e0 di Tallinn, in Estonia. Fondata nel 1991, gioca nel campionato estone. Nella stagione 2010-11, in seguito alla fusione con il TT\u00dc KK dettero vita al TT\u00dc/Kalev, ma dopo una sola stagione, le due squadre si divisero e ritornarono ad avere ciascuna vita autonoma."}
{"id": "2609002", "revid": "2089511", "url": "https://it.wikipedia.org/wiki?curid=2609002", "title": "Giulio Ballio", "text": "Laureato in Ingegneria aeronautica presso il Politecnico di Milano il 21 dicembre 1963, svolge presso tale universit\u00e0 la sua carriera di studio e ricerca. Ottiene nel 1970 la libera docenza in Scienza delle costruzioni e nel 1975 diviene titolare della cattedra di Scienza delle costruzioni presso la Facolt\u00e0 di Ingegneria della Universit\u00e0 di Pavia. Nel 1983 si trasferisce presso la Facolt\u00e0 di Ingegneria del Politecnico di Milano sulla cattedra di Teoria e Progetto di Costruzioni in acciaio di cui \u00e8 stato titolare fino al 2010. Attualmente \u00e8 professore emerito del Politecnico di Milano ed opera nel Dipartimento di Meccanica.\nPresso il Politecnico \u00e8 stato responsabile del laboratorio prove materiali del Dipartimento di Ingegneria strutturale dal 1985; \u00e8 uno dei fondatori del Centro per la qualit\u00e0 di Ateneo in cui ha ricoperto la carica di rappresentante del rettore; \u00e8 stato consigliere di amministrazione con delega per le problematiche relative al bilancio, finanze e programmazione economica. \u00c8 stato coordinatore del nucleo di valutazione dell'Universit\u00e0 degli Studi di Bologna per il biennio 2001 \u2013 2002.\n\u00c8 stato rettore del Politecnico di Milano dal 1\u00ba ottobre 2002 al 30 novembre 2010, \u00e8 stato vicepresidente di La Triennale, membro dei consigli di amministrazione di Enel Spa, RCS Quotidiani, ATM (Milano) e Fondazione Silvio Tronchetti Provera. \nAttualmente \u00e8 Consigliere di Amministrazione di Fondazione Enel, Fondazione ATM, Prelios Integra. \u00c8 Presidente del Comitato degli Esperti della Regione Emilia Romagna ai sensi della legge regionale n.7, art. 9 e Responsabile della prevenzione della corruzione nella Triennale di Milano.\nLa attivit\u00e0 di ricerca \u00e8 documentata da circa 120 pubblicazioni, da conferenze e lezioni a corsi di perfezionamento. Dal 1963 al 1970 la sua attivit\u00e0 scientifica \u00e8 stata rivolta verso problemi di meccanica strutturale, con particolare attenzione alla stabilit\u00e0 di sistemi elastici soggetti a forze non conservative e alla dinamica elastoplastica. Dal 1971 le ricerche sono state per lo pi\u00f9 rivolte alla modellazione numerica e alla caratterizzazione sperimentale di strutture e di elementi strutturali metallici, con particolare riguardo ai loro fenomeni di instabilit\u00e0, comportamento sismico e resistenza a fatica. Le sue pubblicazioni pi\u00f9 significative sono riportate in [\"www.researchgate.net/profile/Giulio_Ballio]\".\nIl libro \"Strutture in acciaio\", scritto con Federico Massimo Mazzolani e pubblicato in Italia nel 1979, \u00e8 stato tradotto in inglese nel 1983 - col titolo \"Theory and Design of Steel Structures\" - e in cinese nel 1988.\nNel settore delle costruzioni metalliche, \u00e8 stato membro della Commissione del Consiglio Nazionale delle Ricerche per le norme sulle costruzioni in acciaio dal 1970 al 2000; ha ricoperto la carica di presidente del Collegio dei tecnici dell'acciaio (CTA) per il biennio 80/81, essendone stato consigliere dal 1975 al 1985; \u00e8 stato direttore della rivista \"Costruzioni Metalliche\" dal 1\u00ba gennaio 1998 al 30 settembre 2002.\nNel settore della valutazione e del controllo di qualit\u00e0 \u00e8 stato membro della commissione tecnica del SINAL dal 1993 al 1997, della giunta di presidenza del Servizio di taratura in Italia dal 1\u00ba novembre 1997 al 30 settembre 2002.\nParallelamente alla attivit\u00e0 universitaria, dal 1964 al 1966, ha collaborato con lo studio di ingegneria dell'ing. Aldo Favini, dedicandosi per lo pi\u00f9 al calcolo di strutture prefabbricate in cemento armato e in cemento armato precompresso; dal 1966 al 1970 ha collaborato con lo studio Leo Finzi e Edoardo Nova Ingegneri Strutturisti. Nel 1970 ha fondato con i suoi soci Giovanni Colombo e Alberto Vintani la BCV progetti s.r.l, societ\u00e0 di servizi di ingegneria; nel suo ambito ha condotto molti lavori di progettazione, direzione lavori e consulenza in Italia, nelle Americhe, Asia, Africa, Australia.\nLa sua attivit\u00e0 di ingegnere \u00e8 documentata da progetti e consulenze relativi a costruzioni in cemento armato, in acciaio, in legno e in muratura, a strutture per telecomunicazioni e per astronomia, alla diagnostica e al consolidamento di costruzioni esistenti, alla analisi di dissesti ed incidenti strutturali. Ha operato il recupero di edifici monumentali quali la torre del Parco (oggi torre Branca) a Milano, il ponte dell'Accademia a Venezia, la torre Fraccaro a Pavia; ha diretto i lavori di posizionamento mediante elicottero della statua di San Gaudenzio in cima alla guglia alta 110 metri della omonima basilica in Novara. Ha condotto le verifiche strutturali degli specchi a controllo attivo del Large Binocular Telescope installato sul Mt. Graham in Arizona e di telescopi per raggi X da satellite (XMM e JET-X) nell'ambito di progetti ESA (European Space Agency).\nIn Italia ha coordinato attivit\u00e0 di ricerca nell'ambito del Consiglio universitario nazionale (CUN) del Ministero della Pubblica Istruzione da 1981 al '86 in qualit\u00e0 di membro del Comitato consultivo di ingegneria civile e architettura; dal 1987 al 1993 nel Gruppo nazionale difesa dai terremoti del Consiglio Nazionale delle Ricerche in qualit\u00e0 prima di coordinatore del gruppo sperimentazione, poi come responsabile della linea di ricerca Progettazione Antisismica; dal 1994 al 1996 nell'Istituto centrale per la industrializzazione e tecnologia edilizia \u2013 ICITE, organo di ricerca del Consiglio Nazionale delle Ricerche del quale \u00e8 stato direttore.\nIn campo internazionale ha coordinato attivit\u00e0 di ricerca:\nnell'ambito della ECCS-CECM-EKS (Convenzione Europea della Costruzione Metallica) e del Joint Committee for Planning and Design of Tall Buildings, sia come membro che come presidente di commissioni tecniche; del Comitato Scientifico dell'ESDEP (European Steel Design Educational Program) e, dal 1991 al 1994, del Project Team del Comitato europeo di normazione relativo alla stesura delle Appendici all'Eurocodice n. 3 - Steel Structures di cui \u00e8 stato coordinatore."}
{"id": "2609007", "revid": "767487", "url": "https://it.wikipedia.org/wiki?curid=2609007", "title": "Plans (album)", "text": "Plans \u00e8 il quinto album in studio del gruppo musicale statunitense Death Cab for Cutie, pubblicato il 30 agosto 2005.\nL'album ha raggiunto la quarta posizione della Billboard 200 ed \u00e8 stato certificato come Disco di platino il 23 febbraio 2008."}
{"id": "2609011", "revid": "4711", "url": "https://it.wikipedia.org/wiki?curid=2609011", "title": "BC Pirita", "text": ""}
{"id": "2609019", "revid": "963244", "url": "https://it.wikipedia.org/wiki?curid=2609019", "title": "Sigismondo Felice Feli\u0144ski", "text": " Ha fondato la congregazione delle Suore Francescane della Famiglia di Maria. Beatificato nel 2002, \u00e8 stato proclamato santo da papa Benedetto XVI l'11 ottobre 2009.\nBiografia.\nNacque da una nobile famiglia polacca al tempo della dominazione zarista. A 17 anni, dopo la morte del padre, la deportazione della madre in Siberia a causa della sua attivit\u00e0 patriottica e la confisca del patrimonio di famiglia da parte del governo zarista, si rec\u00f2 in varie citt\u00e0 d'Europa per completare la sua formazione: a Mosca studi\u00f2 matematica, a Parigi ricevette l'istruzione umanistica.\nNel 1848 prese parte all'insurrezione di Pozna\u0144, animato da fervente patriottismo. Tra gli amici annoverava il poeta nazionale polacco Juliusz S\u0142owacki.\nNuovamente esule a Parigi, sent\u00ec la vocazione sacerdotale. Nel 1851 entr\u00f2 nel seminario di \u017dytomyr e complet\u00f2 la sua formazione sacerdotale all'Accademia ecclesiastica di San Pietroburgo, dove fu ordinato presbitero. Qui fond\u00f2 l'orfanotrofio e la congregazione religiosa delle Suore Francescane della Famiglia di Maria.\nIl 6 gennaio 1862 fu eletto arcivescovo di Varsavia. Fu un episcopato breve, ma intenso. Istitu\u00ec il Centro di rinascita spirituale; predic\u00f2 missioni ed esercizi spirituali nelle chiese, negli ospedali e nelle carceri. Propagand\u00f2 il culto del Santissimo Sacramento e di Maria. Fond\u00f2 l'orfanotrofio e la scuola e li affid\u00f2 alle cure delle suore della Famiglia di Maria.\nLavor\u00f2 per stabilire uno stretto legame fra i vescovi polacchi e la Santa Sede. Difese la pace, cercando di trattenere la nazione che minacciava una rivolta sconsiderata. Tuttavia, dopo lo scoppio dell'insurrezione del gennaio del 1863, prese le difese del popolo. Le autorit\u00e0 russe non tollerarono il suo appoggio all'insurrezione. Fu chiamato a San Pietroburgo e dovette lasciare Varsavia il 14 giugno 1863, sotto scorta militare come prigioniero di stato.\nFu condannato all'esilio a Jaroslavl', dove pass\u00f2 venti anni dedicandosi interamente ad opere di misericordia. Nel 1883 fu liberato grazie ad un accordo tra lo zar e la Santa Sede, ma non gli fu concesso di tornare a Varsavia e si stabil\u00ec a D\u017awiniaczka, presso Leopoli, con il titolo di arcivescovo di Tarso.\nCulto.\nLa causa di beatificazione fu introdotta nel 1965 dal cardinale Stefan Wyszy\u0144ski e prosegu\u00ec a Roma dal 1984. Il 18 agosto 2002 fu dichiarato beato da papa Giovanni Paolo II e l'11 ottobre 2009 \u00e8 stato canonizzato da papa Benedetto XVI.\nLa sua Memoria liturgica cade il 17 settembre.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2609021", "revid": "300067", "url": "https://it.wikipedia.org/wiki?curid=2609021", "title": "Mike Holton", "text": ""}
{"id": "2609022", "revid": "287204", "url": "https://it.wikipedia.org/wiki?curid=2609022", "title": "Charlotte Hornets 1988-1989", "text": "La stagione 1988-89 dei Charlotte Hornets fu la 1\u00aa nella NBA per la franchigia."}
{"id": "2609035", "revid": "110157", "url": "https://it.wikipedia.org/wiki?curid=2609035", "title": "Chiesa di Sant'Apollinare in Veclo", "text": "La chiesa di Sant'Apollinare in Veclo \u00e8 un luogo di culto cattolico della citt\u00e0 di Ravenna. Insieme alla chiesa di San Carlino e alla chiesa di Santa Maria Maddalena, \u00e8 uno degli edifici di culto pi\u00f9 piccoli ancora attivi della citt\u00e0.\nOrigine del nome.\nIl nome \"In Veclo\" pu\u00f2 avere due significati: \nDescrizione.\nIl sagrato dell'edificio non \u00e8 direttamente accessibile dal vicolo, dal quale \u00e8 separato per mezzo di un muro di cinta. Vi si accede attraverso un grande cancello.\nLa facciata della chiesa, in mattoni \u00e8 molto semplice: sui due lati si trovano due paraste per ciascuno, mentre al centro, nella parte inferiore si trova il portale d'accesso e nella parte superiore una finestra che \u00e8 la principale fonte di illuminazione naturale dell'edificio.\nL'interno presenta una pianta a croce greca; di fronte all'ingresso si trova l'altare di sant'Apollinare mentre nelle ali laterali si trovano due nicchie. Quella di destra ospita una statua della Madonna, mentre nella nicchia di sinistra \u00e8 collocato l'odierno altare maggiore. L'orientamento della chiesa, con l'altare principale sul lato sinistro, si deve alla sua trasformazione da chiesa parrocchiale a chiesa delle suore clarisse cappuccine."}
{"id": "2609041", "revid": "339392", "url": "https://it.wikipedia.org/wiki?curid=2609041", "title": "Cannone Pom Pom", "text": ""}
{"id": "2609042", "revid": "47767", "url": "https://it.wikipedia.org/wiki?curid=2609042", "title": "Gerride", "text": ""}
{"id": "2609045", "revid": "287204", "url": "https://it.wikipedia.org/wiki?curid=2609045", "title": "Charlotte Hornets 1989-1990", "text": "La stagione 1989-90 dei Charlotte Hornets fu la 2\u00aa nella NBA per la franchigia.\nI Charlotte Hornets arrivarono settimi nella \"Midwest Division\" della \"Western Conference\" con un record di 19-63, non qualificandosi per i play-off."}
{"id": "2609052", "revid": "1442080", "url": "https://it.wikipedia.org/wiki?curid=2609052", "title": "Pronoo (Iliade)", "text": "Pronoo, (in greco \"\u03a1\u03c1\u03cc\u03bd\u03bf\u03bf\u03c2\"), fu un guerriero troiano citato nell'Iliade nel libro relativo a Patroclo (\"XVI, v. 399\").\nPronoo fu ucciso da Patroclo nell'azione bellica descritta nel libro XVI dell'Iliade. "}
{"id": "2609067", "revid": "1705737", "url": "https://it.wikipedia.org/wiki?curid=2609067", "title": "Charles de Steuben", "text": "Attivo in particolar modo durante l'Et\u00e0 napoleonica.\nFu maestro di Gustave Courbet.\nSu richiesta di Pierre Fontaine, Charles de Steuben nel 1828 dipinse \"La Cl\u00e9mence de Henri IV apr\u00e8s la Bataille d'Ivry\", dipinto raffigurante la vittoria di Enrico IV di Francia alla Battaglia di Ivry.\nFamoso anche il suo ritratto della \"Battaglia di Poitiers, dell'ottobre del 732\", realizzato tra il 1834 e il 1837, in cui Carlo Martello arresta l'avanzata araba nella Battaglia di Poitiers."}
{"id": "2609072", "revid": "599013", "url": "https://it.wikipedia.org/wiki?curid=2609072", "title": "Terry Dozier", "text": ""}
{"id": "2609074", "revid": "767487", "url": "https://it.wikipedia.org/wiki?curid=2609074", "title": "Sempre (Statuto)", "text": "Sempre \u00e8 un album discografico del gruppo musicale italiano Statuto, pubblicato nel 2005 dalla Venus Dischi.\nIl disco.\n\u00c8 il decimo album musicale degli Statuto.\nNel disco di 14 tracce inedite, \u00e8 presente una collaborazione con i The Gang per il brano \"In fabbrica\", ed il brano \"Facci un goal\", dedicato all'attaccante Paolo Pulici e critica al \"calcio moderno\", di cui viene realizzato anche un videoclip."}
{"id": "2609075", "revid": "726373", "url": "https://it.wikipedia.org/wiki?curid=2609075", "title": "Il fauno di marmo (miniserie televisiva)", "text": "Il fauno di marmo \u00e8 uno sceneggiato televisivo diretto da Silverio Blasi e prodotto dalla RAI nel 1977, liberamente ispirato dall'omonimo romanzo di Nathaniel Hawthorne (\"The Marble Faun\"), che era gi\u00e0 stato trasposto al cinema nel 1910 dal regista italiano Mario Bonnard, che diresse una pellicola omonima.\nLo sceneggiato, suddiviso in tre puntate di circa un'ora ciascuna, fu trasmesso dalla Rete 2 (l'odierna Rai 2) nella prima serata del mercoled\u00ec dal 28 settembre al 12 ottobre 1977.\nLe musiche che accompagnano la storia sono di Stelvio Cipriani e la canzone della sigla - \"Un sogno a met\u00e0\" - \u00e8 cantata da Lando Fiorini.\nSceneggiato da Massimo Franciosa e Luisa Montagnana, vedeva come protagonista Orso Maria Guerrini nel ruolo di Kenyon che rappresenta il narratore e l'inconsapevole artefice della vicenda, e la partecipazione di Marina Malfatti nella parte di Miriam, artista dalla personalit\u00e0 ambigua, di Consuelo Ferrara, nella parte di Hilda, giovane ed ingenua artista americana, e di Donato Placido, Donatello, ragazzo romano di buona famiglia che si innamora ciecamente di Miriam.\nTrama.\nLa storia prende le mosse dal ritrovamento di un anonimo diario dell'Ottocento da parte di Kenyon, nel quale appaiono le figure di quattro amici simili a Kenyon, Miriam, Hilda e Donatello, che sembrano essere condannati a rivivere un mistero avvenuto cento anni prima a Roma.\nDurante una visita alle catacombe, Miriam viene infatti avvicinata da una misteriosa figura pallida come uno spettro e avvolta da un mantello nero, che viene soprannominato \"il Persecutore\" che sembra avere un fascino inspiegabile su di lei."}
{"id": "2609077", "revid": "767487", "url": "https://it.wikipedia.org/wiki?curid=2609077", "title": "Comitato Olimpico Nazionale dell'Iraq", "text": "Il Comitato Olimpico Nazionale dell'Iraq (noto anche come \"\u0627\u0644\u0644\u062c\u0646\u0629 \u0627\u0644\u0627\u0648\u0644\u0645\u0628\u064a\u0629 \u0627\u0644\u0648\u0637\u0646\u064a\u0629 \u0627\u0644\u0639\u0631\u0627\u0642\u064a\u0629\" in arabo) \u00e8 un'organizzazione sportiva irachena, nata nel 1948 a Baghdad, Iraq.\nRappresenta questa nazione presso il Comitato Olimpico Internazionale (CIO) dal 1948 ed ha lo scopo di curare l'organizzazione ed il potenziamento dello sport in Iraq e, in particolare, la preparazione degli atleti iracheni, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente dell'associazione \u00e8 Raad Hamoudi."}
{"id": "2609083", "revid": "170423", "url": "https://it.wikipedia.org/wiki?curid=2609083", "title": "Fort Wayne Pistons 1953-1954", "text": "La stagione 1953-54 dei Fort Wayne Pistons fu la 5\u00aa nella NBA per la franchigia.\nI Fort Wayne Pistons arrivarono terzi nella \"Western Division\" con un record di 40-32. Nel primo turno di play-off, disputato con Minneapolis Lakers e Rochester Royals in un girone all'italiana, persero tutte e quattro le partite, non qualificandosi per il turno successivo."}
{"id": "2609090", "revid": "117478863", "url": "https://it.wikipedia.org/wiki?curid=2609090", "title": "Prediale", "text": "Per prediale si intende un toponimo derivante dal nome di un possedimento terriero, solitamente di epoca romana.\nStoria.\nNell'antichit\u00e0 era infatti consuetudine indicare un fondo agricolo con i termini latini \"fundus\", \"villa\", \"praedium\", \"latifundium\" o simili, seguiti dal nome del proprietario aggettivato: cos\u00ec, ad esempio \"fundus Bassianus\" (Bassano), riferito ai terreni di \"Bassius\".\nMolti prediali si riconoscono per la presenza di alcuni caratteristici suffissi, il pi\u00f9 diffuso dei quali \u00e8 \"-ano\" (dal latino \"-\u0101nus\"). Attestati fin dal I secolo a.C., si diffusero poi notevolmente in epoca imperiale."}
{"id": "2609093", "revid": "170423", "url": "https://it.wikipedia.org/wiki?curid=2609093", "title": "Fort Wayne Pistons 1954-1955", "text": "La stagione 1954-55 dei Fort Wayne Pistons fu la 6\u00aa nella NBA per la franchigia.\nI Fort Wayne Pistons vinsero la \"Western Division\" con un record di 43-29. Nei play-off vinsero la finale di division con i Minneapolis Lakers (3-1), perdendo poi la finale NBA con i Syracuse Nationals (4-3)."}
{"id": "2609102", "revid": "729019", "url": "https://it.wikipedia.org/wiki?curid=2609102", "title": "Llucmajor (metropolitana di Barcellona)", "text": "Llucmajor \u00e8 una stazione della linea 4 della metropolitana di Barcellona. La stazione \u00e8 situata sotto il Paseo de Verdum nel distretto di Nou Barris di Barcellona.\nLa stazione fu inaugurata nel 1982, il suo nome deriva dall'omonimo comune sull'isola di Maiorca"}
{"id": "2609104", "revid": "599013", "url": "https://it.wikipedia.org/wiki?curid=2609104", "title": "Al Roges", "text": ""}
{"id": "2609108", "revid": "170423", "url": "https://it.wikipedia.org/wiki?curid=2609108", "title": "Fort Wayne Pistons 1955-1956", "text": "La stagione 1955-56 dei Fort Wayne Pistons fu la 7\u00aa nella NBA per la franchigia.\nI Fort Wayne Pistons vinsero la \"Western Division\" con un record di 37-35. Nei play-off vinsero la finale di division con i St. Louis Hawks (3-2), perdendo poi la finale NBA con i Philadelphia Warriors (4-1)."}
{"id": "2609112", "revid": "326822", "url": "https://it.wikipedia.org/wiki?curid=2609112", "title": "Convento di San Biagio", "text": ""}
{"id": "2609113", "revid": "170423", "url": "https://it.wikipedia.org/wiki?curid=2609113", "title": "Fort Wayne Pistons 1956-1957", "text": "La stagione 1956-57 dei Fort Wayne Pistons fu l'8\u00aa nella NBA per la franchigia.\nI Fort Wayne Pistons vinsero la \"Western Division\" con un record di 34-38. Nei play-off, dopo aver perso il \"tie-breaker\" con i St. Louis Hawks, persero la semifinale di division con i Minneapolis Lakers (2-0)."}
{"id": "2609116", "revid": "287204", "url": "https://it.wikipedia.org/wiki?curid=2609116", "title": "Friederike Caroline Neuber", "text": "Il suo cognome da nubile era \"Weissenborn\"; condusse una vita avventurosa insieme al marito Johann Neuber (1697-1759), cercando di imporre un vasto repertorio di drammi in versi in Russia e in Germania, di pi\u00f9 elevato valore letterario, per contrastare la popolarit\u00e0 che avevano all'epoca figure popolari come Hanswurst. L'accademico Johann Christoph Gottsched fu per anni l'animatore di questo repertorio che spaziava da testi di Voltaire, Corneille e Racine con scene e costumi di rara eleganza.\nMettendo in scena testi cos\u00ec impegnativi per l'epoca, la compagnia, di cui la Neuber era primattrice e guida, non ebbe notevoli successi di pubblico e fra rivalit\u00e0 con altri artisti e rottura con Gottsched, fin\u00ec per sciogliersi. La Neuber fu anche autrice di commedie e, postuma, la sua vita avventurosa divenne il soggetto di molte opere narrative e teatrali."}
{"id": "2609117", "revid": "599013", "url": "https://it.wikipedia.org/wiki?curid=2609117", "title": "Frank Bruno", "text": "Soprannominato \"True Bit\", \u00e8 stato campione del mondo WBC dei pesi massimi.\nLa carriera.\nLa vita agonistica di Frank Bruno si snoda tra il 1982 e il 1996, anno del suo ritiro. Dopo un inizio folgorante con ben 21 vittorie su 21 incontri, nel 1984 \u00e8 James Smith a fermare questa serie vittoriosa sconfiggendo Bruno per Ko alla decima ripresa. Nel luglio 1986 avviene la medesima cosa contro Tim Witherspoon che atterra Bruno all'undicesimo round di un match che il britannico stava conducendo senza difficolt\u00e0.\nNel febbraio 1989, dopo alcune vittorie di non grande peso, Bruno affronta Mike Tyson, ancora al meglio della sua forma, in un match valido per il titolo mondiale dei pesi massimi. Nonostante Bruno avesse vistosamente messo in difficolt\u00e0 Tyson con un gancio sinistro alla prima ripresa, \u00e8 il campione a uscire vincitore per Ko tecnico al quinto round.\nDopo aver battuto Carl Williams, nel 1993 Bruno affronta Lennox Lewis, che vince al settimo round. Dopo aver sostenuto altri incontri di spessore marginale, nel settembre del 1995 Bruno conquista il titolo WBC battendo Oliver McCall, tuttavia nel marzo successivo uno spento Bruno viene sconfitto da Tyson per Ko tecnico al terzo round, chiudendo cos\u00ec la sua carriera a 35 anni, anche per sopravvenuti problemi oculari.\nChiude la carriera con 45 incontri: 40 vittorie (38 delle quali prima del limite) e 5 sconfitte, tutte per Ko."}
{"id": "2609124", "revid": "110157", "url": "https://it.wikipedia.org/wiki?curid=2609124", "title": "Lampa (Cile)", "text": "Lampa \u00e8 un comune del Cile della provincia di Chacabuco. Si trova nella Regione Metropolitana di Santiago. Al censimento del 2002 possedeva una popolazione di 40.228 abitanti."}
{"id": "2609127", "revid": "599013", "url": "https://it.wikipedia.org/wiki?curid=2609127", "title": "Giovanni Gallina", "text": " Era noto come Gallina II per distinguerlo dal fratello Attilio Gallina (I).\nCarriera.\nInizi\u00f2 a giocare nel , con cui vinse lo scudetto nella stagione 1913-1914. Nella stagione 1919-1920 gioc\u00f2 nella Juventus, segnando un gol in 12 presenze. Successivamente ritorn\u00f2 al Casale per giocarvi quatro stagioni.\nConta 2 presenze con la Nazionale italiana, risalenti al 1914."}
{"id": "2609129", "revid": "110157", "url": "https://it.wikipedia.org/wiki?curid=2609129", "title": "Tiltil", "text": "Tiltil \u00e8 un comune del Cile della provincia di Chacabuco. Si trova nella Regione Metropolitana di Santiago. Al censimento del 2002 possedeva una popolazione di 14.755 abitanti."}
{"id": "2609130", "revid": "110157", "url": "https://it.wikipedia.org/wiki?curid=2609130", "title": "Comitato Olimpico Indiano", "text": "Il Comitato Olimpico Nazionale Indiano (noto anche come Indian Olympic Association in inglese o \u092d\u093e\u0930\u0924\u0940\u092f \u0913\u0932\u0902\u092a\u093f\u0915 \u0938\u0902\u0918 in hindi) \u00e8 un'organizzazione sportiva indiana, nata nel 1927 a Nuova Delhi, India.\nRappresenta questa nazione presso il Comitato Olimpico Internazionale (CIO) dal 1927 ed ha lo scopo di curare l'organizzazione ed il potenziamento dello sport in India e, in particolare, la preparazione degli atleti indiani, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente dell'associazione \u00e8 Suresh Kalmadi, mentre la carica di segretario generale \u00e8 occupata da Randhir Singh."}
{"id": "2609139", "revid": "339392", "url": "https://it.wikipedia.org/wiki?curid=2609139", "title": "Motorizzazione Civile", "text": ""}
{"id": "2609141", "revid": "729019", "url": "https://it.wikipedia.org/wiki?curid=2609141", "title": "Via J\u00falia (metropolitana di Barcellona)", "text": "Via J\u00falia \u00e8 una stazione della linea 4 della metropolitana di Barcellona situata sotto la Via J\u00falia nel distretto di Nou Barris di Barcellona.\nLa stazione fu inaugurata nel 1982 con il nome di Roquetes. Ma nel 1999 con il prolungamento fino alla stazione di Trinitat Nova cambi\u00f2 il nome assumendo l'attuale Via J\u00falia.\nTra le stazioni di Via J\u00falia e Trinitat Nova sorgono alcuni depositi della metropolitana."}
{"id": "2609143", "revid": "771144", "url": "https://it.wikipedia.org/wiki?curid=2609143", "title": "Marco Antonio Barrera", "text": "Soprannominato \"Baby Faced Assassin\", \u00e8 stato sette volte campione del mondo. \u00c8 stato pi\u00f9 volte detentore del titolo WBO dei pesi supergallo, IBO e WBC dei pesi piuma, WBC e IBF dei pesi superpiuma.\n\u00c8 nel 43\u00ba posto della classifica dei pi\u00f9 grandi pugili di sempre di ESPN.\n\u00c8 famoso inoltre per essere stato l'unico pugile ad aver sconfitto Naseem Hamed.\nCarriera.\nCarriera da dilettante.\nBarrera ha terminato la sua carriera da dilettante con un record di 104-4 ed \u00e8 stato cinque volte campione nazionale. Ha compilato una striscia di 56 vittorie consecutive prima di perdere il suo primo match da dilettante."}
{"id": "2609145", "revid": "339392", "url": "https://it.wikipedia.org/wiki?curid=2609145", "title": "Pietre del Talismano", "text": ""}
{"id": "2609146", "revid": "767487", "url": "https://it.wikipedia.org/wiki?curid=2609146", "title": "Le strade di Torino", "text": "Le Strade di Torino \u00e8 un album discografico del gruppo musicale italiano Statuto, pubblicato nel 2006 dalla Venus Dischi.\nIl disco.\n\u00c8 l'undicesimo disco, il primo live, per gli Statuto, e contiene tutte le hit storiche della band, pi\u00f9 alcune canzoni del primo EP \"Torino Beat\", datato 1986, come \"Rabbia Mod\" e \"Viva l'Italia\", registrate il 16 ottobre 2004 al Teatro Juvarra di Torino.\nTracce.\nCD1:\nCD2:"}
{"id": "2609148", "revid": "110157", "url": "https://it.wikipedia.org/wiki?curid=2609148", "title": "Comitato Sportivo Nazionale Indonesiano", "text": "Il Comitato Olimpico Nazionale Indonesiano (noto anche come \"Komite Olahraga Nasional Indonesia\", KONI, in indonesiano) \u00e8 un'organizzazione sportiva indonesiana, nata nel 1946 a Giacarta, Indie orientali olandesi.\nRappresentava questa nazione presso il Comitato Olimpico Internazionale (CIO) dal 1952 al 2005 (dopo \u00e8 il Comitato Olimpico Indonesiano) ed ha lo scopo di curare l'organizzazione ed il potenziamento dello sport in Indonesia e, in particolare, la preparazione degli atleti indonesiani, per consentire loro la partecipazione ai Giochi olimpici. L'associazione era, inoltre, membro del Consiglio Olimpico d'Asia.\nL'attuale presidente dell'associazione \u00e8 Rita Subowo (Tono Suratman, nel 2017), mentre la carica di segretario generale \u00e8 occupata da Arie P. Ariotedjo."}
{"id": "2609149", "revid": "1149807", "url": "https://it.wikipedia.org/wiki?curid=2609149", "title": "Stonehenge Free Festival", "text": "Lo Stonehenge Free Festival \u00e8 stato un festival musicale che si svolgeva a Stonehenge in Inghilterra nel mese di giugno dal 1972 al 1984, il festival si concludeva il 21 giugno con il solstizio d'estate.\nStoria.\nAl festival hanno partecipato numerosi gruppi musicali, tra i quali: Hawkwind, Gong, Doctor and the Medics, Flux of Pink Indians, Buster Blood Vessel, Omega Tribe, Crass, Selector, Dexys Midnight Runners, Thompson Twins, The Raincoats, Brent Black Music Co-op, Amazulu, Wishbone Ash, Man, Benjamin Zephaniah, Inner City Unit, Here and Now, Cardiacs, The Enid, Roy Harper, Jimmy Page e Zorch."}
{"id": "2609150", "revid": "287204", "url": "https://it.wikipedia.org/wiki?curid=2609150", "title": "S\u00f6dert\u00e4lje Basketbollklubb", "text": "Il S\u00f6dert\u00e4lje BasketBollKlubb, talvolta abbreviato in S\u00f6dert\u00e4lje B.B.K. o SBBK, \u00e8 una squadra di pallacanestro svedese con sede a S\u00f6dert\u00e4lje, comune adiacente a Stoccolma.\nLa sezione maschile ha adottato la denominazione S\u00f6dert\u00e4lje Kings a partire dal 1995, mentre quella femminile \u00e8 sponsorizzata Telge Energi.\nStoria.\nGi\u00e0 dai primi anni sessanta fu istituito un club cestistico sotto la gestione della KFUM (la locale YMCA), ma alcuni problemi economici ne determinarono la chiusura nel 1968. Quell'anno Benny Andersson fond\u00f2 quindi una nuova squadra, che prese il nome di S\u00f6dert\u00e4lje Basketboll Klubb (SBBK). La sezione femminile ha fatto il suo debutto nella massima serie nel 1970, mentre quella maschile nel 1972. Le partite interne sono disputate presso la \"T\u00e4ljehallen\".\nRoster 2018-2019.\n\"Aggiornato al 14 maggio 2019.\""}
{"id": "2609151", "revid": "4711", "url": "https://it.wikipedia.org/wiki?curid=2609151", "title": "S\u00f6dert\u00e4lje Kings", "text": ""}
{"id": "2609153", "revid": "71433", "url": "https://it.wikipedia.org/wiki?curid=2609153", "title": "Gerda Gottlieb", "text": ""}
{"id": "2609154", "revid": "287204", "url": "https://it.wikipedia.org/wiki?curid=2609154", "title": "Sempre (album)", "text": ""}
{"id": "2609167", "revid": "125658144", "url": "https://it.wikipedia.org/wiki?curid=2609167", "title": "Lili Elbe", "text": "Meglio conosciuta come Lili Elbe, nata biologicamente maschio con il nome di Einar Mogens Andreas Wegener, \u00e8 stata la seconda persona nella storia a sottoporsi a un intervento chirurgico di riassegnazione sessuale e a essere identificata come donna transessuale, preceduta da Dora Richter.\nBiografia.\nEinar Wegener incontr\u00f2 Gerda Gottlieb alla scuola d'arte di Copenaghen, la Kunstakademiet. Si sposarono nel 1904, quando Einar aveva 22 anni e Gerda 18. Entrambi lavoravano come illustratori: Einar si specializz\u00f2 in dipinti di paesaggi, mentre Gerda lavorava per riviste di moda e creava libri illustrati. Caratteristiche di Einar erano una spiccata sensibilit\u00e0 e l'interesse per l'abbigliamento femminile.\nEinar e Gerda viaggiarono in tutta Europa, dall'Italia alla Francia, stabilendosi a Parigi nel 1912. Nella capitale francese, Einar ebbe modo di vivere apertamente come una donna, e vestirsi come tale. Divenne modella e musa per i dipinti di Gerda, indossando abiti femminili e assumendo il nome di Lili Elbe. Tra gli anni venti e trenta Elbe si presentava regolarmente come una donna a tutte le feste e gli eventi pubblici utilizzando questo nome. Solo Gerda e pochi amici fidati erano al corrente della transessualit\u00e0 di Lili, che veniva presentata come la cugina di Einar.\nCambio di sesso.\nNel 1930 Lili Elbe and\u00f2 in Germania per sottoporsi all'intervento chirurgico di riassegnazione sessuale, all'epoca ancora sperimentale. Si sottopose a cinque operazioni. Il primo intervento fu la rimozione dei testicoli (orchiectomia) sotto la supervisione del sessuologo berlinese Magnus Hirschfeld. La seconda operazione consistette nella rimozione del pene e nel trapianto delle ovaie, rimosse in un secondo momento con altri due interventi occorsi a causa di un rigetto e di altre gravi complicazioni. La quinta operazione fu il trapianto dell'utero, per poter consentire a Lili, allora quasi cinquantenne, di diventare madre.\nLa sua storia sul cambio di sesso suscit\u00f2 la curiosit\u00e0 della stampa in Danimarca e in Germania, tanto che l'allora re di Danimarca, Cristiano X, invalid\u00f2 il suo matrimonio con Gerda nell'ottobre del 1930. Nello stesso anno riusc\u00ec a ottenere il riconoscimento legale del suo nuovo sesso e il cambio di nome, ricevendo il passaporto come Lili Elbe. Dopo il cambio di sesso smise di dipingere, sostenendo che fosse un qualcosa che apparteneva solo a Einar. Nel frattempo Gerda si rispos\u00f2 con un ufficiale militare italiano, Fernando Porta, e si trasfer\u00ec in Marocco; l\u00ec visse per diversi anni e dopo il divorzio dal marito torn\u00f2 in Danimarca, dove mor\u00ec nel 1940.\nLa morte.\nLili Elbe mor\u00ec nel 1931 a causa di complicazioni, tre mesi dopo la sua quinta e ultima operazione. Si pensa che la causa della sua morte sia stato il rigetto dopo l'impianto dell'utero. \u00c8 stata sepolta a Dresda, in Germania.\nNella cultura di massa.\nNel 2001 lo scrittore David Ebershoff pubblic\u00f2 il romanzo \"La danese\" (\"The Danish Girl\"), edito in Italia da Guanda, che divenne un best seller internazionale tradotto in diverse lingue, e da cui nel 2015 venne anche tratto un film \"The Danish Girl\", diretto da Tom Hooper e con Eddie Redmayne nel ruolo di Lili."}
{"id": "2609169", "revid": "71433", "url": "https://it.wikipedia.org/wiki?curid=2609169", "title": "Einar Wegener", "text": ""}
{"id": "2609171", "revid": "647919", "url": "https://it.wikipedia.org/wiki?curid=2609171", "title": "Nazionale di hockey su ghiaccio degli Stati Uniti - Roster ai XX Giochi olimpici invernali", "text": ""}
{"id": "2609176", "revid": "767487", "url": "https://it.wikipedia.org/wiki?curid=2609176", "title": "Toro (album)", "text": "Toro \u00e8 un album discografico del gruppo musicale italiano Statuto, pubblicato nel 2005 dalla Venus Dischi.\nIl disco.\n\u00c8 il dodicesimo album musicale degli Statuto, e contiene 10 tracce tra cui \"Cuore Toro\", inno ufficiale del .\n\"L'onda che tutto cambi\", \"Una favola chiamata Torino e Alla scoperta del tremendismo \u00e8 morto il Torino, non il Toro \"sono scritte e cantate con la collaborazione di Massimo Gramellini."}
{"id": "2609183", "revid": "1543377", "url": "https://it.wikipedia.org/wiki?curid=2609183", "title": "Junior Jones", "text": ""}
{"id": "2609187", "revid": "125731214", "url": "https://it.wikipedia.org/wiki?curid=2609187", "title": "Lupo Alberto (serie animata)", "text": "Lupo Alberto \u00e8 una serie animata prodotta nel 1997 e nel 1998 da The Animation Band in coproduzione con la Rai, ispirata all'omonimo personaggio e all'omonima serie a fumetti creata da Silver; ne sono state prodotte due stagioni per un totale di 104 episodi, ciascuno della durata di sette minuti. La prima stagione \u00e8 del 1997 e si \u00e8 conclusa nel 1998 e la seconda stagione \u00e8 del 2002.\nLa prima serie \u00e8 stata prodotta da Rai Fiction, The Animation Band, France 2, Europool e da Les Armateurs, mentre la seconda sempre da Rai Fiction e da The Animation Band ma, questa volta, distribuito da Mondo TV.\nNella prima serie Lupo Alberto era doppiato da Francesco Salvi e la gallina Marta da Lella Costa.\nLa sigla d'apertura della seconda serie \u00e8 cantata da Gianna Nannini ed \u00e8 stata scritta con Vic Vergeat.\nTrama.\nLa serie racconta le avventure e disavventure di Lupo Alberto, innamorato follemente della gallina Marta, sua fidanzata, ma ostacolato in tale amore dal meschino cane da guardia Mos\u00e8, suo acerrimo nemico e antagonista principale della serie, a seguirlo nelle sue avventure il pi\u00f9 delle volte \u00e8 l'eccentrico ed egoista Enrico La Talpa, che per\u00f2 a volte \u00e8 lui stesso a cacciarlo nei guai.\nDoppiaggio.\nL'edizione italiana della serie animata venne curata dalla Rai e il doppiaggio della 1\u00aa stagione venne effettuata dalla Merak Film di Milano e diretto da Paolo Torrisi su testi di Graziano Galoforo. Il doppiaggio della 2\u00aa, invece, venne effettuata a Roma dalla SEFIT-CDC in collaborazione con Dea 5 con la direzione di Giuliano Santi su testi di Alessandro Trombetta e Alessio Cigliano. La seconda stagione presenta un cast nuovo di doppiatori italiani, ad eccezione di Paolo Torrisi la cui partecipazione fu concessa dalla stessa societ\u00e0 di doppiaggio che cur\u00f2 la 1\u00aa stagione."}
{"id": "2609194", "revid": "30297", "url": "https://it.wikipedia.org/wiki?curid=2609194", "title": "Maurice Mansi", "text": ""}
{"id": "2609196", "revid": "73843", "url": "https://it.wikipedia.org/wiki?curid=2609196", "title": "L.H.O.O.Q.", "text": "L.H.O.O.Q. \u00e8 un ready-made rettificato realizzato nel 1919 dall'artista dadaista Marcel Duchamp.\nDescrizione e significato.\nSi tratta di una riproduzione fotografica della \"Gioconda\" di Leonardo da Vinci alla quale sono stati aggiunti provocatoriamente dei baffi e un pizzetto. Il titolo \u00e8 sostanzialmente un gioco di parole, infatti le lettere L.H.O.O.Q. pronunciate in francese suonano come la frase \"Elle a chaud au cul\" (), letteralmente \"\"Lei ha caldo al culo\", che significa \"Lei si concede facilmente\"\". \nPu\u00f2 essere letto anche come la parola inglese \"look\" (guarda). Come nel caso di altri ready-made, Duchamp ne ha realizzato diverse versioni, tra le quali anche \"L.H.O.O.Q. Shaved\" del 1965 nella quale appare la Gioconda senza baffi e la scritta in francese \"ras\u00e9e L.H.O.O.Q.\".\nL'opera pu\u00f2 essere considerata un manifesto contro il conformismo. Dissacrando uno dei miti artistici pi\u00f9 consolidati, Duchamp non intende negare l'arte di Leonardo ma onorarla, a modo suo, mettendo in ridicolo gli estimatori superficiali e ignoranti che apprezzano la Gioconda solo perch\u00e9 tutti dicono che \u00e8 bella, conformandosi acriticamente cos\u00ec al gusto della maggioranza delle persone.\nAntecedenti.\nPer l'esposizione delle Arti Incoerenti nel 1883, Eug\u00e8ne Bataille realizz\u00f2 \"La Joconde fumant la pipe\" (\"La Gioconda che fuma la pipa\"), che prefigura indirettamente l'opera di Marcel Duchamp nel 1919."}
{"id": "2609197", "revid": "124051686", "url": "https://it.wikipedia.org/wiki?curid=2609197", "title": "Episodi di Lost (prima stagione)", "text": "La prima stagione della serie televisiva Lost \u00e8 stata trasmessa negli Stati Uniti per la prima volta dall'emittente ABC dal 22 settembre 2004 al 25 maggio 2005.\nIn Italia la stagione \u00e8 stata trasmessa in prima visione dal canale satellitare Fox dal 22 marzo al 19 luglio 2005 e in chiaro su Rai 2 dal 6 marzo al 22 maggio 2006. In Svizzera \u00e8 stata trasmessa dal 22 gennaio al 9 aprile 2006 sulla RSI.\nPilota, prima parte.\nTrama.\nJack, un neurochirurgo, si risveglia in un bosco di canne.\nCamminando raggiunge una spiaggia, su cui si trova la fusoliera dell'aereo le cui turbine sono ancora in funzione e mette all'opera le sue conoscenze mediche per aiutare i feriti, in particolare soccorre Rose, una donna di colore che non respira.\nTabula rasa.\nTrama.\nNei flashback, Kate \u00e8 in Australia e viene svegliata da un contadino, Ray Mullen, che le chiede perch\u00e9 stia dormendo nella sua stalla. Ray offre un lavoro nella fattoria a Kate, che dice di chiamarsi Annie. Una notte, Kate sta per lasciare la fattoria, ma Ray la scopre e si offre di darle un passaggio alla stazione. Durante il viaggio, Kate scopre che Mullen la sta consegnando alle autorit\u00e0 in cambio di una ricompensa in denaro. Quando vede l'auto dello sceriffo Edward Mars dietro il loro veicolo, Kate causa un incidente mettendo mano ai comandi e fa andare la macchina fuori strada. Ella rinuncia comunque alla possibilit\u00e0 di fuggire, perdendo tempo a tirare fuori Ray dall'auto, che sta andando in fiamme.\nSull'isola, Kate, Sayid, Charlie, Sawyer, Boone e Shannon ritornano dalla montagna, ma decidono di non dire nulla agli altri circa il messaggio radio in francese, poich\u00e9 ci\u00f2 potrebbe causare il panico sull'isola. Quando scoppia un litigio tra Sayid e Sawyer, interviene Kate togliendo la pistola a quest'ultimo dividendola in due parti: il caricatore a Sayid e la pistola scarica a Sawyer. Kate, tornata alla spiaggia, rivela a Jack del messaggio in francese.\nJack e Hurley scoprono che Kate \u00e8 una fuggitiva. Lo sceriffo chiede a Jack di voler parlare con Kate per scoprire quale fosse il favore che questa gli aveva chiesto prima che l'aereo precipitasse. Successivamente, Jack vede Kate, con una pistola, dirigersi verso la tenda dello sceriffo; si ode uno sparo, ma ad uscire dalla tenda di Mars \u00e8 Sawyer, che dice di avergli sparato al cuore, per far s\u00ec che le sue sofferenze finissero. Egli, per\u00f2, gli ha colpito un polmone e non il cuore, facendolo cos\u00ec cadere in un dolore ancora pi\u00f9 lungo e atroce. Si sentono dei rumori quasi di lotta e alla fine, si vede Jack uscire dalla tenda dello sceriffo: egli lo ha soffocato per far cessare quella che sarebbe stata una lunga agonia.\nIntanto, Michael chiede a suo figlio Walt circa la sua conversazione avuta con Locke. Il ragazzino gli dice che Locke crede che sia avvenuto un miracolo sull'isola; Michael raccomanda a Walt di stare lontano da Locke. Mentre sta cercando il cane Vincent, Michael incappa in Sun in topless; imbarazzato, le chiede scusa. Locke trova Vincent, ma lo consegna a Michael, in quanto vuole che Walt pensi che sia stato suo padre a ritrovarlo.\nKate vuole raccontare a Jack quali fossero i crimini da lei commessi, ma questo le dice che non gli importa, poich\u00e9 le loro vecchie vite sono finite quando l'aereo \u00e8 precipitato.\nLa caccia.\nTrama.\nI sopravvissuti, a causa della penuria di cibo, iniziano a dare la caccia alla moltitudine di cinghiali presenti sull'isola. Questi, infatti, penetrano all'interno dell'accampamento per divorare i cadaveri dei passeggeri morti: l'unico modo per prevenire questa \u201cprofanazione\u201d \u00e8 bruciare tutti i corpi insieme ai resti dell'aereo. Prima di partire per la caccia, un flashback apre uno scorcio sulla vita di Locke. Locke lavorava come impiegato per una ditta di scatolame, prima di finire sull'isola. Il suo pi\u00f9 grande sogno era quello di intraprendere un viaggio avventuroso e di vivere a contatto con la natura incontaminata. Jack cerca di aiutare Rose, una signora che ha perso il marito, e gli altri superstiti proseguono la caccia. Il gruppo formato da Locke, Kate e Michael si trova ad un certo punto diviso. Kate inizia a montare un'antenna consegnatole da Sayid, mentre Locke si ritrova davanti il mostro ed \u00e8 l'unico a vederlo. Kate e Michael tornano al campo, e Locke li raggiunge poco pi\u00f9 tardi con un cinghiale abbattuto. La sera viene celebrata la cremazione dei cadaveri e Claire legge ad alta voce le poche informazioni sui compagni di volo deceduti, ritrovate nei registri di volo. Solo alla fine si scopre che Locke in realt\u00e0 era finito su una sedia a rotelle e, dopo una preparazione di quattro anni per il viaggio della sua vita, si era visto rifiutare l'imbarco a causa di questo suo problema. Arrivato sull'isola per\u00f2, per qualche oscura ragione aveva ripreso a camminare, sancendo cos\u00ec un rapporto intenso tra lui e quella stessa natura che gli aveva procurato un tale miracolo.\nIl coniglio bianco.\nTrama.\nL'episodio inizia con un flashback che mostra un giovane Jack e un suo amico che sta per essere picchiato. Un ragazzo prepotente concede a Jack la possibilit\u00e0 di andarsene, ma lui decide di aiutare il suo compagno e viene ulteriormente picchiato. Joanna, una dei sopravvissuti dello schianto, sta annegando in mare. Boone corre a salvarla e nuota per raggiungerla, ma non riesce a raggiungerla e inizia ad annegare, quindi Jack si tuffa in mare e salva Boone. Jack \u00e8 sconvolto perch\u00e9 non \u00e8 riuscito a salvare anche la ragazza. Alzando gli occhi verso il bosco vede un uomo di spalle con un vestito nuovo e non riesce a capire chi sia.\nHurley e Charlie vogliono che Jack decida come gestire la mancanza di acqua. In un flashback, il padre di Jack vede suo figlio con dei lividi sul volto. Egli dice a Jack che non dovrebbe fare l'eroe, perch\u00e9 \"non \u00e8 capace di farlo\". Sull'isola Jack vede ancora una volta l'uomo misterioso e lo insegue. Egli lo raggiunge e scopre che \u00e8 suo padre. Spaventato, gli chiede: \"Pap\u00e0!?\". L'uomo silenziosamente si gira e va via.\nIn un flashback, la madre di Jack gli dice che suo padre ha lasciato l'America per andare in Australia. Lei dice a Jack che deve andarci per portarlo indietro. Jack accetta con riluttanza. Sull'isola, Claire ha un colpo di calore e si scopre che l'acqua restante \u00e8 stata rubata.\nJack delirante cammina attraverso la giungla alla ricerca di suo padre. Un flashback di Jack mostra la ricerca di suo padre in Australia nell'hotel in cui ha soggiornato e interroga il gestore che informa Jack che suo padre non ha dormito in albergo per diversi giorni a seguito di un incidente al bar. Sull'isola, Jack cade in un precipizio durante la ricerca di suo padre. Egli afferra un ramo, ma non riesce a salire. Locke gli d\u00e0 la mano e lo aiuta a salire.\nSulla spiaggia, Charlie offre a Claire un po' d'acqua. Iniziano a parlare e diventano amici. Sayid scopre che Sun ha dell'acqua e lei gli rivela che \u00e8 stato Sawyer a dargliela. Kate segue Sawyer al suo \"rifugio\" dove tiene gli oggetti che ha saccheggiato dalla fusoliera, ma non ha l'acqua.\nLocke dice a Jack che il gruppo dei sopravvissuti ha bisogno di un leader e che dovrebbe essere lui. Jack gli dice che vede sull'isola suo padre, ma che sono delle allucinazioni. Locke afferma che l'isola \u00e8 \"speciale\" e tutto ci\u00f2 che accade su di essa, accade per una ragione. Poi confida a Jack che lui \"\"ha guardato negli occhi l'isola e quello che ha visto \u00e8 bellissimo\". I due si separano: Locke cerca l'acqua e poi dice a Jack di seguire le sue allucinazioni, dicendo: \"\u00c8 necessario terminare ci\u00f2 che hai iniziato\".\nIn un flashback Jack si trova in una camera mortuaria. Il medico dice che il padre di Jack mor\u00ec di avvelenamento da alcool. Jack riconosce il corpo. Quella notte sull'isola, Jack scopre le grotte che abbondano di acqua dolce. Qui ci sono altri resti dell'aereo, tra cui una bara. Un flashback mostra Jack in aeroporto. La compagnia aerea si rifiuta di mettere il corpo del padre in aereo perch\u00e9 non hanno la corretta documentazione. Sull'isola, Jack apre la bara scoprendo che \u00e8 vuota, cos\u00ec, arrabbiato, la distrugge.\nSulla spiaggia, Boone offre dell'acqua a Claire. Charlie, vedendolo, lo trascina fuori dalla tenda. Mentre Boone deve rispondere alle incalzanti domande su dove ha nascosto l'acqua, arriva Jack che informa tutti circa l'acqua presente alle grotte. Sawyer \u00e8 lieto che la gente odi Boone pi\u00f9 di lui. Jack dice a Kate di suo padre.\nLa casa del sol levante.\nTrama.\nUn flashback mostra Sun ad un party. Jin, un cameriere, d\u00e0 a Sun un foglietto dove le scrive di incontrarlo in privato. Sun vuole scappare con Jin in America, ma lui insiste sul fatto di dire a suo padre che si stanno frequentando.\nJack, Kate, Locke e Charlie vanno alle grotte per prendere dell'acqua e indagare. Sun \u00e8 sconvolta nel vedere Jin che attacca Michael sulla spiaggia senza una ragione apparente. Sawyer e Sayid allora ammanettano Jin ad un pezzo del relitto. Michael dice che il suo attacco \u00e8 stato a sfondo razziale, ma pi\u00f9 tardi dice a Walt che non \u00e8 vero. Nelle grotte vengono ritrovati due corpi, che Locke definisce i loro \"Adamo ed Eva\". Dal deterioramento dei loro vestiti Jack stima che siano morti almeno da 40-50 anni e trova una busta contenente due pietre: una nera, l'altra bianca.\nIn un flashback, Jin parla con il padre di Sun, che approva il loro rapporto fino a quando Jin lavorer\u00e0 per lui. Una notte, dopo che si sono sposati, Jin torna a casa coperto del sangue di qualcun altro. Sun si arrabbia perch\u00e9 lui si rifiuta di parlarne con lei, quindi gli d\u00e0 uno schiaffo. Jin allora dice a Sun che fa ci\u00f2 che suo padre gli dice di fare.\nSulla spiaggia, Jin dice a Sun che Michael ha l'orologio del padre di lei. Intanto Locke e Charlie stanno pulendo le grotte dai relitti dell'aeroplano e Locke dice a Charlie che lo riconosce dato che conosce i Drive Shaft. Charlie \u00e8 felice che qualcuno conosca le sue canzoni e la sua band.\nJack e Kate ritornano in spiaggia e Jack inizia ad esortare la gente ad andare alle grotte. I naufraghi non sanno se rimanere sulla spiaggia in modo da avere pi\u00f9 possibilit\u00e0 di essere avvistati e salvati (mantenendo acceso il fuoco), o se spostarsi alle grotte, dove vi \u00e8 pi\u00f9 riparo e acqua dolce. Il gruppo, in base alle scelte dei singoli, si divide in due: Jack, Locke, Charlie, Hurley, Jin e Sun si spostano alle grotte, mentre Kate, Sawyer, Sayid, Michael, Walt, Shannon e Boone rimangono sulla spiaggia.\nNel flashback successivo, Sun trama di lasciare Jin e suo padre, cos\u00ec lei sar\u00e0 libera di andare dove vuole. Sull'isola, Sun incontra Michael da solo e in perfetto inglese dice: \"Ho bisogno di parlare con te\". Michael \u00e8 sconcertato dal fatto che lei parli inglese. Sun gli dice che Jin non \u00e8 a conoscenza di questo. Essa spiega che Jin lo ha attaccato perch\u00e9 lui possiede l'orologio che appartiene a suo padre. Michael dice di averlo trovato tra i rottami del relitto e che non \u00e8 niente di importante per lui.\nAlle grotte, Locke dice a Charlie che \u00e8 a conoscenza del fatto che lui fa uso di eroina. Locke dice che se Charlie butter\u00e0 la sua droga, l'isola gli dar\u00e0 la sua chitarra, che gli manca profondamente. Charlie gli consegna l'eroina, e Locke gli mostra dov'\u00e8 la chitarra, lasciando il ragazzo estasiato. Sulla spiaggia, Kate si rifiuta di andare con Jack alle grotte. Michael rompe le manette di Jin con un'ascia. Tuttavia, uno dei polsini rimane sul suo polso. Michael gli restituisce l'orologio e dice a Jin di stare lontano da lui e da Walt.\nUn flashback mostra Sun all'aeroporto intenta ad andarsene via e lasciare Jin per sempre. Tuttavia, essa non pu\u00f2 farlo in quanto egli esprime un gesto d'amore per lei. Quella notte, alle grotte, Charlie suona la sua chitarra e Jack ritorna con la gente dalla spiaggia.\nLa falena.\nTrama.\nTramite un flashback, si scopre che Charlie, ai tempi in cui era con suo fratello Liam nella band Drive Shaft, a causa della frustrazione e del senso d'inferiorit\u00e0 che Liam gli fa sentire, comincia a fare uso di droghe, anche a causa della dipendenza del fratello stesso. Anni pi\u00f9 tardi, la band si \u00e8 sciolta e Liam si \u00e8 sposato e ha una figlia. Charlie va a fargli visita e gli propone di riformare la band. Liam per\u00f2 rifiuta, dicendo al fratello che ormai ha cambiato vita. Gli offre invece aiuto, poich\u00e9 Charlie \u00e8 ancora un tossicodipendente. Furioso con Liam, Charlie gli dice che \u00e8 colpa sua se ora \u00e8 ridotto cos\u00ec e se ne va, dichiarando che ha un aereo da prendere.\nSull'isola, Charlie comincia ad accusare i primi sintomi di astinenza. Chiede quindi a Locke di ridargli l'eroina. John gli dice che gli ridar\u00e0 indietro la droga quando lui glielo avr\u00e0 chiesto tre volte: questa \u00e8 la prima.\nSuccessivamente, in seguito ad un litigio alle grotte tra Charlie e Jack causato dall'idea di Charlie che il dottore lo tratti come un bambino, il soffitto crolla e Jack rimane intrappolato. Quest'ultimo non risponde ai richiami, probabilmente perch\u00e9 svenuto, e Hurley, che era l\u00ec presente, dice a Charlie di correre a chiedere aiuto. Frattanto, Sayid, con l'aiuto di Boone e Kate (poi rimpiazzati rispettivamente da Shannon e Sawyer quando Charlie verr\u00e0 ad avvisarli della situazione di Jack), ha trovato un modo per isolare il segnale del trasmettitore e chiedere quindi aiuto. Fa posizionare i suoi due aiutanti su due colline molto distanti tra di loro, con lui in un'altra collina tra le due, cos\u00ec da poter accendere tre antenne contemporaneamente per il breve lasso di tempo che hanno a disposizione per via delle batterie quasi scariche. Dopo aver avvisato anche Michael e altri due uomini del campo, Charlie si dirige da Locke, che per\u00f2 capisce subito che la vera ragione per cui Charlie \u00e8 andato da lui \u00e8 per chiedergli indietro la droga. Lo avvisa quindi che quella \u00e8 la seconda volta. John mostra poi a Charlie un bozzolo di falena: l'uomo spiega al ragazzo che lui potrebbe facilmente aiutare l'animale ad uscire dalla crisalide in cui \u00e8 rinchiuso, ma questa sua azione non gli permetterebbe di rafforzarsi a sufficienza e di essere cos\u00ec in grado di sopravvivere alle prove future che la natura gli metter\u00e0 di fronte. \u00c8 quindi necessario che lui lasci che sia la falena stessa a liberarsi da sola. Charlie osserva Locke e comincia a comprendere le attinenze di quell'esempio con la sua attuale situazione.\nCharlie torna alle grotte e, poich\u00e9 l'unico modo per salvare Jack \u00e8 che qualcuno si faccia strada tra le macerie e lo tiri fuori, si offre volontario. Raggiunto Jack, che fortunatamente \u00e8 ancora vivo, si crea per\u00f2 un'altra frana e i due rimangono intrappolati. All'esterno, Kate \u00e8 appena arrivata e cerca disperatamente di tirare fuori i due, scavando a mani nude nella terra. Jack intanto parla con Charlie e gli confida che sa, avendo notato i sintomi di astinenza, che \u00e8 un tossico. Charlie non pu\u00f2 che ammettere le proprie colpe e, in quel momento, nota una falena che vola nel buio verso un barlume di luce che esce dal soffitto: in preda all'entusiasmo si mette quindi a scavare in quella direzione con tutte le sue forze. I due riescono ad uscire, e mentre Kate abbraccia Jack i presenti si congratulano con Charlie per il salvataggio.\nIntanto, proprio mentre Sayid ha fatto posizionare Shannon e Sawyer nei luoghi prestabiliti e verificato la loro posizione con l'aiuto di due razzi e sta per ricevere un segnale, viene colpito violentemente alle spalle e sviene. Al risveglio, trover\u00e0 il trasmettitore completamente distrutto.\nLa sera, Charlie va da Locke e gli chiede per la terza volta la droga, annunciando che ha preso la sua decisione. Quasi dispiaciuto, John gli consegna l'eroina ma il ragazzo, dopo pochi attimi di esitazione, butta il sacchetto nel fuoco l\u00ec vicino, sotto lo sguardo soddisfatto di Locke. Charlie alza lo sguardo al cielo, e nota una falena volare nella notte.\nIl truffatore.\nTrama.\nNei flashback, Sawyer \u00e8 a letto con una donna, Jessica, ma, rendendosi conto che \u00e8 in ritardo per un appuntamento di lavoro, si riveste e prende la sua valigia, che si apre e lascia cadere tanti soldi, davanti a una Jessica sbalordita. Sawyer le spiega che sta per compiere un investimento che triplicher\u00e0 il suo denaro in due settimane: la donna gli dice che \u00e8 interessata all'affare e che prender\u00e0 anche i soldi di suo marito, cos\u00ec da spartire tra loro il ricavato dall'investimento con Sawyer. Si scopre che Sawyer \u00e8 un truffatore. Jessica e il marito pranzano con Sawyer, decisi a fare affari con lui, e gli affidano il denaro. Alla vista tuttavia del figlio bambino della coppia, Sawyer improvvisamente annuncia che l'affare \u00e8 saltato e lascia la valigia contenente il denaro dei coniugi prima di uscire dalla casa.\nSull'isola, Kate sta raccogliendo della frutta, quando incappa nella roba di Sawyer; mentre ella sta dando uno sguardo a un suo libro, Sawyer esce dal mare e cerca di flirtare con lei, che per\u00f2 va via.\nIn seguito, il truffatore sorprende Boone a rovistare nella sua roba e lo attacca. Si scopre che questi stava soltanto cercando di trovare l'inalatore di sua sorella Shannon, gravemente affetta da asma: Jack cerca di convincere Sawyer a cedere l'inalatore ma quegli obietta che lo ceder\u00e0 solo in cambio di un bacio da parte di Kate. Quest'ultima, intanto, nota che Sawyer \u00e8 chiaramente ossessionato dalla lettera che legge sempre, quindi l'uomo gliela fa leggere a voce alta. In essa, l'autore afferma che Sawyer \u00e8 andato a letto con sua madre e ha rubato i soldi di suo padre, causando la morte di entrambi (all'uxoricidio infatti era seguito il suicidio del padre). Infine, l'autore afferma che trover\u00e0 Sawyer.\nLocke interroga Sayid sulla sua aggressione e gli dice che, a suo parere, \u00e8 stato Sawyer ad attaccarlo. L'iracheno, usando come pretesto la faccenda degli inalatori, con l'aiuto di Jack, attacca Sawyer e lo lega ad un albero, per poi torturarlo con delle canne di bamb\u00f9 appuntite, al fine di estorcergli informazioni. Sawyer ripropone la clausola del bacio con Kate, che si realizza; tuttavia, l'uomo, appena dopo il bacio, rivela che non \u00e8 in possesso dell'inalatore. Sayid pensa che l'uomo stia mentendo e ha una lotta con lui, al termine della quale pugnala Sawyer ad un braccio col coltello di Locke. Il truffatore sar\u00e0 curato da Jack.\nKate, nel frattempo, ha analizzato la lettera e ha scoperto che \u00e8 datata 1976: dunque arriva alla conclusione che non \u00e8 stata indirizzata a Sawyer, ma \u00e8 stata scritta da lui. Sawyer racconta allora la sua storia a Kate e afferma che, alla vista del figlio di Jessica, egli aveva capito che era diventato l'uomo cui stava dando la caccia, appunto Sawyer, di cui ha adottato il nome.\nMentre Sun aiuta Shannon a depurare i bronchi con foglie di eucalipto, Sayid \u00e8 deciso ad esplorare in solitudine l'isola, cos\u00ec da poter meditare su quanto fatto a Sawyer. Charlie convince Claire a trasferirsi alle grotte.\nSolitudine.\nTrama.\nSayid si trova sulla spiaggia osservando una foto che portava con s\u00e9 sull'aereo, che ritrae una donna. Sul retro c'\u00e8 una scritta in arabo. Ma la sua attenzione viene richiamata da un cavo elettrico sulla spiaggia che sembra provenire dal mare e dirigersi verso l'interno dell'isola. Sayid lo segue fin dentro la giungla.\nIntanto Jack sta medicando Sawyer cambiandogli la fasciatura alla ferita infertagli da Sayid. Sawyer cerca di fare leva sui sensi di colpa di Jack per aver lasciato che l'iracheno lo torturasse, ma Jack gli fa notare che si trova l\u00ec poich\u00e9 nessun altro vuole avere a che fare con lui. Sawyer lascia intendere che non \u00e8 cos\u00ec per Kate, la qual cosa infastidisce Jack che smette di medicargli la ferita e se ne va, invitandolo a fasciarsela da solo. Trova Kate, e la donna gli esprime la propria preoccupazione per Sayid ormai via da due giorni, sostenendo che l'iracheno non \u00e8 andato via per cercare il segnale radio bens\u00ec per punirsi per aver torturato Sawyer, nonostante Jack cerchi di minimizzare l'accaduto.\nSayid, seguendo il filo, nota una trappola e riesce ad evitarla ma finisce subito in un'altra, ferendosi ad una gamba. Calata la notte, per\u00f2, qualcuno viene a liberarlo.\nJack intanto \u00e8 alle prese con un'orticaria di Sullivan, il quale sembra essere eccessivamente preoccupato. Hurley sostiene che \u00e8 per via dello stress, e dice che secondo lui il nervosismo di tutti dipenda dalla mancanza di cose da fare.\nNel frattempo, Sayid si risveglia legato ad un letto e una donna gli chiede dov'\u00e8 Alex in diverse lingue per poi torturarlo con una serie di scariche elettriche.\nNel flashback, Sayid sta torturando un uomo in Iraq. Il suo amico nonch\u00e9 superiore, entusiasta del suo lavoro, chiede il suo trasferimento ai servizi segreti, mentre la donna della foto viene portata in cella davanti ai suoi occhi.\nLa stessa sera, Locke torna con altre valigie ritrovate nella foresta con Ethan, il quale sembra essere esperto di caccia. Walt vorrebbe tornare nella foresta con i due, ma il padre glielo vieta. Hurley intanto trova delle attrezzature da golf nelle borse e allestisce un campo da golf sull'isola.\nNel frattempo Sayid scopre che la donna che lo sta torturando \u00e8 Danielle Rousseau, la donna francese che ha lanciato il messaggio d'aiuto partito sedici anni prima. La donna sostiene che la trasmissione la controllano \"loro\" e pensa che sia colpa sua e dei suoi compagni se lei \u00e8 bloccata sull'isola. Poi chiede a Sayid della foto.\nNel flashback, a Sayid viene chiesto di torturare la donna della foto che si rivela essere una sua compagna di scuola di quando erano bambini, e tra i due sembra esserci del tenero.\nDanielle intanto medica la ferita alla gamba di Sayid e nota su di essa un foro di pallottola. Sayid cerca di sapere da lei chi sia Alex e le rivela il nome della donna nella foto, Nadia, sostenendo che \u00e8 morta per colpa sua. Poco dopo si offre di ripararle un carillon rotto a cui la donna tiene molto ed in cambio lei gli racconta di come \u00e8 arrivata sull'isola: faceva parte di un gruppo di ricercatori tra cui Robert, l'uomo che amava, e viaggiavano su una nave che a causa della strumentazione fuori uso si incaglia sull'isola. Poi parla di una \"roccia nera\" e degli \"altri\", sostenendo che li sente spesso bisbigliare nella giungla. Sayid crede che senta i sussurri solo perch\u00e9 \u00e8 stata da sola per troppo tempo.\nNel frattempo, Hurley, Mike, Charlie e Jack giocano a golf quando vengono scoperti da Sullivan, il quale chiede di poter giocare a sua volta. Pian piano alla spiaggia i superstiti vengono a sapere del campo da golf e incuriositi si recano a vedere la partita. Kate consiglia a Sawyer di socializzare poich\u00e9 non piace a nessuno sull'isola.\nNel flashback, Sayid porta del cibo a Nadia chiedendole di collaborare, ma lei si rifiuta. Il suo superiore decide di eliminare la prigioniera ed incarica Sayid di occuparsene. L'iracheno, per\u00f2, cerca di farla scappare rifiutandosi di andare con lei perch\u00e9 altrimenti il regime ucciderebbe la sua famiglia. Nadia perde tempo a scrivere sul retro della sua foto e i due vengono scoperti dal superiore di Sayid, cos\u00ec quest'ultimo \u00e8 costretto a sparargli, per poi spararsi a una gamba per inscenare la fuga di Nadia.\nSull'isola, dopo che Sayid ha riparato il carillon di Danielle, le chiede di lasciarlo libero, ma la conversazione viene interrotta dal passaggio di qualcosa di cui Danielle dice che se sono fortunati \u00e8 soltanto un orso. Sayid ha paura che possa essere il mostro, ma Danielle sostiene che non esiste alcun mostro, prima di uscire dal rifugio. Sayid approfitta dell'assenza della Rousseau per liberarsi, prendere alcune carte raffiguranti l'isola, un fucile ed uscire fuori. Qui si imbatte nella donna francese e i due si puntano a vicenda le rispettive armi. Danielle per\u00f2 gli rivela di avergli tolto il percussore come fece con Robert, l'uomo che amava, che uccise perch\u00e9, a sua detta, era malato. La donna racconta inoltre di aver ucciso tutti i suoi compagni per lo stesso motivo.\nNel frattempo al campo da golf una folla si \u00e8 riunita intorno ai giocatori. Jack, parlando con Kate, si rende conto che ad Hurley \u00e8 bastato poco per far sentire tutti al sicuro distratti dal gioco. Anche Walt giunge sul campo sentendosi solo, ma Michael, distratto dal gioco lo trascura.\nSayid, ancora sotto tiro, sostiene di non essere malato e le rivela il significato della scritta sulla foto di Nadia: \u00abMi rivedrai in questa vita o in un'altra\u00bb, e sostiene che per lui l'unica via d'uscita dall'isola \u00e8 con l'appoggio degli altri superstiti. A questa rivelazione Danielle lo lascia andare e se ne va, consigliandogli per\u00f2 di tenere d'occhio i suoi amici e rivelandogli che Alex era la sua bambina.\nAl campo da golf, Charlie sbaglia un tiro decisivo, e gli altri iniziano a scommettere sulla vittoria o sconfitta di Jack. Alle scommesse si aggiunge Sawyer, che sembra aver seguito il consiglio di Kate. Intanto Locke si sta allenando a lanciare il coltello e si accorge che Walt lo sta osservando. Il bambino gli chiede di insegnargli a lanciare il coltello.\nSayid si appresta a ritornare al campo, ma sulla via del ritorno sente anch'egli i sussurri nella giungla di cui parlava Danielle.\nUn figlio.\nTrama.\nNei flashback, Claire scopre di essere incinta assieme al suo ragazzo Thomas. Nonostante le incertezze della ragazza, il fidanzato riesce a convincerla a tenere il bambino, convinto che sarebbero stati bravi genitori. In seguito, Claire si reca da un medium, il signor Malkin, per farsi leggere la mano; l'uomo, per\u00f2, sembra spaventarsi per qualcosa e si rifiuta di dirle che cosa ha visto, restituendole i soldi. Qualche tempo dopo Thomas lascia Claire, in quanto ha cambiato idea sul fatto di essere pronti ad avere un figlio. La ragazza torna da Malkin per sapere cosa lo aveva spaventato; il medium le spiega che sarebbe dovuta essere lei a occuparsi del bambino, altrimenti il piccolo sarebbe stato in pericolo. Inizialmente Claire non ci crede e fa per dare in adozione il bambino a una coppia, tuttavia, quando \u00e8 il momento di firmare le carte, nessuna delle penne che le vengono date funziona. La ragazza, cos\u00ec, cambia idea e si rivolge a Malkin, il quale le spiega che dovr\u00e0 dare il figlio a una coppia di Los Angeles, insistendo particolarmente per farle prendere l'infausto volo 815. Nonostante gli iniziali sospetti, cos\u00ec, Claire accetta.\nNel presente, Claire viene tormentata da degli incubi: nel primo si ritrova non pi\u00f9 incinta a camminare nella foresta, imbattendosi in Locke che l'accusa di stare facendo pagare a tutti il prezzo per aver dato via il bambino nonostante gli avvertimenti; poi si imbatte in una culla piena di sangue, svegliandosi terrorizzata per scoprire di essersi conficcata le unghie in profondit\u00e0 dei palmi. Nel secondo incubo, invece, viene aggredita da qualcuno che le inietta qualcosa nello stomaco, pur non lasciandole alcun segno.\nIn seguito all'attacco a Claire, Hurley decide di scrivere una lista con le identit\u00e0 di tutti i sopravvissuti, cos\u00ec da avere una chiara idea di chi si trovi sull'isola; inizia con Ethan Rom, il quale pare restio a dirgli le proprie informazioni personali. Jack, intanto, cerca di convincere Claire che ha solo sognato l'aggressione e le offre dei sonniferi per calmarla ma Claire, arrabbiata perch\u00e9 non le crede, decide di tornare in spiaggia. Boone suggerisce a Hurley di farsi dare da Sawyer la lista d'imbarco dei passeggeri, con gi\u00e0 spuntati i nomi dei deceduti, e il truffatore, cos\u00ec, gliela consegna. Mentre Claire si dirige alla spiaggia con Charlie, viene colpita dalle contrazioni. Mentre cerca di calmarla, il ragazzo le confessa accidentalmente di essere stato un drogato, e Claire gli ordina di andare a cercare Jack. Charlie si imbatte in Ethane chiede a lui di avvertire Jack della situazione della ragazza, per poi tornare dalla ragazza per non lasciarla sola. Mentre viene confortata, Claire gli racconta del medium e capisce che l'uomo sapeva cosa sarebbe successo all'aereo; Charlie ipotizza allora che l'avesse fatta partire appositamente su quel volo per forzarla a crescere lei stessa il bambino.Dopodich\u00e9, la ragazza smette di avere le contrazioni.\nNel frattempo, Sayid, esausto e malconcio, torna al campo e racconta agli altri di Rousseau e delle altre persone che pare vivrebbero sull'isola. Nello stesso momento arriva Hurley che informa Jack che uno dei sopravvissuti non \u00e8 presente sulla lista d'imbarco, pertanto non \u00e8 uno dei passeggeri. Mentre si dirigono al campo, Charlie e Claire si imbattono in Ethan, che li guarda minaccioso.\nInseguimento.\nTrama.\nIn questo episodio si rivivono i flashback di Jack nel quale il padre ubriaco provoca la morte di una paziente. Intanto John, Boone, Jack e Kate si dividono nella giungla per cercare Claire e Charlie, rapiti da Ethan. Kate e Jack trovano Charlie impiccato ad un albero, quasi morto, ma Jack riesce a salvarlo. Charlie dice loro di non ricordare niente dell'accaduto, e i tre sono costretti a tornare alle grotte. Nel frattempo, John e Boone dall'altra parte della giungla trovano quello che sembra essere un pannello metallico nel terreno.\nIl mistero della valigetta.\nTrama.\nIn una serie di flashback si vede Kate che, ingannando la sua stessa banda, ruba da una cassetta di sicurezza di una banca una busta gialla. Sull'isola, Kate e Sawyer si dirigono nella giungla per cacciare, ma si fermano quando trovano una cascata, tuffandocisi dentro. In profondit\u00e0, Kate trova la valigetta che apparteneva allo sceriffo Edward Mars, ma mente a Sawyer sul fatto di sapere cosa contiene, e cos\u00ec quest'ultimo, incuriositosi, prende l'oggetto e lo porta via. Essendo una valigetta blindata Sawyer non riesce ad aprirla, ma Kate sa dov'\u00e8 la chiave e si fa aiutare da Jack a prenderla a patto di poter vedere insieme cosa c'\u00e8 all'interno. Tuttavia Kate tende a Jack un tiro mancino prendendo la chiave di nascosto da lui. Jack per\u00f2 se ne accorge subito, la costringe a dargli la chiave, va da Sawyer e si fa dare la valigetta.\nCome promesso, la apre alla presenza di Kate, e oltre a quattro pistole, delle scatole di munizioni e alcune banconote, vi \u00e8 all'interno una busta gialla con scritto \"effetti personali\". Jack la fa aprire a Kate che ne tira fuori un aeroplanino giocattolo. In seguito alle insistenti pressioni del medico, Kate confessa in lacrime che l'oggetto apparteneva all'uomo che amava e che lei ha ucciso.\nCharlie, sconvolto dagli avvenimenti del giorno prima e sentendosi in colpa per non essere riuscito a proteggere Claire, non parla con nessuno e se ne sta in disparte. Rose tenta quindi di consolarlo. Il ragazzo le chiede piangendo di aiutarlo, ma la donna gli dice che non \u00e8 in suo potere. Quindi gli prende le mani, e recita una preghiera per lui.\nShannon aiuta Sayid a tradurre le mappe che ha rubato dalla Rousseau.\nRagione e sentimento.\nTrama.\nIn una serie di flashback si scopre che Boone e Shannon in realt\u00e0 sono fratellastri e che Boone \u00e8 innamorato da tempo della ragazza. Intanto sull'isola Locke addestra Boone, somministrandogli una sostanza allucinogena.\nSpeciale.\nTrama.\nIn una serie di flashback si scopre che alla compagna di Michael, Susan Lloyd, viene offerto un lavoro ad Amsterdam. A tal proposito persuade Michael a lasciarle portare con s\u00e9 Walt, mentre questo \u00e8 ancora molto piccolo. Michael non rivede il figlio finch\u00e9 Susan non muore. Il marito di Susan, Brian Porter, racconta a Michael che non vuole pi\u00f9 prendersi cura di Walt anche perch\u00e9 intorno al bambino accadono cose strane.\nIntanto sull'isola padre e figlio hanno ancora delle difficolt\u00e0. Dopo una lite col padre, Walt si inoltra nella giungla col suo cane, ma viene attaccato da un orso polare.\nCon l'aiuto di Locke, Michael porta in salvo il figlio e il loro rapporto sembra rasserenarsi.\nPi\u00f9 tardi, mentre Locke \u00e8 nella giungla con Boone, da dietro un albero spunta Claire.\nRitorno a casa.\nTrama.\nJohn e Boone riportano Claire al campo tra la sorpresa generale. Il gruppo si prende cura di lei, ma quando si sveglia scoprono che non si ricorda niente, e i suoi ricordi da quando \u00e8 precipitato l'aereo si sono totalmente azzerati. Charlie decide quindi di starle accanto, e di cercare di farle tornare la memoria.\nDurante una passeggiata con Jin nella giungla, per\u00f2, quest'ultimo viene tramortito da Ethan. Charlie tenta di colpirlo, ma l'uomo lo afferra per il collo e lo solleva, sbattendolo contro un albero. Gli dice che se non riavr\u00e0 indietro Claire, uccider\u00e0 un sopravvissuto al giorno, fino a quando rimarr\u00e0 solo lui da uccidere.\nCharlie corre al campo e avvisa dell'accaduto Jack e Locke. I due decidono allora di organizzare delle trappole con delle sentinelle intorno al campo. La notte passa per\u00f2 apparentemente tranquilla, sino a quando la mattina dopo Boone, Locke e Sayid sentono delle urla. Arrivati sul posto scoprono che Scott, uno di loro, \u00e8 stato ucciso.\nJack, dopo essersi consultato con John, decide di tendere una trappola a Ethan. Usando Claire, che si propone come esca, prende una delle quattro pistole contenute nella valigetta dello sceriffo Edward Mars e distribuisce le restanti a Sawyer, John e Sayid. Kate vuole andare con loro e, malgrado Jack non sia d'accordo, Sawyer le consegna la pistola dello sceriffo che lui teneva custodita. Anche Charlie vorrebbe far parte del piano, ma quando Jack gli chiede se sa sparare, non pu\u00f2 che non rispondergli.\nLa notte Sayid dice agli altri quattro che sparare dovr\u00e0 essere la loro ultima risorsa: \u00e8 infatti necessario catturare Ethan vivo per interrogarlo. Sotto una pioggia scrosciante, Jack, Sayid, Sawyer, John e Kate si nascondono dietro gli alberi intorno ad una radura, mentre Claire aspetta al centro di essa. Ethan non tarda ad arrivare, e mentre sta per aggredire Claire, Jack esce dal suo nascondiglio e lo colpisce pi\u00f9 volte, mettendolo al tappeto. Mentre lo tengono sotto mira, Jack fa alzare l'uomo per poterlo legare, ma all'improvviso il corpo di Ethan viene crivellato da una serie di proiettili e cade a terra senza vita. Tutti si voltano nella direzione degli spari, e vedono Charlie impugnare la pistola ancora fumante di Jack, che questi aveva lasciato a terra prima di affrontare Ethan.\nQuando Jack chiede a Charlie il perch\u00e9 del suo gesto, il ragazzo gli risponde che Ethan meritava di morire per quello che aveva fatto a lui e a Claire, e che non voleva che le si riavvicinasse un'altra volta. Pi\u00f9 tardi, Charlie \u00e8 al campo seduto accanto a Claire: lei gli dice che non sa che cosa sia successo nel suo passato, che ha molta paura, ma che vuole fidarsi di lui.\nFuorilegge.\nTrama.\nGrazie ad una serie di flashback, si scoprono nuove verit\u00e0 sul passato di Sawyer. Egli, grazie a delle informazioni fornitegli dal collega Hibbs, viene a sapere che Sawyer, l'uomo che aveva rovinato la sua famiglia, si trova in Australia. Quindi compra una pistola e si reca nel bar dove l'uomo lavora. Vedendolo intento a cucinare tranquillamente, Sawyer, il cui vero nome si scopre essere James, non se la sente di ucciderlo. In seguito James/Sawyer va a bere in un altro bar, dove incontra, senza saperlo, il padre di Jack. Quest'ultimo \u00e8 gi\u00f9 di morale, ha appena perso il lavoro in America a causa del buon senso del figlio che l'ha fatto radiare ed \u00e8 oppresso dai sensi di colpa: consiglia quindi a James di non indugiare e di alleviare le proprie sofferenze come pu\u00f2, prima che sia troppo tardi. Allora Sawyer torna nel locale gestito dal suo nemico e gli spara: prima di morire l'uomo tuttavia gli rivela di non aver niente a che fare con Sawyer, aveva solamente un debito con Hibbs che non era ancora riuscito a pagare; con le parole \"questo ti si ritorcer\u00e0 contro\" l'uomo muore sotto gli occhi disperati e impotenti di Sawyer: era stato imbrogliato dal collega.\nNel frattempo, sull'isola Sayid aiuta Charlie e cerca di risollevarlo dal peso dell'uccisione di Ethan: \u00e8 una colpa che si porter\u00e0 dietro per tutta la vita, ma deve ricordarsi che non \u00e8 solo.\nSawyer \u00e8 invece alle prese con la ricerca di un cinghiale che gli ha distrutto la tenda e i suoi oggetti. Mentre si inoltra nella foresta sente dei bisbigli che non riesce a spiegarsi. Portando con s\u00e9 la pistola e accompagnato da Kate, l'uomo comincia la caccia al cinghiale; i due nel viaggio si conoscono meglio. Quando ritrovano l'animale, per\u00f2, Sawyer, ripensando al grave errore commesso in passato, cambia idea e decide di non ucciderlo. Tornato in spiaggia, restituisce la pistola a Jack e capisce che l'uomo incontrato tempo prima nel bar era il padre di questi.\nCambiamenti.\nTrama.\nIn una serie di flashback si vede che Jin, per ottenere dal padre di Sun il permesso di sposarla, \u00e8 costretto ad accettare di lavorare per lui. Ben presto il giovane viene obbligato ad occuparsi dei lavori pi\u00f9 sporchi, compreso un pestaggio: questo lo porta a chiudersi in se stesso e ad allontanarsi dalla moglie, con la quale non pu\u00f2 parlare di ci\u00f2 che gli ordina di fare il suocero. Si vede poi Jin che va a trovare il proprio padre, che non vede da molto tempo; aveva infatti finto che fosse morto perch\u00e9 si vergognava del fatto che fosse un umile pescatore. Il padre lo accoglie a braccia aperte e gli dice che non importa ci\u00f2 che \u00e8 successo, poich\u00e9 lui \u00e8 suo figlio e gli vorr\u00e0 sempre bene. Jin ha finalmente la possibilit\u00e0 di aprirsi con qualcuno e confida al padre che si vergogna di quello che \u00e8 diventato e che anche il suo matrimonio \u00e8 a rischio. Il padre allora gli consiglia di approfittare del prossimo viaggio in America per restare l\u00e0 assieme alla moglie e non ritornare pi\u00f9, in modo da liberarsi della tirannia del suocero e salvare il proprio matrimonio.\nNell'isola Michael sta costruendo una zattera per andarsene assieme a suo figlio, e ha accettato di portare con s\u00e9 anche Sawyer. Una notte, per\u00f2, la zattera viene incendiata, restando completamente distrutta. Michael \u00e8 convinto che il colpevole sia Jin, visto che fin dall'inizio hanno avuto pesanti scontri. Sawyer allora va a cercarlo e quando lo trova vede che ha le mani ustionate: convinto che questa sia la prova della sua colpevolezza lo trascina fino alla spiaggia dove Michael, furioso, inizia a picchiarlo. Sun per\u00f2 interviene e parlando in inglese dice di lasciarlo stare: non \u00e8 stato lui a incendiare la zattera, ma si \u00e8 scottato tentando di spegnere le fiamme. Tutti sono sbalorditi dal fatto che Sun conosca l'inglese (solo Michael e Kate ne erano a conoscenza), ma il pi\u00f9 sconvolto \u00e8 ovviamente Jin che, sentendosi tradito dalla menzogna della moglie, prende le sue cose e se ne va dalla grotta, nonostante Sun tenti di convincerlo a restare. In seguito Locke, che \u00e8 riuscito a convincere tutti che sono stati \"gli altri\" a bruciare la zattera, va da Walt e gli dice che sa che in realt\u00e0 \u00e8 stato lui a farlo, rassicurandolo che manterr\u00e0 il segreto, e gliene chiede il motivo. Il ragazzo ammette di aver incendiato la zattera e dice di averlo fatto perch\u00e9 gli piace stare sull'isola e non vuole andarsene. Nell'ultima scena si vede Jin che aiuta Michael a costruire un'altra zattera.\nNumeri.\nTrama.\nAnche Hurley ha una storia personale particolare: da un uomo ricoverato in un ospedale psichiatrico, Lenny, aveva sentito una sequenza di numeri che ripeteva continuamente: 4 8 15 16 23 42, li aveva giocati alla lotteria e aveva vinto una cifra spropositata. Da quel momento era per\u00f2 stato perseguitato da una terribile sfortuna, dovunque andasse succedeva una disgrazia: suo nonno era morto, la sua casa e la sua fabbrica erano state distrutte da un incendio, era stato arrestato... tutte le persone attorno a lui ci rimettevano, tranne lo stesso Hurley, che dalle sfortune riusciva sempre a guadagnare qualcosa. La disperazione nel sentirsi dire che era pazzo, che niente di ci\u00f2 che accadeva era colpa sua, lo portano a ritornare all'ospedale psichiatrico da Lenny. Quando gli dice che ha usato i numeri l'uomo impazzisce, comincia ad urlare: \"non lo dovevi fare, hai aperto la scatola, ti devi allontanare da quei numeri o non si fermeranno mai!\". Leonard aveva sentito questi numeri da un amico, Sam Tumy, quindi Hurley si reca a casa di quest'uomo, che si trova in Australia. Dopo aver bussato alla porta, gli apre la moglie di Sam, che gli riferisce che il marito era deceduto anni prima. I due cominciano a parlare di questa sequenza di numeri e Hurley viene a sapere che Sam aveva sentito in una trasmissione radio nel Pacifico una voce che li ripeteva in continuazione, durante il periodo in cui era militare. Anche Sam li aveva utilizzati per vincere del denaro e come era successo ad Hurley, dopo aver vinto, grandi sfortune lo seguivano. L'unico modo per interrompere la catena \u00e8 stato spararsi.\n4 8 15 16 23 42 sono i protagonisti di questa puntata: Hurley li vede scritti in un appunto della francese Danielle Rousseau e decide subito di andare a cercarla per chiederle delle spiegazioni. Arrivato nel punto in cui Sayid tempo addietro era caduto in una trappola escogitata proprio dalla Rousseau, viene raggiunto da Charlie, Jack e Sayid. Insieme cercano il rifugio della donna ma sono costretti a separarsi perch\u00e9 dopo che Hurley e Charlie attraversano un ponte, questo crolla. \nLa francese comincia a sparare contro i due ma, mentre Charlie riesce a scappare, Hurley inciampa e quando si rialza si vede un fucile puntato contro. Danielle non sa rispondere alle domande dell'uomo: quei numeri li aveva sentiti quando era in nave da un segnale radio trasmesso proprio dall'Isola, era stata questa la causa del suo naufragio. A Hurley basta sapere se quei numeri sono maledetti, e la donna gli dice di s\u00ec; dopodich\u00e9 l'uomo se ne va soddisfatto, e ritrova gli altri.\nDeus ex machina.\nTrama.\nLocke, prima di avere l'incidente che lo avrebbe portato alla paralisi, aveva conosciuto sua madre biologica (era stato dato da piccolo in affidamento). Volendo sapere di pi\u00f9 sulla sua famiglia di origine, scopre che sua madre era malata di schizofrenia e suo padre Cooper \u00e8 un uomo ricco che non sa neanche della sua esistenza. Locke decide di andarlo a trovare, e i due instaurano ben presto un solido rapporto padre-figlio, che Locke non aveva mai sperimentato prima: vanno a caccia insieme, parlano di tutto, a Locke sembra di essere tornato bambino, finalmente ha una figura maschile su cui appoggiarsi e fare affidamento. Un giorno, durante una delle sue solite visite a casa di Cooper, Locke scopre che il padre ha un problema al suo unico rene, deve al pi\u00f9 presto fare un trapianto altrimenti rischia la morte. Locke quasi senza alcun ripensamento, si offre volontario come donatore, per la gioia di Cooper che gli dice che gli sar\u00e0 per sempre riconoscente. Dopo l'operazione Locke si risveglia in ospedale sereno, ma il letto accanto al suo \u00e8 vuoto, Cooper \u00e8 gi\u00e0 tornato a casa. A questo punto ricompare in scena Emily, la madre di Locke, che si scusa con lui per il suo comportamento meschino, ma aveva bisogno di soldi: Cooper la aveva infatti pagata per ricomparire nella vita di Locke, invogliando quindi la sua curiosit\u00e0 di conoscere i suoi genitori naturali. Il padre lo aveva solo sfruttato, non gli voleva bene, ma stava solo fingendo per poter avere il rene e continuare a vivere. A nulla sono servite le telefonate o ritornare nella casa di Cooper: il padre, come era comparso nella sua vita, cos\u00ec scompare. L'uomo \u00e8 disperato: \u00e8 stato illuso, si \u00e8 lasciato prendere dal desiderio di poter ricostruire la sua famiglia e non si era posto alcun dubbio.\nNell'isola intanto Sawyer ha sempre dei continui mal di testa. Alla fine trova il coraggio di parlarne con Jack e scopre quindi di essere presbite; \u00e8 costretto a portare un paio di occhiali.\nLocke e Boone non sanno cosa fare per aprire la botola. La risposta a questo quesito appare a Locke in un sogno, dove vede se stesso di nuovo in sedia a rotelle, Boone insanguinato, e vede cadere un aereo in un punto dell'isola. Decide con Boone di andare nel luogo in cui aveva visto quell'aereo precipitare in sogno: l\u00ec forse avrebbero trovato il modo per rompere la botola e vedere che cosa c'\u00e8 all'interno.\nDurante il cammino Locke comincia a perdere l'uso delle gambe, fino a ridursi quasi a strisciare per continuare a proseguire. Arrivati al punto sognato, Boone \u00e8 stupito: c'\u00e8 veramente un rottame di aereo tra dei tralci. Su ordine di Locke il ragazzo si arrampica ed entra nell'aereo, ma non trova niente, solo delle Madonne con all'interno dosi di eroina. \nPer disperazione Boone prova ad accendere la radio di bordo. Questa funziona e riesce ad avere un breve contatto con degli uomini prima che l'aereo si schianti al suolo dicendo di essere un sopravvissuto del volo Oceanic 815, ma dall'altra parte un uomo risponde \"siamo noi i sopravvissuti del volo Oceanic 815\".\nDopo l'incidente Locke tira fuori Boone completamente insanguinato da quel che resta dell'aereo, e tra atroci dolori lo porta nella grotta da Jack. Subito l'uomo si affretta a fermare l'emorragia, anche se si rende conto delle ferite gravissime che il giovane aveva contratto dopo la caduta. Prova a chiedere a Locke le circostanze dell'incidente, ma l'uomo \u00e8 gi\u00e0 scomparso. \nLocke infatti \u00e8 tornato sulla botola, e invoca l'isola di aiutarlo; ha fatto tutto ci\u00f2 che gli aveva richiesto, compreso l'aver sacrificato Boone, ma non aveva ricevuto alcuna risposta. A questo punto dalla botola si accende una luce.\nNon nuocere.\nTrama.\nLocke torna alle grotte insieme a Boone gravemente ferito per colpa dell'incidente accaduto nella foresta. Una volta arrivato, Jack inizia a curarlo, facendosi aiutare anche da Sun, Kate e Charlie.\nAlla spiaggia, Jin, Sawyer, Michael e Walt stanno intanto continuando la costruzione della zattera, quando, ad un tratto, spunta Kate dalla foresta e chiede a Sawyer dell'alcool per le ferite di Boone.\nIgnara di quanto stia succedendo al suo fratellastro, Shannon, insieme al suo nuovo fidanzato Sayid, sta passando un romantico picnic. Kate, intanto, trova Claire sofferente e capisce che sta finalmente per partorire.\nJack cerca in tutti i modi di curare Boone, gli fa numerose trasfusioni con il proprio sangue, e quando vede che il ragazzo non migliora decide di amputargli la gamba, ma a quel punto Boone si sveglia e gli dice di lasciare perdere, morendo pochi secondi dopo.\nLa mattina successiva, Claire mostra a tutti il bambino e, intanto, torna anche Shannon. Jack le d\u00e0 la cattiva notizia e lei scoppia in lacrime. Jack, arrabbiato e addolorato, d\u00e0 la colpa a John Locke e parte per cercarlo.\nIl bene superiore.\nTrama.\nTramite vari flashback, si scopre che Sayid era sull'aereo perch\u00e9 in cerca di una ragazza, Nadia, di cui si \u00e8 innamorato quando prestava servizio nell'esercito iracheno. Arrestato per tradimento, infatti, l'uomo \u00e8 costretto a collaborare con la CIA per fermare un attacco terroristico da parte di una cellula terroristica di cui fa parte un vecchio amico di Sayid, Essam. Sayid riesce a guadagnarsi la sua fiducia, ma quando riuscir\u00e0 ad incastrarlo, Essam si uccide puntandosi una pistola in faccia. Secondo gli accordi presi con la CIA, Sayid viene liberato e gli viene offerto un volo il giorno stesso. Sayid rifiuta, volendo seppellire l'amico Essam come da tradizione islamica. Prender\u00e0 quindi il volo del giorno successivo, il volo Oceanic 815.\nNell'isola, mentre la notizia della morte di Boone sconvolge il campo, Sayid e Jack cercano delle risposte sull'accaduto.\nShannon per\u00f2 decide di prendere in mano la situazione e va in cerca di Locke che reputa responsabile della tragedia, non prima di aver rubato una pistola dalla valigetta che Jack tiene nella sua tenda. Jack, accortosi del furto e convinto che il responsabile sia Locke, insieme a Kate e Sayid va in cerca dell'uomo. Nella foresta trovano invece Shannon che punta la pistola su Locke. Sayid riesce a gettare a terra la ragazza proprio mentre spara, e Locke viene solamente ferito di striscio alla testa. Shannon fugge via, e Kate la insegue.\nPi\u00f9 tardi, Sayid chieder\u00e0 a Locke di condurlo alla botola.\nIn fuga.\nTrama.\nL'episodio inizia con un flashback nel quale Kate, che viaggia sotto falso nome per sfuggire alla polizia, viene a sapere che sua madre \u00e8 in ospedale e che sta morendo di cancro. Disperata, va alla clinica dov'\u00e8 ricoverata per vederla, ma deve rinunciarvi perch\u00e9 la stanza \u00e8 piantonata da un agente. Cos\u00ec va a chiedere aiuto ad un vecchio amico d'infanzia, Tom, che lavora come medico presso l'ospedale. L'amico (che adesso \u00e8 sposato e ha un bimbo) accetta di aiutarla e fa in modo di prenotare una risonanza magnetica per la madre di Kate per qualche ora dopo, in modo che la ragazza possa incontrarla senza essere vista dall'agente di guardia. Mentre aspettano il momento di tornare in ospedale, Kate propone a Tom di andare a disseppellire un misterioso oggetto. I due si recano quindi in un posto dove scavano una buca da cui estraggono una \"capsula del tempo\", ovvero una scatola che avevano sotterrato da ragazzini, nella quale avevano messo i loro oggetti preferiti (tra cui l'aeroplanino giocattolo che nell'isola Kate conserva tanto gelosamente) e una cassetta che avevano registrato assieme. Kate e Tom ascoltano la cassetta, nella quale si sentono le loro voci di ragazzini e si sente il giovane Tom dire che sicuramente quando in futuro andranno a riprendere la scatola saranno sposati e avranno dei figli. Nella commozione del momento Kate bacia Tom e lui all'inizio ricambia, ma poi si discosta da lei dicendo che \u00e8 meglio andare. I due si recano in ospedale e Tom porta la madre di Kate in radiologia, poi la lascia sola con la figlia. Kate piangendo chiede alla madre di perdonarla, ma lei si mette a urlare chiedendo aiuto, cos\u00ec la ragazza \u00e8 costretta a scappare: ormai \u00e8 stata scoperta. Kate prende quindi la macchina di Tom per fuggire, ma l'amico sale accanto a lei e cerca inutilmente di convincerla ad arrendersi; la ragazza gli intima di scendere, ma lui si rifiuta. Kate allora fa partire la macchina tentando la fuga, ma la polizia li insegue e spara, colpendo per sbaglio Tom, che rimane ucciso.\nNell'isola Michael, Jin e Sawyer stanno finendo di costruire la zattera, e su consiglio di Artz decidono di partire il giorno seguente. Kate cerca di convincere Michael a portarla con s\u00e9 al posto di Sawyer, e quando questi viene a saperlo si infuria. Intanto Sayid e Locke mostrano a Jack la botola e lui si mostra d'accordo con Locke sul fatto di aprirla; Sayid, al contrario, dice che potrebbe essere pericoloso, la botola non ha una maniglia, e quindi \u00e8 stata progettata per non essere aperta dall'esterno. Poco dopo Jack viene chiamato da Kate: Michael improvvisamente si \u00e8 sentito male. Il medico va ad aiutarlo e si rende conto che \u00e8 stato intossicato da qualcosa che \u00e8 stato messo nella sua bottiglia d'acqua. Michael pensa che il colpevole sia Sawyer e gli dice che non gli permetter\u00e0 pi\u00f9 di partire con lui; Sawyer allora, credendo che sia stata tutta una manovra di Kate per prendere il suo posto nella zattera, rivela a tutti che \u00e8 una fuggitiva. La ragazza ammette che \u00e8 vero, ma dice di non essere stata lei ad intossicare Michael; quest'ultimo per\u00f2 decide di nuovo di portare con s\u00e9 Sawyer. Walt intanto incontra Locke e improvvisamente gli dice di non aprire la botola, perch\u00e9 succederanno cose terribili. Il ragazzo poi va dal padre e gli confessa di essere stato lui a bruciare la prima zattera, perch\u00e9 non voleva lasciare l'isola, cos\u00ec Michael gli dice che se lui preferisce possono restare, ma Walt risponde che adesso vuole partire. Nel frattempo Jack va a parlare con Sun e le dice che ha capito che \u00e8 stata lei ad intossicare l'acqua: in realt\u00e0 la bottiglia era di Jin, ma per sbaglio l'ha bevuta Michael. Sun ammette di essere stata lei, dice che non voleva far del male a nessuno, voleva solo impedire al marito di partire, e Jack le assicura che terr\u00e0 il segreto. Nell'ultima scena, da un dialogo di Sun e Kate, si scopre che in realt\u00e0 era stata proprio quest'ultima a suggerire a Sun di intossicare il marito.\nEsodo, prima parte.\nTrama.\nNei flashback vengono mostrati gli istanti prima dell'imbarco dei protagonisti sull'aereo. Jack prima di partire incontra Ana Lucia Cortez che rivela di avere il suo stesso volo e cerca di consolarlo per la morte di suo padre, avendo sentito la discussione avuta dal medico con l'addetta al check-in. \nSull'isola Danielle giunge sulla spiaggia, nel campo dei sopravvissuti, e annuncia loro che gli Altri stanno per arrivare, giacch\u00e9 in lontananza si vede il fumo nero che secondo la donna ne precederebbe la venuta. Nonostante lo scetticismo di molti, primo fra tutti Jack, tra i sopravvissuti comincia a diffondersi una certa paura. Cos\u00ec lo stesso Jack, insieme con Kate, Locke, Danielle, Hurley e Sayid elabora un piano: aprire la botola con dell'esplosivo per nasconderci tutti i superstiti. Danielle annuncia agli altri che l'esplosivo si trova alla Roccia Nera, nel Territorio Oscuro, e si offre di fare da guida. Cos\u00ec il gruppo, privato di Sayid e al quale si aggiunge Artz, si inoltra nella foresta. Intanto Walt lascia Vincent a Shannon in vista della sua partenza. Poi, insieme a Sawyer, Michael e Jin saluta tutti gli altri e si imbarca sulla zattera. I quattro portano con s\u00e9 una bottiglia con dei messaggi lasciati dagli altri sopravvissuti.\nEsodo, seconda parte.\nNel flashback vengono mostrati gli istanti precedenti all'imbarco sull'aereo degli altri passeggeri; Jin, andando in bagno, si incontra con un uomo che, parlando il coreano, lo informa di lavorare per il padre di Sun. Quest'ultimo sa che ha intenzione di portare la figlia in un altro Paese, ma che non sar\u00e0 mai libero perch\u00e9 dovr\u00e0 lavorare anche l\u00e0 per altri suoi amici. Hurley, a causa della sua iella, rischia di perdere il volo ma riesce all'ultimo per un colpo di fortuna. Locke scopre che il suo aereo per disabili non \u00e8 ancora arrivato, cos\u00ec gli fanno prendere l'815.\nDanielle guida la spedizione verso la roccia nera che altro non \u00e8 che una nave schiavista, la Black Rock. La dinamite si trova nella stiva: Jack e Kate entrano e la prendono, fuori Artz, che si dice essere un esperto, malgrado prenda alcune precauzioni ne fa saltare un candelotto e muore. Intanto la Rousseau arriva sulla spiaggia chiedendo di vedere Sayid. Dopodich\u00e9, resta attratta dal bambino di Claire, la stordisce e lo rapisce. Il gruppo intuisce che la donna voglia scambiare con gli Altri Aaron (nome dato al piccolo) per Alex, sua figlia. Charlie e Sayid si precipitano al suo inseguimento e la trovano alla fonte del fumo nero. La donna riconsegna il bambino e i due lo riportano a Claire. Intanto Locke, Jack, Hurley e Kate portano la dinamite alla botola e si preparano per farla saltare, ma Hurley legge sul lato della porta la serie dei suoi numeri maledetti; cerca cos\u00ec di impedirne l'apertura, ma ormai \u00e8 troppo tardi. \nIntanto il radar installato da Sayid sulla zattera capta un oggetto in avvicinamento: una barca di pescatori. Il gruppo della zattera racconta loro cos'\u00e8 successo ma quelli li aggrediscono per rapire Walt. Sawyer viene colpito da un proiettile e cade in acqua mentre Jin si butta per salvarlo. Il bambino viene catturato e la zattera incendiata. Si scopre che Charlie ha di nascosto preso dall'aereo abbattuto una quantit\u00e0 di eroina; guardando nella buca causata dall'esplosione, Jack e Locke trovano una lunga scala che scende in profondit\u00e0 del terreno."}
{"id": "2609198", "revid": "252732", "url": "https://it.wikipedia.org/wiki?curid=2609198", "title": "Fiera del Mare", "text": ""}
{"id": "2609199", "revid": "33751", "url": "https://it.wikipedia.org/wiki?curid=2609199", "title": "Definitely Maybe (DVD)", "text": ""}
{"id": "2609202", "revid": "6923", "url": "https://it.wikipedia.org/wiki?curid=2609202", "title": "Thenmuli Rajaratnam", "text": " Uccise Rajiv Gandhi, se stessa ed altre 14 persone (di pi\u00f9 secondo alcune fonti, ma il numero rimane imprecisato) in un attacco suicida avvenuto il 21 maggio 1991 nella piccola citt\u00e0 indiana di Sriperumbudur, vicino Chennai. Membro delle Tigri Tamil, Rajaratnam era anche conosciuta come Gayatri e Dhanu.\nL'assassinio.\nRajiv Gandhi si trovava a Sriperumbudur, nel Tamil Nadu, per condurre la propria campagna elettorale per le eminenti elezioni parlamentari. Tempo prima, quando Rajiv era al potere, il suo governo invi\u00f2 di una forza di pace in Sri Lanka scatenando le ire dei gruppi Tamil. Le truppe che aveva inviato nel 1987 avevano combattuto con i guerriglieri separatisti Tamil.\nRajaratnam indossava una cintura con il materiale esplosivo situato nella zona lombare e il gruppo di alimentazione e la circuiteria nella parte anteriore. Un interruttore azion\u00f2 il circuito e l'altro attiv\u00f2 la bomba. L'esplosivo utilizzato fu RDX e circa pallini d'acciaio da 2 mm furono incorporati nella bomba. Dopo aver cinto con una ghirlanda Rajiv, Rajaratnam si chin\u00f2 per toccargli i piedi attivando l'ordigno. Rajiv avrebbe cercato di fermarla, a giudicare dai segni riportati sul suo viso a seguito dell'esplosione.\nSette anni pi\u00f9 tardi, nel 1998, un tribunale indiano condann\u00f2 ventisei persone per la cospirazione nell'assassinio di Rajiv. In appello, solamente quattro sentenze a morte, delle ventisei, furono confermate."}
{"id": "2609205", "revid": "116260069", "url": "https://it.wikipedia.org/wiki?curid=2609205", "title": "Ach\u00ed", "text": "Ach\u00ed \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da un gruppo di persone fuggite da localit\u00e0 vicine a causa di un'epidemia di colera nel 1814, mentre l'istituzione del comune \u00e8 del 1934."}
{"id": "2609206", "revid": "1543377", "url": "https://it.wikipedia.org/wiki?curid=2609206", "title": "Patente di guida italiana", "text": "La patente di guida italiana \u00e8 un'autorizzazione amministrativa della Repubblica Italiana necessaria per la conduzione su strade pubbliche di veicoli a motore, che viene rilasciata dopo che siano stati accertati i requisiti psicofisici e attitudinali della persona. Attualmente la patente di guida italiana \u00e8 rilasciata nel formato \"patente di guida europea\", adottato dai Paesi dell'Unione europea allo scopo di rendere omogenee le informazioni contenute nel documento.\nPer poter guidare in paesi stranieri, a volte viene richiesta l'esibizione della patente di guida \"nazionale\" (rilasciata cio\u00e8 dal paese di residenza) congiuntamente ad una traduzione ufficiale denominata \"permesso internazionale di guida\".\nChi guida un veicolo a motore \u00e8 obbligato a tenere con s\u00e9 la patente di guida della categoria corrispondente. In caso di dimenticanza, la legge italiana non prevede la possibilit\u00e0 di evitare le sanzioni, nemmeno mostrando la patente in un momento successivo ai controlli della polizia.\nNon \u00e8 neanche possibile fornire un altro documento di identit\u00e0 valido e il numero di patente (ovvero la carta di circolazione del veicolo se il conducente ne \u00e8 anche il proprietario), per una verifica via wireless in tempo reale con la banca dati della motorizzazione civile.\nStoria.\nIl primo codice della strada italiano fu stilato sulla falsariga del \"Regolamento per la circolazione delle vetture automobili\", promulgato dal Comune di Milano nel 1898, al cui articolo 18 gi\u00e0 si prevedeva il rilascio di una patente di guida \"ante litteram\", definita \"concessione\" e rilasciata da apposita commissione comunale dopo le opportune verifiche del richiedente, circa le sue capacit\u00e0 psicofisiche e tecniche di gestione del veicolo.\n\u00c8 solamente nel 1901 che in Italia viene promulgato il primo regolamento nazionale, composto da 51 articoli, che fa riferimento alla patente di guida, e recita: \"Gli automobilisti che devono circolare sulle strade ordinarie saranno sottoposti alle opportune prove\" e aggiunge \"Chi intenda condurre un automobile deve essere munito di apposita licenza rilasciata dalla prefettura dopo una prova, sotto controllo del genio civile, consistente in corse di esperimento e in manovre degli apparecchi\". Tali disposti sono contenuti nel , che prevedeva anche il rilascio di un \"libretto\" ove annotate le eventuali contravvenzioni.\nIl primo italiano del quale si abbia notizia di rilascio della licenza di guida, nel 1901, fu il torinese Bartolomeo Tonietto, detto Alberto, celebre chauffeur di casa Savoia. La prima donna italiana fu la torinese Ernestina Prola, che ottenne la licenza nel 1907.\nModelli.\nDal 1959, anno di entrata in vigore del nuovo codice della strada, in Italia sono stati stampati 10 modelli di patenti. I modelli stampati negli anni precedenti rimanevano ancora validi per essere poi gradualmente sostituti con i nuovi. Tutte le patenti, indipendentemente dal loro formato, sono documenti considerati equipollenti alla carta d'identit\u00e0 e quindi validi al fine dell'identificazione personale, in base al .\nCorrente.\nLa versione corrente del modello di patente \u00e8 il modello MC 720P e viene distribuita a partire dal 19 gennaio 2013. Da tale data vi \u00e8 l'obbligo per tutti i paesi dell'Unione europea di emettere la patente di guida europea. Sempre in formato tessera di plastica, \u00e8 simile al modello precedente dal quale differisce grazie all'introduzione di alcune importanti novit\u00e0 riguardanti:\nRilasciato dalla motorizzazione civile, questo modello di patente \u00e8 prodotto dall'Istituto Poligrafico e Zecca dello Stato ed \u00e8 realizzato con stampa litografica a 6 colori in bianca e 3 colori in volta, di cui uno invisibile, fluorescente sotto la lampada di Wood.\nLa direttiva 91/439/CEE e l'allegato III stabiliscono le regole e i requisiti minimi per il conseguimento della patente di guida per gli stati membri e suddivide le categorie delle patenti in due grandi gruppi: Gruppo 1 (A e B) e Gruppo 2 (C e D) stabilendo anche a seconda del gruppo la periodicit\u00e0 degli esami con la direttiva 2006/126/CE che ha abrogato la precedente direttiva 91/439/CEE.\nDall'agosto 2009 l'Unione europea ha rivisto nuovamente la direttiva 2006/126/CE adeguando e abbassando ulteriormente i requisiti psicofisici in riferimento alla classificazione delle minorazioni visive dell'Organizzazione mondiale della sanit\u00e0, considerato che: \"Dato che l'esistenza di requisiti difformi da uno Stato membro all'altro pu\u00f2 incidere sul principio della libera circolazione, nella risoluzione del 26 giugno 2000 il Consiglio ha domandato specificamente una revisione delle norme mediche per le patenti di guida\" e al principio di pari opportunit\u00e0 per le persone con disabilit\u00e0: un piano d'azione europeo (2004-2010), con le nuove direttive 2009/112/CE e 2009/113/CE.\nCon il decreto legislativo n. 59 del 18 aprile 2011 (pubblicato su G.U. n. 99 del 30 aprile 2011) si sono recepite le direttive 2006/126/CE e 2009/113/CE concernente la patente di guida. Le disposizioni ivi contenute sono applicate dal 19 gennaio 2013 con l'eccezione di quelle degli articoli 9, comma 2, 22, comma 1, e 23, nonch\u00e9 dell'allegato III, con riferimento alle patenti per le categorie A, A1, B, BE, C, CE, D, DE, KA e KB che sono entrate in vigore il 15 maggio 2011.\nUna delle novit\u00e0 \u00e8 che per la patente B viene rivisto il limite di massa massima autorizzata di 3,5\u00a0t, portandolo a 4,25\u00a0t (3,5\u00a0t veicolo trainante e 750\u00a0kg rimorchio trainato). Questo richiede un superamento di una prova di capacit\u00e0 e comportamento su veicolo specifico a chi ne fa richiesta.\nLa direttiva 2012/36/UE apporta rilevanti modifiche alla 2006/126/UE, fra le quali i requisiti dei veicoli per gli esami di guida e la possibilit\u00e0 (per chi ha gi\u00e0 una patente B, C o D) di guidare veicoli con cambio manuale anche se si \u00e8 sostenuto un esame di pratica con veicolo a cambio automatico (5.1.3).\nDall'approvazione il 19 novembre 2012 non \u00e8 stata recepita nell'ordinamento italiano e di molti Stati membri, resta comunque invariata la data di entrata in vigore il 19 gennaio 2013.\nResta comunque in vigore un recepimento pi\u00f9 restrittivo dell'allegato III per quel che concerne i requisiti visivi a scapito soprattutto dei soggetti affetti da disabilit\u00e0 visive tra cui coloro che hanno una visione monoculare e per i soggetti con lievi imperfezioni del campo visivo.\nCodici armonizzati.\nIn basso a sinistra della seconda faccia della patente di guida europea sono inserite le cifre del cosiddetto \"codice armonizzato\" (identico per tutta l'Europa), la cui lettura consente di avere precise informazioni relative a restrizioni, estensioni, limitazioni, obblighi particolari, adattamenti dei veicoli, abilitazioni del titolare della patente di guida. Esse vengono inserite con dei codici (spesso integrati e completati da sub-codici), che sono:\nOltre ai codici armonizzati (identici per tutta l'Europa) viene previsto anche l'uso di codici nazionali contraddistinti dal numero 100 e superiori, validi unicamente per la circolazione sul territorio dello Stato membro che ha rilasciato la patente.\nAlcuni costruttori permettono il depotenziamento ed eventualmente il ripristino della potenza piena dei loro mezzi per poter essere usati anche da chi \u00e8 soggetto a restrizioni di potenza, rilasciando un nulla osta, una dichiarazione delle nuove specifiche e la dichiarazione dell'esecuzione dell'elaborazione, esattamente come concesso dal codice della strada numero 76.\nCategorie.\nQuanto segue vale solo per le patenti conseguite nei paesi dell'Unione europea e pi\u00f9 specificatamente in Italia. Altrove valgono regolamenti differenti, anche se le patenti di molti paesi sono convertibili in patenti europee previa la revoca della patente precedente. Con la patente italiana si pu\u00f2 circolare liberamente in tutta l'Unione europea senza certificati aggiuntivi specifici e le patenti di tutti gli stati comunitari sono conformi e ammesse in Italia. Per i conducenti muniti di patente non comunitaria, se questa non \u00e8 conforme al modello ufficiale stabilito dalla convenzione di Vienna, \u00e8 necessario che essa sia accompagnata da una traduzione ufficiale in lingua italiana. I cittadini extracomunitari, con patente estera non conforme, hanno l'obbligo di conseguire la patente italiana se risiedono in Italia da pi\u00f9 di 1 anno.\nLa disciplina sulle patenti di guida \u00e8 contenuta nel . L'attuale normativa ha avuto l'ultima modifica con il Decreto Ministeriale del 29/03/1999, con il quale l'Italia si allinea alle direttiva comunitaria n\u00b0 91/439/CEE. Con il decreto del 1999 sono state abolite le sottocategorie di patente B1, C1 e D1; inoltre a partire dal 1\u00ba luglio 1999 sono rilasciate dalla motorizzazione civile, mentre in precedenza la competenza era della prefettura.\nVecchi ordinamenti per i ciclomotori e i motocicli.\nLa patente AM sostituisce dal 19 gennaio 2013 il Certificato di idoneit\u00e0 alla guida dei ciclomotori. A partire dal 18 agosto 2015, il conducente con sedici anni o pi\u00f9 ha la possibilit\u00e0 di trasportare un passeggero qualora il mezzo sia omologato.\nLe patenti A1 rilasciate dal 1\u00ba ottobre 1999 al 18 gennaio 2013 abilitano alla conduzione di tutti i motocicli leggeri, indipendentemente dal rapporto potenza/massa, nonch\u00e9 tutti gli altri motoveicoli (motocarri, quadricicli e motocarrozzette), senza passeggero, trasportabile solo dopo il compimento del 18\u00ba anno di et\u00e0. Prima di tale data (dal 1\u00ba luglio 1996 al 30 settembre 1999) tale patente, al compimento del 18\u00ba anno diventava A2 (A limitata), dopo altri due anni, quindi a 20 anni, diventava A. Prima di quest'ultima forma dal 1\u00ba ottobre 1993 al 30 giugno 1996, si potevano guidare 125, con limitazioni di potenza e rapporto potenza massa pari alla patente A limitata, mentre il passeggero era trasportabile solo a partire dai 18 anni. Raggiunto il 20\u00ba anno e dopo almeno due anni dal conseguimento la patente diventava A illimitata.\nPrima ancora, dal 26 aprile 1988 al 30 settembre 1993, si potevano guidare motocicli leggeri con cilindrata di 125cc, senza limitazioni di alcun tipo, eccezion fatta per il passeggero, che poteva essere condotto solo a partire dei 18 anni. In ogni caso la circolare n.45 del 1999 del Ministero dei Trasporti stabilisce che le patenti A1 rilasciate fino al 30 settembre 1999 attualmente sono tutte diventate categoria A \"senza limiti\" (la vecchia A) in quanto \u00e8 ovvio che tutti i titolari della stessa hanno superato il 20\u00ba anno di et\u00e0.\nPrecedentemente fino al 17 gennaio 2013 era possibile conseguire la patente A2 a 18 anni e permetteva di guidare motoveicoli con potenza massima di 25\u00a0kW e con rapporto peso/potenza che non superi i 0,16\u00a0kW/kg e dopo due anni diveniva automaticamente A.\nPrecedentemente fino al 17/1/2013 era possibile conseguire la patente A ad accesso diretto a 21 anni, mentre per chi aveva conseguito la patente A2, questa diveniva automaticamente A dopo 2 anni.\nLe patenti B ancora attive rilasciate dal 1901 al 1985 integrano anche la vera e propria patente A (abilitando alla conduzione di tutti i motocicli sia in territorio nazionale che nei paesi dell'Unione Europea); le patenti B rilasciate tra il 1 gennaio 1986 e 25 aprile 1988 abilitano alla conduzione di tutti i motocicli sul territorio nazionale (per la guida all'estero \u00e8 necessario superare l'esame pratico della vera e propria patente A; in Inghilterra si pu\u00f2 guidare un motociclo 125cc. se la patente B \u00e8 stata rilasciata prima del 1\u00ba febbraio 2001).\nSpeciali.\nPrecedentemente conosciuta come patente F, i minorati fisici possono conseguire le patenti speciali di categoria A, B, C e D con revisione di norma ogni 5 anni salvo indicazione diversa della Commissione medica locale. La Commissione rilascia il certificato di idoneit\u00e0 alla guida per:\nI titolari di patente speciale devono rivolgersi alla commissione medica locale.\nI candidati al conseguimento e al rinnovo della patente devono recarsi dal proprio medico di base il quale compiler\u00e0 il certificato medico relativo ai precedenti morbosi (come previsto dalla legge 29 luglio 2010 n. 120)\nTale commissione deve comporsi di:\nLa commissione ha in ogni caso la facolt\u00e0 (art. 330 D.P.R. n. 485/92) di richiedere ulteriori accertamenti specialistici e di laboratorio che ritenesse necessari per giungere a formulare il suo giudizio sull'idoneit\u00e0 o meno alla guida.\nIl costo degli accertamenti \u00e8 a totale carico del richiedente come previsto dalla normativa vigente (Art. 330 comma 6 DPR 495/92 \u201cRegolamento di esecuzione e di attuazione del nuovo codice della strada\u201d), e il medico non pu\u00f2 porli a carico del servizio sanitario nazionale (non necessitano di prescrizione sul ricettario regionale). \nIl Dipartimento dei trasporti ricever\u00e0 poi la documentazione.\nLa visita ha un costo diverso a seconda della struttura a cui ci si rivolge. In taluni casi viene richiesto il codice fiscale, oltre al pagamento tramite conto corrente delle imposte relative.\nIl Dipartimento ricever\u00e0 tutta la documentazione e il certificato direttamente dal medico e provveder\u00e0 a spedire al domicilio una nuova patente di guida. Nell'attesa della riemissione del documento si pu\u00f2 condurre solo in Italia e solo se con certificato medico al seguito.\nConseguimento.\nIl conseguimento della patente prevede un esame teorico e un esame pratico. Come per il rinnovo, sono necessari il certificato anamnestico e quello medico-legale. Visite mediche, lezioni, pratiche ed esami possono essere effettuate anche in un'autoscuola, soluzione pi\u00f9 opportuna dal punto di vista formativo ma pi\u00f9 costosa.\nProva teorica.\nCon la circolare 38460 del 14/12/2021, redatta dal Ministero delle Infrastrutture e della mobilit\u00e0 sostenibili, \u00e8 cambiata la formula dell'esame teorico per il conseguimento delle patenti A1, A2, A, B1 e B. Si deve sempre superare una prova a quiz con risposta \"Vero/Falso\" ma ora composta da 30 domande (non 40 domande come in precedenza). Inoltre, per rispondere a tutti i quesiti, si hanno 20 minuti di tempo (non 30 come prima del 20 dicembre 2021) e si \u00e8 promossi fino ad un massimo di 3 errori (4 in passato).\nDal settembre 2006 \u00e8 stata introdotta, inoltre, presso gli uffici della motorizzazione civile, la modalit\u00e0 del quiz informatico che dal 3 gennaio 2011 non viene pi\u00f9 previsto in multilingue ma solo in lingua italiana, francese e tedesco. Precedentemente il candidato aveva la possibilit\u00e0 di scegliere la lingua tra italiano, inglese, francese, spagnolo, tedesco, russo, arabo e cinese; con o senza il supporto audio. Pertanto \u00e8 stata eliminata, se non per i sordomuti, la tipologia dell'esame di teoria orale per questi tipi di patente.\nUna volta sostenuto l'esame teorico per una di queste categorie, esso \u00e8 valido anche per le altre, quindi se si possiede una patente tra quelle elencate \u2212 fa eccezione la AM\u2212 \u00e8 possibile passare alle altre categorie elencate sostenendo il solo esame pratico.\nPer le categorie C, CE, D, DE e BE l'esame teorico deve essere ripetuto ogni volta che si consegue una nuova patente.\nAutorizzazione ad esercitarsi alla guida.\nL'autorizzazione ad esercitarsi alla guida, volgarmente nota come \"foglio rosa\" dal colore del suo fronte, \u00e8 l'autorizzazione amministrativa che consente al candidato di allenarsi in vista dell'esame pratico.\nProva pratica.\nLe prove pratiche consistono nella semplice prova nel traffico per la categoria B, mentre per le categorie AM, A1, A2 ed A constano di pi\u00f9 fasi.\nSanzioni.\nLa patente di guida pu\u00f2 essere ritirata, sospesa o revocata, come sanzione accessoria in aggiunta alle sanzioni amministrative e/o alla decurtazione dei punti.\nSistema a punti.\nDal 1\u00ba luglio 2003 \u00e8 inoltre in vigore la \"patente a punti\": al rilascio del documento conseguente al superamento della prova pratica vengono assegnati d'ufficio 20 punti. Ad ogni infrazione accertata dalle autorit\u00e0 competenti, viene decurtato un numero di punti proporzionale alla gravit\u00e0 della stessa. Possono essere sottratti al massimo 15 punti alla volta \u2212 tranne quando una o pi\u00f9 infrazioni prevedono la sospensione o la revoca della patente \u2212 e l'azzeramento degli stessi comporta l'obbligo di revisione della patente.\nSono poi previsti dei bonus per buona condotta.\nRitiro.\nPer particolari tipi di infrazioni a norme che prevedono un'operazione di natura burocratica, la patente \u00e8 immediatamente ritirata durante la circolazione dagli agenti di polizia che accertano la violazione. In tali casi la patente viene subito restituita dopo l'adempimento della prescrizione omessa. Questo avviene in caso di:\nLa patente \u00e8 inoltre ritirata a ogni violazione che ne comporti la sospensione a tempo determinato o la revoca permanente.\nSospensione.\nLa sospensione temporanea della patente \u00e8 disposta dal prefetto, dalla motorizzazione civile e dall'autorit\u00e0 giudiziaria (giudice) nella maggior parte delle violazioni gravi del codice stradale e in certe violazioni del codice civile e penale. Il periodo di sospensione pu\u00f2 variare da un minimo di 15 giorni per le infrazioni meno gravi a un massimo di 5 anni. La sospensione \u00e8 richiesta in caso di:\nLa patente \u00e8 inoltre sospesa da 1 a 3 mesi in seguito alla duplice violazione in un biennio delle norme del codice della strada riguardanti precedenza, divieto di sorpasso (casi di minore gravit\u00e0), passaggi a livello, distanza di sicurezza, incrocio tra veicoli e uso delle cinture di sicurezza.\nRevisione.\nLa revisione della patente di guida pu\u00f2 essere disposta dal prefetto o dalla motorizzazione civile qualora sorgano dubbi sul permanere dei requisiti minimi fisici e psichici richiesti e/o sulle conoscenze e capacit\u00e0 tecniche dell'individuo, nonch\u00e9 nei casi previsti dagli articoli 186 e 187 del codice della strada. Al patentato pu\u00f2 essere prescritta una visita medica presso la Commissione medica locale e/o un esame di idoneit\u00e0 tecnica simile al normale esame teorico-pratico per il conseguimento della patente. L'esame di revisione \u00e8 in particolar modo richiesto all'esaurirsi dei punti della patente ovvero quando il conducente sia stato coinvolto in un incidente stradale se ha determinato lesioni gravi alle persone con conseguente applicazione della sanzione amministrativa accessoria della sospensione della patente di guida, quando il conducente minorenne abbia violato il codice della strada con conseguente applicazione della sanzione amministrativa accessoria della sospensione della patente di guida. Altra fattispecie che determiner\u00e0 la revisione della patente di guida sar\u00e0 per il titolare della patente che, decurtati almeno cinque punti, \"commetta altre due violazioni non contestuali, nell'arco di 12 mesi dalla data della prima violazione, che comportino ciascuna la decurtazione di almeno cinque punti (art. 126 bis del codice della strada).\nRevoca.\nLa revoca della patente \u00e8 un annullamento permanente del valore della patente. Viene disposta dalla prefettura, dalla motorizzazione civile o dall'autorit\u00e0 giudiziaria qualora il patentato non sia pi\u00f9 idoneo alla guida: in seguito ad infrazioni molto gravi o in caso di ripetute recidive. La patente viene revocata qualora il titolare:\nChi abbia avuto la propria patente revocata pu\u00f2 sottoporsi nuovamente all'esame di guida per conseguirne una nuova, ma solo dopo che sia trascorso almeno un anno dalla data esecutiva del provvedimento di revoca.\nValidit\u00e0, rinnovo, limitazioni.\nLe limitazioni alla guida sono descritte all'articolo 117 del codice della strada.\nAl compimento del 65\u00ba anno di et\u00e0, le patenti di categoria C e CE abilitano alla guida di autotreni ed autoarticolati con massa \u2264 20 t. Le patenti di categoria D invece, oltre i 68 anni di et\u00e0, non sono pi\u00f9 rinnovabili e possono essere convertite in altra categoria.\nIl rinnovo della patente di guida necessita dell'esito positivo della visita medico-legale per la verifica dei requisiti fisici, psicologici ed attitudinali. In alternativa, la visita medica pu\u00f2 essere effettuata presso le unit\u00e0 sanitarie territoriali di Rete Ferroviaria Italiana. Il medico di base non pu\u00f2 effettuare la verifica, pu\u00f2 solamente rilasciare il certificato anamnestico.\nNeopatentati.\nChi ha una patente di categoria A2, A, B1 e B da meno di 3 anni viene detto \"neopatentato\", e sono previste le seguenti restrizioni:\nAbolizione del bollino di rinnovo.\nSuccessivamente all'introduzione della modifica all'art.126, comma 8 del codice della strada e del decreto del Dipartimento dei trasporti (duplicato patente ad ogni rinnovo di validit\u00e0), dal 9 gennaio 2014 \u00e8 stato abolito il bollino adesivo per il rinnovo della patente, detto anche \"conferma di validit\u00e0\", (che doveva essere apposto nell'apposito spazio nella vecchia patente in tela, una volta ricevuto via posta).\nDa quella data, qualsiasi patente scaduta deve essere rinnovata per duplicato e, quindi, sostituita con una del formato corrente. Una volta espletati gli adempimenti, il nuovo documento arriva direttamente al domicilio del titolare.\nTale modalit\u00e0 vale anche per il rilascio di un duplicato in caso di smarrimento/furto/distruzione.\nSmarrimento.\nIn caso di smarrimento della patente di guida italiana \u00e8 necessario sporgere denuncia presso le forze dell'ordine entro 48 ore dallo smarrimento o dal furto. Gli organi di polizia provvederanno al rilascio del permesso provvisorio di guida, valido solo in Italia. La patente smarrita pu\u00f2 essere:\nA seguito della consegna di un nuovo documento, quello vecchio, anche se venisse ritrovato, non potr\u00e0 pi\u00f9 essere utilizzato."}
{"id": "2609207", "revid": "287204", "url": "https://it.wikipedia.org/wiki?curid=2609207", "title": "Ach\u00ec", "text": ""}
{"id": "2609208", "revid": "287204", "url": "https://it.wikipedia.org/wiki?curid=2609208", "title": "Achi", "text": ""}
{"id": "2609209", "revid": "767487", "url": "https://it.wikipedia.org/wiki?curid=2609209", "title": "Come un pugno chiuso", "text": "Come un pugno chiuso \u00e8 un album discografico del gruppo musicale italiano Statuto, pubblicato nel 2007 dalla Venus Dischi.\nIl disco.\n\u00c8 il tredicesimo album musicale degli Statuto."}
{"id": "2609218", "revid": "62748", "url": "https://it.wikipedia.org/wiki?curid=2609218", "title": "Il ritorno dell'Ape Mag\u00e0", "text": " \u00e8 un anime televisivo di 26 episodi creato da Tatsuo Yoshida, prodotto dalla Tatsunoko e trasmesso da Fuji TV nel 1974, seguito della prima serie \"Le avventure dell'Ape Mag\u00e0\" / \"Le nuove avventure dell'Ape Mag\u00e0\".\nLa serie ha avuto anche un remake sempre firmato Tatsunoko, \"Di fiore in fiore con l'Ape Mag\u00e0\", e un adattamento statunitense ottenuto rimontando gli episodi della prima e della seconda serie, trasmesso in Italia con il titolo \"Un alveare d'avventure per l'Ape Mag\u00e0\".\nTrama.\nIl sequel ha inizio qualche tempo dopo gli eventi occorsi durante la prima serie \"Le avventure dell'Ape Mag\u00e0\".\nMag\u00e0 ha ritrovato finalmente sua madre l'Ape regina e sua sorella Maya ed insieme hanno ricostruito il regno delle api.\nNel regno le cose vanno bene, finch\u00e9 uno sciame di falene arriva a distruggere il territorio circostante l'alveare, di cui vogliono impossessarsi.\nLa vecchia Aghi, un'ape a capo dell'esercito, vuole andare in guerra contro le falene, ma la Regina si oppone, cos\u00ec Aghi e il Generale iniziano a tramare per estrometterla, e mirano a mettere sul trono Dorosi, una giovane ape che aspira a diventare regina.\nAccortosi di questo tranello, l'altro generale, padre di un'ape amica di Mag\u00e0 e Maya, avvisa Mag\u00e0 e insieme decidono di recarsi a parlare con le falene per mantenere la pace.\nL'incontro si rivela un disastro, infatti il buon generale viene assassinato dal capo delle falene; tornati all'alveare col cadavere del buon generale, Mag\u00e0 ed i suoi amici vengono duramente rimproverati da Aghi e dall'esercito. Con l'esercito sempre pi\u00f9 arrabbiato e con Aghi che li incita alla guerra, tutti si convincono che la Regina ormai non \u00e8 pi\u00f9 in grado di regnare e cos\u00ec lei, Mag\u00e0 e Maya vengono deposte e Dorosi sale sul trono.\nSubito l'esercito va all'attacco delle falene, ma, quando giungono nel loro territorio si trovano davanti ad una scena agghiacciante: le falene sono tutte morte, compreso il loro capo.\nDalle rocce spuntano i calabroni, artefici del massacro delle falene. I calabroni distruggono l'esercito delle api, rapiscono Aghi e vanno all'alveare dicendo che vogliono la Regina in cambio del rilascio di Aghi, promettendo in cambio di non attaccare l'alveare, Dorosi \u00e8 disperata, cos\u00ec la vera Regina si costituisce come ostaggio dei calabroni, viene portata via e fatta prigioniera.\nMag\u00e0 e Maya, disperate, vanno a cercarla, Mag\u00e0 la trova, ma la Regina, nel tentativo di raggiungere la figlia, precipita in un burrone e, non potendo quasi pi\u00f9 volare, muore.\nMentre Mag\u00e0 e Maya piangono per la perdita appena subita, lo spirito dell'Ape regina appare alle figlie, consigliandole di andare a cercare un luogo chiamato \"La collina della bellezza\" e di stabilirsi l\u00e0.\nMag\u00e0 e Maya si metteranno quindi nuovamente in viaggio, accompagnate da un amico coccinella di nome Tenten (che s'unisce ad un certo punto nel loro cammino), alla ricerca di questo luogo meraviglioso e pacifico, oltre che del loro padre, mai conosciuto. Allo stesso tempo dovranno vedersela con il perfido Apachi, una vespa che cerca vendetta contro Mag\u00e0, essendo convinto che questa gli abbia ucciso il padre tempo prima, e con le tante insidie che, cos\u00ec come nella prima serie, la natura riserver\u00e0 loro.\nDopo molte peripezie, Mag\u00e0 e Maya giungeranno finalmente alla \"collina della bellezza\" e daranno cos\u00ec vita ad un nuovo regno delle api, caratterizzato da pace, armonia e prosperit\u00e0.\nEdizione italiana.\nLa serie TV fu importata in Italia dalla Italian TV Broadcasting agli inizi degli anni ottanta, trasmessa da varie televisioni locali e in seguito anche dal circuito Junior Tv nei primi anni novanta.\nCome per la prima serie, anche in questa nell'adattamento italiano il sesso dell'ape protagonista \u00e8 quello femminile, mentre nella versione originale (e negli adattamenti di tutte le altre nazioni in cui l'anime \u00e8 stato trasmesso) il protagonista dell'anime \u00e8 presentato come maschio.\nNel riadattamento americano del 1995 e nel remake giapponese del 1989, gli adattatori italiani, pur mantenendo il nome Mag\u00e0, hanno ripristinato il sesso maschile al protagonista.\nPersonaggi e doppiatori.\nSolo la doppiatrice giapponese di Maya \u00e8 diversa rispetto alla prima serie, in cui il personaggio era doppiato da Yoshiko Yamamoto.\nDVD.\nIn Giappone l'intera serie di 26 episodi \u00e8 uscita in DVD, in un'unica confezione con sette dischi, il 30 maggio 2007. In Italia non ci sono state uscite della serie per l'home video.\nCaratteristiche.\nPur se spesso associato all\"'Ape Maia\", l'anime dell'Ape Mag\u00e0, nella sua versione originale, si distingue nettamente dal primo (di genere comico-avventuroso) per le sue vicende ed atmosfere, che sono invece nettamente drammatiche, cupe, violente ed in alcuni casi persino cruente: ad esempio in moltissimi episodi di entrambe le stagioni, si vede Mag\u00e0 fare amicizia con altri insetti, per poi vederli morire poco dopo in modo molto tragico (il pi\u00f9 delle volte perch\u00e9 uccisi e mangiati da dei predatori o perch\u00e9 rimasti vittime di qualche trappola o veleno degli esseri umani) oppure altri in cui la protagonista \u00e8 costretta ad ingaggiare delle vere e proprie battaglie con altri insetti che vorrebbero ucciderla, oppure a fronteggiare alcuni cataclismi naturali.\nIl motivo di una trama cos\u00ec dura per un anime rivolto al pubblico infantile, \u00e8 spiegato nella morale che gli sceneggiatori volevano insegnare ai bambini con il cartone: ovvero che la vita riserba a tutti difficolt\u00e0 ed insidie, che vanno affrontate con coraggio e tenacia, ma che non sempre sono destinate a concludersi in modo lieto.\nRiadattamento del 1995.\nNel 1995 la statunitense Saban Entertainment ha operato un riadattamento che ha unito questa serie alla precedente \"Le avventure dell'Ape Mag\u00e0\"; tale riadattamento \u00e8 arrivato anche in Italia nel 1997 col titolo \"Un alveare d'avventure per l'Ape Mag\u00e0\": in questa versione americana, gli originali 113 episodi delle due stagioni sono stati rimontati e ridotti a 65 e ne sono state eliminate diverse scene, modificando cos\u00ec drasticamente diversi finali per via dell'eliminazione delle sequenze pi\u00f9 crude e drammatiche, dando cos\u00ec un costante lieto fine a quasi tutte le storie. Tale riadattamento presenta dunque la storia in modo molto pi\u00f9 edulcorato e leggero rispetto alla versione originale giapponese.\nQuesto adattamento americano aveva come sigla la canzone \"Un alveare d'avventure per l'Ape Mag\u00e0\", cantata da Cristina D'Avena.\nA seguito dell'arrivo di tale riadattamento, la versione originale dell'anime non \u00e8 stata pi\u00f9 replicata in Italia.\nIl remake del 1989.\nPrecedentemente al riadattamento statunitense, nel 1989, in Giappone venne realizzato un remake dell'anime, arrivato anch'esso in Italia nel 2008 in DVD (anche se solo con quattro episodi dei 55 totali) con il titolo \"Di fiore in fiore con l'Ape Mag\u00e0\", che, pur riprendendo la stessa trama, \u00e8 di tenore nettamente diverso rispetto alla serie originale (molto meno violenta e drammatica e pi\u00f9 incentrata sull'avventura) per renderla pi\u00f9 fruibile al pubblico infantile occidentale."}
{"id": "2609219", "revid": "116260408", "url": "https://it.wikipedia.org/wiki?curid=2609219", "title": "Altos del Rosario", "text": "Altos del Rosario \u00e8 un comune della Colombia facente parte del dipartimento di Bol\u00edvar.\nIl centro abitato venne fondato su iniziativa di Diego Ort\u00edz Nieto nel 1637, mentre l'istituzione del comune \u00e8 del 1840."}
{"id": "2609223", "revid": "124045358", "url": "https://it.wikipedia.org/wiki?curid=2609223", "title": "L'uomo bicentenario (racconto)", "text": "L'uomo bicentenario (\"The Bicentennial Man\"), tradotto anche come L'uomo del bicentenario, \u00e8 un racconto lungo fantascientifico del 1976 scritto da Isaac Asimov. Fu insignito del premio Hugo e del Premio Nebula per il miglior racconto del 1976.\nPubblicato per la prima volta nel febbraio del 1976, in occasione del bicentenario degli Stati Uniti, fa parte dell'antologia \"Antologia del bicentenario\" (a cui d\u00e0 il nome) ed \u00e8 stato incluso anche in altre raccolte di racconti di Asimov. \u00c8 ritenuto dallo stesso Asimov il suo miglior racconto sui robot positronici.\nDa questo racconto \u00e8 stato poi tratto nel 1993 un altro romanzo che ne amplia la storia, scritto dallo stesso Asimov assieme a Robert Silverberg, intitolato \"Robot NDR 113\" (\"The Positronic Man\").\nNel 1999 ne \u00e8 stata realizzata una trasposizione cinematografica diretta da Chris Columbus con protagonista Robin Williams.\nAmbientazione.\nLa storia \u00e8 ambientata in un mondo evoluto in cui un'umanit\u00e0 non del tutto libera da preconcetti e paure ancestrali sfrutta la robotica per ottenere prodotti in grado di sostituirla nei lavori pi\u00f9 degradanti. La Terra si \u00e8 naturalmente rigenerata, i mari sono tornati puliti e i boschi hanno riconquistato quegli spazi che gli agglomerati urbani avevano loro sottratto. La popolazione del globo terrestre si \u00e8 ridotta ad un miliardo, ma non a causa di guerre o carestie, ma grazie al decentramento operato verso gli altri pianeti o satelliti, divenute colonie estremamente progredite e abitate da generazioni di uomini di mentalit\u00e0 assai progressista.\nTrama.\nIl racconto narra la lunga evoluzione intellettuale e strutturale di un robot positronico, testimone per duecento anni dell'evoluzione umana. La storia si inizia a svolgere a circa 100 anni dalla morte di Susan Calvin, che al tempo del racconto, \u00e8 diventata una specie di santo patrono protettore dei robot. Dotato di caratteristiche eccezionali per una macchina, NDR-113 (questo \u00e8 il suo numero di serie) diventa parte integrante della famiglia Martin dal giorno in cui Amanda, la figlia pi\u00f9 piccola di Gerald Martin, lo battezza con il nome di \"Andrew\" (Nei suoi racconti di robot, Asimov fa molto spesso battezzare i suoi robot con nomi che hanno le lettere del numero di serie).\nRobot insolito, Andrew manifesta doti artistiche e intellettuali estranee alla sua programmazione originale. Tali peculiarit\u00e0 emergono sempre pi\u00f9 nella coscienza di Andrew che inizialmente le interpreta come delle disfunzioni positroniche. All'interno della tenuta Martin il robot sviluppa, in modo del tutto spontaneo, capacit\u00e0 artistiche e abilit\u00e0 manuali; per far piacere alla \"Piccola Miss\" (cos\u00ec Andrew chiama Amanda Martin) Andrew elabora un piccolo ciondolo di legno destando lo stupore di Gerald. L'affetto che Amanda nutre per Andrew la spinge ad operare delle pressioni sul padre affinch\u00e9 quest'ultimo assicuri ad Andrew gli utili della vendita delle opere di legno da lui elaborate. Un robot con un conto in banca (da 200.000 dollari all'inizio) \u00e8 solo la prima delle stranezze che caratterizzeranno Andrew; nel corso dei decenni diventer\u00e0 \"robot libero\", scrittore, \"dottore\" e fondatore della protesiologia.\nLe sue stravaganze e le sue rivendicazioni dividono l'opinione pubblica. Gli anni trascorrono e i membri della famiglia Martin si susseguono fino ad arrivare all'ultimo discendente, Paul Charney, il quale si adopera affinch\u00e9 Andrew sia dotato di un corpo androide dall'aspetto umano. La coscienza di Andrew \u00e8 in continua crescita, cos\u00ec come il desiderio di avvicinarsi sempre pi\u00f9 all'essere umano. Elabora un progetto per realizzare organi e protesi umani che gli permettano di mangiare, bere e sudare. Tali innovazioni gli procurano riconoscimenti e lauree ad honorem, rispetto e stima; ma Andrew desidera di pi\u00f9: \"il genio che, con le sue creazioni, ha dato tantissimo all'umanit\u00e0\" vuole veder riconosciuto il suo status di uomo. Tale aspirazione lo conduce ad affrontare l'ultima \"miglioria\": quella che lo avrebbe reso mortale. Il giorno del suo duecentesimo compleanno Andrew \u00e8 ufficialmente dichiarato l'uomo bicentenario. Alcuni mesi dopo Andrew si spegne come prima di lui si erano spente tutte le persone a lui care.\nUniverso della fondazione.\nQuesta storia \u00e8 ambientata all'interno dell'Universo della fondazione di Asimov, che comprende anche i suoi precedenti racconti su Susan Calvin e sui robot positronici. \u00c8 chiaramente posizionato (dal punto di vista cronologico) secoli prima degli eventi narrati in Madre Terra e in Abissi d'acciaio, in un periodo in cui i mondi spaziali non si sono ancora rivoltati contro la Terra, e in cui la U.S. Robots \u00e8 ancora in attivit\u00e0. In particolare, questa storia, sembra essere diventata una specie di leggenda presso i mondi spaziali. Viene raccontata quasi come una favola agli infanti, e pare che tutte le bambine di Aurora abbiano sognato almeno una volta di essere la Piccola Miss (almeno questo \u00e8 il parere di Fastolfe). Infatti, nei romanzi I robot dell'alba e I robot e l'Impero la figlia di Fastolfe, Vasilia Aliena, si fa chiamare Piccola Miss da R. Giskard Reventlov, il robot che l'ha allevata."}
{"id": "2609226", "revid": "88740", "url": "https://it.wikipedia.org/wiki?curid=2609226", "title": "Arenal", "text": ""}
{"id": "2609227", "revid": "287204", "url": "https://it.wikipedia.org/wiki?curid=2609227", "title": "Indiana Pacers 2008-2009", "text": "La stagione 2008-09 degli Indiana Pacers fu la 33\u00aa nella NBA per la franchigia.\nGli Indiana Pacers arrivarono quarti nella \"Central Division\" della \"Eastern Conference\" con un record di 36-46, non qualificandosi per i play-off."}
{"id": "2609230", "revid": "15756", "url": "https://it.wikipedia.org/wiki?curid=2609230", "title": "Episodi di Quelli dell'intervallo in vacanza", "text": "Questa \u00e8 una lista degli episodi della mini-serie Quelli dell'intervallo in vacanza.\nPadre e figlio.\nI ragazzi arrivano al villaggio: nell'assegnare le camere Tinelli \u00e8 costretto a dormire con il padre, mentre tutti gli altri possono dormire tra di loro. La mattina, in spiaggia, Enzo, il padre di Tinelli, gioca con gli amici del figlio, escludendo e mettendo in imbarazzo quest'ultimo.\nTinelli va su tutte le furie, e cos\u00ec Jaky consiglia a Tinelli di parlare con il padre. E cos\u00ec, padre e figlio fanno pace.\nIntanto, Valentina si diverte a prendere in giro Tinelli.\nL'episodio si chiude con in ragazzi che osservano spaventati l'arrivo della Martinelli.\nConvivenza difficile.\nMafy \u00e8 stanca del disordine che regna in stanza per colpa di Valentina e decide di andarsene.\nLa reception la manda a dormire con la Martinelli, la quale (che si \u00e8 messa d'accordo con DJ e Bella) le elenca una serie infinita di regole da rispettare facendo capire a Mafy che ha esagerato con Valentina e facendola scappare.\nAlla fine Mafy decide che \u00e8 meglio tornare con Valentina, e scopre che anche Valentina si \u00e8 resa conto di avere sbagliato e ha riordinato la stanza, e cos\u00ec le due fanno pace. Intanto, Enzo Tinelli, cerca di prendere un gelato pi\u00f9 grande di quello dello Smilzo, senza successo.\nNon l'avevo previsto.\nJaky si innamora di una ragazza ma per timidezza non riesce a parlare con lei.\nAllora le canta una canzone, ma scopre che lei poi partir\u00e0 il giorno dopo e promette di non dimenticarla.\nUna gita nel bosco.\nIl gruppo fa una gita nel bosco: Valentina si stanca e resta indietro con Tinelli.\nMentre sono insieme Valentina confessa a Tinelli di essere attratta da lui, ma il ragazzo si addormenta e non sente niente.\nTutti per uno.\nNico propone di tirare un gavettone alla Martinelli poich\u00e9 \u00e8 l'ultimo giorno di vacanza.\nLo scherzo fallisce e ad essere incolpato \u00e8 Jaky, ma gli altri decidono di ammettere le loro colpe e cos\u00ec tutti sono costretti a lavorare per il villaggio."}
{"id": "2609239", "revid": "767487", "url": "https://it.wikipedia.org/wiki?curid=2609239", "title": "Elegantemente rudi", "text": "Elegantemente rudi \u00e8 un album discografico del gruppo musicale italiano Statuto, pubblicato nel 2008 dalla Sony Music.\nIl disco.\n\u00c8 il quattordicesimo album musicale e secondo \"best of\" degli Statuto, uscito in occasione del venticinquesimo compleanno della mod band torinese.\nContiene 39 tracce musicali divise in due dischi, prese dai maggiori successi dei 25 anni di attivit\u00e0 degli Statuto, pi\u00f9 una canzone inedite \"Qualcuna da Mare\".\nTracce.\nCD1:\nCD2:"}
{"id": "2609247", "revid": "3732", "url": "https://it.wikipedia.org/wiki?curid=2609247", "title": "Giornalismo scandalistico", "text": ""}
{"id": "2609253", "revid": "300067", "url": "https://it.wikipedia.org/wiki?curid=2609253", "title": "Gerry Calabrese", "text": ""}
{"id": "2609256", "revid": "1543377", "url": "https://it.wikipedia.org/wiki?curid=2609256", "title": "Arenal (Colombia)", "text": "Arenal, a volte indicato come Arenal del Sur, \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Catalina de Ochoa attorno al 1650, mentre l'istituzione del comune \u00e8 del 16 maggio 1996."}
{"id": "2609258", "revid": "86343", "url": "https://it.wikipedia.org/wiki?curid=2609258", "title": "Arenal del Sur", "text": ""}
{"id": "2609260", "revid": "287204", "url": "https://it.wikipedia.org/wiki?curid=2609260", "title": "Indiana Pacers 2007-2008", "text": "La stagione 2007-08 degli Indiana Pacers fu la 32\u00aa nella NBA per la franchigia.\nGli Indiana Pacers arrivarono terzi nella \"Central Division\" della \"Eastern Conference\" con un record di 36-46, non qualificandosi per i play-off."}
{"id": "2609263", "revid": "307923", "url": "https://it.wikipedia.org/wiki?curid=2609263", "title": "Arjona", "text": ""}
{"id": "2609266", "revid": "857138", "url": "https://it.wikipedia.org/wiki?curid=2609266", "title": "Svratka", "text": ""}
{"id": "2609271", "revid": "339392", "url": "https://it.wikipedia.org/wiki?curid=2609271", "title": "Giornale scandalistico", "text": ""}
{"id": "2609275", "revid": "307923", "url": "https://it.wikipedia.org/wiki?curid=2609275", "title": "Babice", "text": ""}
{"id": "2609277", "revid": "1543377", "url": "https://it.wikipedia.org/wiki?curid=2609277", "title": "San Pedro de Ycuamandiy\u00fa", "text": "San Pedro de Ycuamandiy\u00fa \u00e8 una citt\u00e0 del Paraguay, capoluogo del dipartimento di San Pedro. La citt\u00e0 dista 330 km dalla capitale del paese, Asunci\u00f3n.\nPopolazione.\nAl censimento del 2002 la citt\u00e0 contava una popolazione urbana di 7.927 abitanti (29.097 nel distretto).\nOrigine del nome.\nIn lingua guaran\u00ed Ycuamandyy\u00fa significa \u201csorgente di cotone\u201d. \u00c8 il nome che gli indios avevano dato ad una sorgente d'acqua poco lontana dal luogo in cui la citt\u00e0 fu fondata.\nStoria.\nLa fondazione di San Pedro de Ycuamandiy\u00fa risale al 16 marzo 1786 ad opera del colonnello Pedro Gracia Lacoisqueta su ordine del governatore Pedro Melo de Portugal, con l'intento di riprendere possesso delle terre a nord del fiume Rio Salado perse in seguito alle incursioni dei portoghesi e degli indios Mbay\u00e1. Alla fine della guerra della Triplice Alleanza la citt\u00e0 sub\u00ec un durissimo saccheggio da parte delle truppe brasiliane.\nEdifici storici.\nLa cattedrale di San Pietro Apostolo, sede della diocesi di San Pedro, fu costruita nel 1854 e contiene al suo interno un rilievo raffigurante l'apostolo in legno policromo."}
{"id": "2609278", "revid": "291643", "url": "https://it.wikipedia.org/wiki?curid=2609278", "title": "Xenopsylla cheopsis", "text": ""}
{"id": "2609279", "revid": "712828", "url": "https://it.wikipedia.org/wiki?curid=2609279", "title": "Chaka (One Piece)", "text": ""}
{"id": "2609281", "revid": "1543377", "url": "https://it.wikipedia.org/wiki?curid=2609281", "title": "Arjona (Colombia)", "text": "Arjona \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Antonio de la Torre y Miranda nel 1716, mentre l'istituzione del comune \u00e8 del 1870."}
{"id": "2609282", "revid": "712828", "url": "https://it.wikipedia.org/wiki?curid=2609282", "title": "Sadi-chan", "text": ""}
{"id": "2609284", "revid": "30445", "url": "https://it.wikipedia.org/wiki?curid=2609284", "title": "Reate", "text": ""}
{"id": "2609286", "revid": "767487", "url": "https://it.wikipedia.org/wiki?curid=2609286", "title": "Parco nazionale di Jozani Chwaka Bay", "text": "Il Parco nazionale di Jozani Chwaka Bay \u00e8 un parco nazionale situato sull'isola di Zanzibar (Tanzania), istituito nel 2003; comprende la Foresta di Jozani, nell'entroterra, e la laguna di Chwaka Bay.\nStoria.\nLa foresta di Jozani diviene una area naturale protetta nel 1960, con lo status di semplice riserva forestale.\nA partire dal 1995 la tutela si estende alla laguna di Chwaka Bay, nell'ambito del \"Jozani\u2013Chwaka Bay Conservation Project\" (JCBCP) che mirava a conciliare la protezione della biodiversit\u00e0 della zona con le esigenze di raccolta di legname delle popolazioni locali.\nL'atto istitutivo del Parco nazionale viene firmato il 27 gennaio 2003: con tale atto si pone fine allo sfruttamento commerciale della foresta e le popolazioni locali mantengono il diritto di raccolta limitatamente ai rami secchi.\nTerritorio.\nL'area protetta, estesa per circa 50\u00a0km2, tutela la foresta di Jozani, situata a circa 35\u00a0km a sud-est di Stone Town, sulla strada per Paje, a ridosso della laguna di Chwaka Bay.. Si tratta uno dei pochi lembi di foresta residua di Zanzibar, caratterizzata dall'alternarsi di boscaglia sempreverde, foresta acquatica, macchia costiera e foreste di mangrovie.\nFlora.\nL'associazione vegetale pi\u00f9 significativa della riserva \u00e8 senza dubbio la foresta di mangrovie che occupa la parte orientale della riserva e la zona costiera della laguna di Chwaka bay. Le specie arboree dominanti del mangrovieto sono \"Rhizophora mucronata\", \"Ceriops tagal\", \"Avicennia marina\" ed in misura minore \"Xylocarpus granatum\" e \"Bruguiera gymnorrhiza\". Altre specie come \"Xylocarpus moluccensis\", \"Heritiera littoralis\", \"Pemphis acidula\", \"Lumnitzera racemosa\" e \"Sonneratia alba\" sono presenti con popolazioni esigue.\nLa parte occidentale della riserva \u00e8 ricoperta da una boscaglia sempreverde, con alberi di sommacco (\"Rhus longipes\", \"R. natalensis\") che raggiungono i 4\u20136\u00a0m.La parte nord-occidentale si caratterizza per una vegetazione boschiva pi\u00f9 fitta, dominata da \"Macphersonia gracilis\" e \"Cussonia zimmermannii\", con alberi sino a 8\u00a0m di altezza.Nella parte centrale della riserva, caratterizzata da zone paludose, \u00e8 presente una fitta foresta d'acqua, in cui le specie maggiormente rappresentate sono \"Callophyllum inophyllum\", con alberi che crescono sino a 20\u201325\u00a0m, \"Pandanus rabaiensis\" e la palma da olio (\"Elaeis guineensis\"). Verso nord la vegetazione si dirada lasciando il posto a pascoli salini e la unica specie arborea presente \u00e8 \"Annona senegalensis\".\nFauna.\nIl parco ospita una popolazione di circa 500 esemplari del colobo rosso di Zanzibar (\"Piliocolobus kirkii\") endemico dell'isola. Altro primate presente \u00e8 il cercopiteco a gola bianca (\"Cercopithecus albogularis\"). Tra i mammiferi presenti sono inoltre degni di menzione il cefalofo di Ader (\"Cephalophus adersi\"), una piccola antilope minacciata di estinzione, il suni (\"Neotragus moschatus\") e la genetta servalina di Zanzibar (\"Genetta servalina archeri\"), un piccolo ed elusivo carnivoro viverride la cui presenza nell'area \u00e8 stata documentata grazie a trappole fotografiche. Il leopardo di Zanzibar (\"Panthera pardus adersi\") era un tempo ritenuto estinto nel parco come in tutta l'isola, ma un filmato effettuato con una videotrappola proprio nel Parco nazionale di Jozani Chwaka Bay nel 2017 ha dimostrato che \u00e8 ancora presente.\nBen rappresentata anche l'avifauna che include specie endemiche come il turaco di Fischer (\"Tauraco fischeri\" subsp. \"zanzibaricus\"), il bulbul verdastro (\"Eurillas virens\" subsp. \"zanzibaricus\"), la nettarinia chiazzerosse (\"Cyanomitra veroxii\" subsp. \"zanzibarica\"), la nettarinia olivacea occidentale (\"Cyanomitra obscura\" subsp. \"granti\") (presente anche sull'isola di Pemba) e l'usignolo barbuto di Zanzibar (\"Cercotrichas quadrivirgata\" subsp. \"greenwayi\") (presente anche sull'isola di Mafia). \nAltre specie che \u00e8 possibile osservare nel parco sono: il pappagallo testabruna (\"Poicephalus cryptoxanthus\"), il martin pescatore delle mangrovie (\"Halcyon senegaloides\"), lo storno ventrenero (\"Lamprotornis corruscus\"), l'akelat della costa orientale (\"Sheppardia gunningi\") e il vescovo rosso di Zanzibar (\"Euplectes nigroventris\").\nTra gli anfibi merita di essere segnalata l'endemica rana di Jozani (\"Kassina jozani\")."}
{"id": "2609287", "revid": "729019", "url": "https://it.wikipedia.org/wiki?curid=2609287", "title": "Pla\u00e7a de Sants (metropolitana di Barcellona)", "text": "Pla\u00e7a de Sants \u00e8 una stazione delle linee 1 e 5 della metropolitana di Barcellona, situata sotto la piazza omonima nel distretto di Sants-Montju\u00efc di Barcellona.\nNel 1926 furono inaugurate le banchine della L1, infatti questa stazione apparteneva al primo tratto del \"Metro Trasversal\". La stazione portva allora il nome di \"Sans\". Pi\u00f9 tardi, nel 1969 furono inaugurate le banchine della L5, che allora si chiamava linea V.\nNel 1982 con la riorganizzazione delle linee la stazione assunse l'attuale nome di Pla\u00e7a de Sants."}
{"id": "2609290", "revid": "8660", "url": "https://it.wikipedia.org/wiki?curid=2609290", "title": "Serie A AIFA 1987", "text": "La Serie A AIFA 1987 \u00e8 stato il massimo livello del campionato italiano di football americano nel 1987. \u00c8 stato il settimo campionato organizzato dall'Associazione Italiana Football Americano.\nSulla spinta della continua crescita del football italiano, nel 1987 il numero delle partecipanti alla Serie A raggiunse la cifra record di 28 squadre. Si trattava, per avere un'idea della dimensione del fenomeno, dello stesso numero di franchigie iscritte all'epoca alla National Football League statunitense, la quale per\u00f2 copriva un bacino di utenza infinitamente pi\u00f9 ampio.\nParallelamente alla crescita del numero di club e di appassionati, iniziarono le prime difficolt\u00e0: uno dei pi\u00f9 antichi club italiani, i Rams Milano, chiuse i battenti, mentre i prestigiosi Frogs Busto Arsizio, gi\u00e0 vincitori di un superbowl, per sopravvivere furono costretti a fondersi con i \"Vikings\" della vicina Legnano, dando origine ai Frogs Legnano.\nPer raggiungere il numero stabilito di 28 iscritte, a fronte di nessuna retrocessione, furono quindi ammessi alla Serie A i Chiefs Ravenna e i Green Machine Camposampiero, oltre alle neopromosse Redskins Verona, Pharaones Garbagnate, Seahawks Bellusco e Dolphins Ancona.\nRegular season.\nLe prime 4 classificate di ogni girone accedono ai playoff.\nPlayoff.\nAccedono ai playoff le prime 4 squadre di ogni girone.\nVII Superbowl.\nIl VII Superbowl italiano si \u00e8 disputato sabato 11 luglio 1985 allo Stadio Romeo Neri di Rimini. L'incontro \u00e8 stato vinto dai Frogs Legnano, al terzo superbowl disputato, sui Seamen Milano per 27 a 24.\nRobert Frasco, quarterback dei Frogs, \u00e8 stato premiato come MVP dell'incontro."}
{"id": "2609297", "revid": "767487", "url": "https://it.wikipedia.org/wiki?curid=2609297", "title": "Andre Owens", "text": ""}
{"id": "2609300", "revid": "110157", "url": "https://it.wikipedia.org/wiki?curid=2609300", "title": "Arroyohondo", "text": "Arroyohondo, a volte indicato come Arroyo Hondo, \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da un gruppo di coloni nel 1791, mentre l'istituzione del comune \u00e8 del 1992."}
{"id": "2609301", "revid": "92723", "url": "https://it.wikipedia.org/wiki?curid=2609301", "title": "Tito Solari Capellari", "text": "Biografia.\nNato nel 1939 a Pesariis, paese della Carnia in provincia di Udine, \u00e8 stato ordinato sacerdote il 23 dicembre 1966 per la Societ\u00e0 salesiana di San Giovanni Bosco.\nA partire dal 1974, \u00e8 andato a vivere nelle comunit\u00e0 salesiane in Bolivia: prima parroco a Yacapani e, in seguito, ispettore dei Salesiani in Bolivia (a partire dal 1981).\nEletto vescovo titolare di Acque Nuove di Numidia e ausiliare di Santa Cruz de la Sierra, \u00e8 stato ordinato vescovo il 19 marzo 1987. Nominato arcivescovo coadiutore di Cochabamba il 7 marzo 1998, \u00e8 succeduto alla medesima sede l'8 luglio 1999. Ha ricevuto il pallio il 29 giugno 2000 dalle mani di papa Giovanni Paolo II.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2609306", "revid": "86343", "url": "https://it.wikipedia.org/wiki?curid=2609306", "title": "Arroyo Hondo", "text": ""}
{"id": "2609318", "revid": "767487", "url": "https://it.wikipedia.org/wiki?curid=2609318", "title": "Barranco de Loba", "text": "Barranco de Loba \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Rudesindo Barranco nel 1800, mentre l'istituzione del comune \u00e8 del 29 aprile 1931."}
{"id": "2609320", "revid": "3082", "url": "https://it.wikipedia.org/wiki?curid=2609320", "title": "Agrippa I", "text": ""}
{"id": "2609321", "revid": "88740", "url": "https://it.wikipedia.org/wiki?curid=2609321", "title": "Calamar", "text": ""}
{"id": "2609325", "revid": "106908", "url": "https://it.wikipedia.org/wiki?curid=2609325", "title": "Marco Augusto Romizi", "text": ""}
{"id": "2609335", "revid": "767487", "url": "https://it.wikipedia.org/wiki?curid=2609335", "title": "Calamar (Bol\u00edvar)", "text": "Calamar \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da un gruppo di coloni nel 1848."}
{"id": "2609336", "revid": "287204", "url": "https://it.wikipedia.org/wiki?curid=2609336", "title": "Antologia del bicentenario", "text": "Antologia del bicentenario (\"The Bicentennial Man and Other Stories\") \u00e8 un'antologia di racconti di fantascienza di Isaac Asimov, del 1976. Contiene 11 storie (e un poema \"The Prime of Life\") scritte fra il 1966 e il 1976. Ad ogni racconto corrisponde un'introduzione redatta dallo stesso autore. Il contenuto dei racconti dell'antologia \u00e8 successivo a \"Io, Robot\" e a \"Il secondo libro dei robot\". I racconti principali contenuti in questo libro (ai fini di sviluppare il contesto delle vicende narrate nell\"Universo della fondazione\") sono stati poi riuniti nel volume \"Tutti i miei robot\".\nLa prima edizione italiana dell'antologia \u00e8 apparsa su Urania divisa in due volumi: \"Antologia del bicentenario n. 1\" (Urania n. 736) e \"Antologia del bicentenario n. 2\" (Urania n. 738)."}
{"id": "2609337", "revid": "287204", "url": "https://it.wikipedia.org/wiki?curid=2609337", "title": "Tomas Alfredson", "text": "Biografia.\nNato nella contea di Stoccolma, \u00e8 figlio del comico, scrittore e regista Hasse Alfredson. Cresciuto principalmente con la madre \u00e8 per\u00f2 grazie al mestiere del padre che inizia ad appassionarsi al cinema, da bambino prende parte con piccoli ruoli ad alcune produzioni dirette dal padre. La sua carriera inizia presso la Svensk Filmindustri, dove lavora come assistente, in seguito lavora per il canale televisivo svedese TV4. Nel corso degli anni dirige varie produzioni televisive, cortometraggi e show per bambini, nel 2003 debutta con il suo primo lungometraggio \"Office Hours\" (\"Kontorstid\").\nAlfredson \u00e8 membro del gruppo teatrale Killingg\u00e4nget, con il quale ha scritto il soggetto e la sceneggiatura del suo secondo lungometraggio \"Four Shades of Brown\" (\"Fyra nyanser av brunt\"). Il film ha fatto il giro di molti festival cinematografici europei ed \u00e8 stato candidato a quattro Guldbagge Awards, tra cui per la miglior regia di Alfredson.\nNel 2008 conosce il successo internazionale grazie al film \"Lasciami entrare\" (\"L\u00e5t den r\u00e4tte komma in\"), adattamento cinematografico dell'omonimo romanzo di John Ajvide Lindqvist. Il film \u00e8 stato presentato per la prima volta il 26 gennaio 2008 al festival del cinema di G\u00f6teborg, successivamente \u00e8 stato presentato in molti festival in giro per il mondo, guadagnandosi di volta in volta, premi e critiche favorevoli. A livello nazionale il film ha vinto cinque Guldbagge Awards mentre internazionalmente ha vinto il Corvo d'Oro per il miglior film al Festival internazionale del cinema fantastico di Bruxelles.\nIl successo internazionale continua nel 2011 con il film \"La talpa\" (\"Tinker, Tailor, Soldier, Spy\"), vincitore di numerosi premi in tutto il mondo, presentato in concorso alla 68\u00aa Mostra internazionale d'arte cinematografica di Venezia, composto da un cast ricco di attori britannici, del calibro di Gary Oldman, Colin Firth, John Hurt e Mark Strong. Il film viene nominato ad 11 premi BAFTA - tra cui le nomination nelle categorie di \"miglior film\" e \"miglior regia\" - vincendone due: uno di questi \u00e8 il \"miglior film britannico\". Il film \u00e8 stato inoltre candidato a tre premi Oscar nell'edizione 2012.\nVita privata.\nHa un fratello di nome Daniel, anch'egli regista. Ha due figli avuti dall'ex moglie Cissi Elwin, ex amministratore delegato del Swedish Film Institute."}
{"id": "2609342", "revid": "1833487", "url": "https://it.wikipedia.org/wiki?curid=2609342", "title": "Skanderborg Festival", "text": "Lo Skanderborg Festival \u00e8 un festival musicale che si tiene ogni anno nel secondo fine settimana di agosto in Danimarca.\nIl fatto di svolgersi in una bella foresta di faggi nelle vicinanze di Skanderborg gli ha dato il nome di \"Danmarks Smukkeste Festival\", traducibile come \"Festival pi\u00f9 bello della Danimarca\".\nVengono proposti diversi generi musicali, come il rock, il pop, il folk, l'heavy metal, l'hip-hop e la musica elettronica, con artisti sia di fama locale che internazionale.\nLa prima edizione del festival si tenne nel 1980, concentrata in un solo giorno, in cui si esibirono 7 complessi di fronte a circa 600 spettatori. Nel 2009 si \u00e8 svolta la trentesima edizione.\n quello di Skanderborg \u00e8 il secondo festival della Danimarca (dopo quello di Roskilde), ed attira pi\u00f9 di 45000 persone ai concerti, compresi 8500 collaboratori, in massima parte volontari."}
{"id": "2609347", "revid": "104458", "url": "https://it.wikipedia.org/wiki?curid=2609347", "title": "Sault Ste. Marie", "text": ""}
{"id": "2609355", "revid": "529641", "url": "https://it.wikipedia.org/wiki?curid=2609355", "title": "Assembler inline", "text": "Nella programmazione di un computer, l'assembler inline \u00e8 un procedimento che permette di aggiungere in un sorgente scritto in un linguaggio di alto livello come il C o l'ADA, parti scritte in un linguaggio di basso livello come l'Assembly.\nQuesta inclusione \u00e8 fatta solitamente per questi tre motivi:"}
{"id": "2609356", "revid": "838137", "url": "https://it.wikipedia.org/wiki?curid=2609356", "title": "Oreste Biancoli", "text": "Biografia.\nNato a Bologna, dove si laure\u00f2 in Giurisprudenza, inizi\u00f2 a lavorare come giornalista e commediografo, trasferendosi a Roma alla fine degli anni venti per collaborare alle sceneggiature di alcuni film.\nAlla regia arriv\u00f2 solo nel 1937, con la pellicola \"Stasera alle undici\", di cui fu autore del soggetto, proseguendo negli anni come autore di testi teatrali e cinematografici, concludendo l'attivit\u00e0 di regista con il film \"Penne nere\" (1952), per proseguire come sceneggiatore, diventando uno dei pi\u00f9 prolifici scrittori per il cinema e il palcoscenico per quasi un quarantennio.\nInsieme a Dino Falconi, fu autore di innumerevoli lavori, sia nel campo delle commedie, che nel teatro di variet\u00e0, tra cui gli spettacoli Za-Bum di Mario Mattoli, sino al dopoguerra dove sar\u00e0 autore di testi di satira politica, spesso per spettacoli prodotti da Remigio Paone.\nFu tra gli sceneggiatori di importanti film, tra cui \"Ladri di biciclette\" (1948) e \"Don Camillo\" (1952), sino ai lavori degli anni sessanta per il cinema storico e mitologioco, tipico del periodo.\nMor\u00ec a Roma nel 1971."}
{"id": "2609360", "revid": "37401", "url": "https://it.wikipedia.org/wiki?curid=2609360", "title": "Febbre di Malta", "text": ""}
{"id": "2609361", "revid": "124199741", "url": "https://it.wikipedia.org/wiki?curid=2609361", "title": "Lady Shiva", "text": "Lady Shiva, alter ego di Sandra Woosan, \u00e8 un personaggio della DC Comics, creata nel dicembre 1975 da Dennis O'Neil e dal disegnatore Ric Estrada sulle pagine della serie \"Richard Dragon, Kung Fu Fighter\". Deve il suo nome all'omonima divinit\u00e0 Indu.\nSebbene nata come antagonista di Richard Dragon, nell'universo post Crisi \u00e8 divenuta una delle antagoniste di Batman, modificando in buona parte le sue origini. \u00c8 una dei pi\u00f9 grandi esperti di arti marziali dell'universo DC Comics, ed \u00e8 anche la madre di Cassandra Cain, la terza Batgirl.\nStoria.\nSandra Woosan e sua sorella Carolyn erano due giovani praticanti di arti marziali. Quando la sorella Carolyn venne uccisa dall'assassino americano David Cain, Sandra giur\u00f2 vendetta, tuttavia quando l'uomo la sconfigge e le risparmia la vita, tra i due nasce un imprevedibile legame, e Sandra decide di partorire, allevare e addestrare la figlia di Cain, Cassandra (la futura Batgirl).\nIn seguito viene convinta da un bieco e corrotto affarista di nome Guano Cravat che Richard Dragon \u00e8 il vero assassino di sua sorella. Sandra rintraccia e assale il maestro di arti marziali, ma in seguito ad un chiarimento i due riescono a smascherare e sconfiggere Cravat. Per un certo periodo Sandra segue Dragon nella sua crociata contro il crimine, ma anzich\u00e9 abbracciare il lato spirituale delle arti marziali, Sandra decide di divenire una killer assumendo il nome di Lady Shiva, come la divinit\u00e0 distruttrice della religione Induista.\nLady Shiva divenne celebre nel mondo della malavita, rinomata per la sua letale abilit\u00e0 nel combattimento corpo a corpo; fu pure una delle insegnanti del giovane Tim Drake, quando questi viaggi\u00f2 per il mondo ad apprendere le arti marziali.\nSeppur sia un'assassina priva di scrupoli, non \u00e8 del tutto priva di moralit\u00e0, e spesso le sue azioni la fanno passare dalla parte della giustizia, collaborando con giustizieri come The Question o Batman: fu proprio lei, nell'arco narrativo \"\", a portare il primo al cospetto di Richard Dragon (che divenne suo maestro) mentre al Cavaliere Oscuro, sebbene abbia tentato pi\u00f9 volte di ucciderlo in duello, ha fornito un intenso addestramento di arti marziali quando egli si era appena ripreso dalle ferite infertogli dal criminale Bane e desiderava riprendersi il mantello di Batman, infangato dal suo successore.\nShiva uccise un illustre maestro di arti marziali indossando una maschera rappresentante un pipistrello (Tengu), poi diede tale maschera a Batman facendo in modo che i suoi sette discepoli, tutti letali combattenti, assalissero Batman per vendicarsi.\nBatman super\u00f2 la prova, anche se finse solamente di uccidere l'ultimo maestro, ingannando Shiva, quando esegu\u00ec il letale \"colpo del leopardo\".\nPi\u00f9 di recente Lady Shiva ha fatto parte delle Birds of Prey.\nPoteri e abilit\u00e0.\nLady Shiva non ha superpoteri, ma ha un'innata capacit\u00e0 combattiva che la rende un'incredibile arma umana, e cio\u00e8 riesce a leggere sia efficacemente che rapidamente il linguaggio del corpo e questo le permette di prevederne i movimenti, quindi di anticiparli con eccezionale efficacia. Inoltre, ha combinato molti elementi di arti marziali differenti, formando un suo personale stile di lotta, e questo al fine di poter sfruttare al massimo in combattimento le sue doti di preveggenza. Ha anche un grande controllo sul proprio sistema nervoso, da cui le deriva un grande controllo sulle sue emozioni come la paura e persino sulle sue sensazioni fisiche come il dolore.\nUniversalmente considerata come la pi\u00f9 pericolosa assassina umana che esista; ella viene classificata di diritto tra i migliori artisti marziali al mondo assieme a lottatori formidabili quali Batman, Dick Grayson e Black Canary.\nL'arte marziale in cui Lady Shiva \u00e8 considerata la migliore al mondo \u00e8 nel Karate Shotokan.\nAltri media.\nTelevisione.\nLady Shiva \u00e8 apparsa nella serie televisiva Birds of Prey, interpretata dall'attrice e modella Sung Hi Lee.\nVideogiochi.\nLady Shiva appare nei seguenti videogiochi:"}
{"id": "2609362", "revid": "135224", "url": "https://it.wikipedia.org/wiki?curid=2609362", "title": "Proteina precorritrice della beta-amiloide", "text": "La APP (\"Amyloid Precursor Protein\") \u00e8 una proteina transmembrana costituita da 770 amminoacidi; \u00e8 nota per essere il precursore della beta amiloide, proteina che sembra essere coinvolta nell'eziopatogenesi della malattia di Alzheimer (AD) . Sebbene il ruolo della APP e delle sue isoforme debba essere ancora chiarito, essa sembra prender parte a numerosi processi fisiologici.\nAttivit\u00e0.\nNumerose sono le propriet\u00e0 neuro protettive attribuite alla APP. \u00c8 stato visto come l'aggiunta di APP a colture cellulari diminuisca i livelli intracellulari di calcio (Cai) mediante un processo proteina-kinasi dipendente. \nLa APP \u00e8 inoltre in grado di legarsi a numerose molecole di proteoglicani che ne ampliano il range di attivit\u00e0, come ad esempio la regolazione: dell'interazione neuroni-cellule e cellule-matrice, della crescita cellulare e della plasticit\u00e0 sinaptica. \nTra questi proteoglicani va ricordata l'eparina per la quale l'APP mostra due siti di legame, uno a livello dei residui 96-110 (HBD1) e l'altro a livello dei residui 316-337 (HBD2). La presenza o meno di eparina e di conseguenza la sua interazione con la APP influenza il legame tra APP e il collagene di tipo I e IV della matrice extracellulare, ci\u00f2 presumibilmente \u00e8 dovuto al fatto che la APP e l'eparina condividono lo stesso sito di legame per il collagene. Uno squilibrio nel rapporto eparina/APP potrebbe essere coinvolto nello sviluppo dell'AD.\nProduzione e metabolismo.\nIl gene che contiene l'informazione per la produzione della APP \u00e8 situato sul cromosoma 21. La maggior parte della APP prodotta \u00e8 degradata durante il processo di trasporto sulla superficie cellulare. Ci\u00f2 \u00e8 indice di una fine regolazione dell'attivit\u00e0 di questa proteina. La APP venne scoperta nel 1987 mentre si stava ricercando il gene corrispondente alla sequenza amminoacidica della proteina beta amiloide. Quest'ultima, \u00e8 stato dimostrato, si genera in seguito al processo di metabolismo della APP.\nIl processo di degradazione della APP vede coinvolti tre enzimi: la \u03b1-, la \u03b2- e la \u03b3-secretasi. Gli ultimi due danno il via al cosiddetto \u201cpathway amiloidogenico\u201d che porta alla formazione della \u03b2-amiloide sia 1-40 che 1-42. Si \u00e8 a lungo pensato che la produzione di A\u03b2 fosse dovuta ad un errato metabolismo del suo precursore, in realt\u00e0 A\u03b2 \u00e8 un normale sottoprodotto della APP, presente anche in soggetti sani.\nDurante il \u201cpathway amiloidogenico\u201d la \u03b2-secretasi agisce prima della \u03b3-secretasi, producendo un frammento di APP C-terminale di circa 12 kDa. Il successivo intervento dell'enzima \u03b3-secretasi nella porzione C-terminale porta alla formazione di A\u03b2 1-40 oppure di A\u03b2 1-42/3. Quest'ultimo considerato il pi\u00f9 amiloidogenico e il pi\u00f9 tossico a livello neuronale. La \u03b1-secretasi invece effettua il suo taglio proteolitico all'interno della sequenza di A\u03b2 1-42, impedendone cos\u00ec la formazione. A seguito dell'azione della \u03b1-secretasi si formano due sottoprodotti di APP, il frammento sAPP\u03b1 e il frammento C83; quest'ultimo \u00e8 ulteriormente metabolizzato dalla \u03b3-secretasi che porta alla formazione di un ulteriore frammento, detto p3.\nMutazioni.\nData notevole importanza della APP nell'eziopatogenesi della malattia di Alzheimer, si sono ricercate su questa proteina eventuali mutazioni che potessero avere una correlazione con lo sviluppo precoce dell'Alzheimer familiare (early onset familial Alzheimer's disease\u00a0\u2013 EO-FAD). Sulla APP sono state individuate numerose mutazioni di singoli o coppie di amminoacidi. Una mutazione a livello dell'amminoacido 717 (detta \u201cLondon mutation\u201d) fu la prima ad essere descritta e sembra causare un aumento del rapporto tra A\u03b21-42/3:A\u03b21-40 prodotti. Altre mutazioni sono state individuate a livello degli amminoacidi: 716 (Florida mutation), 723 (Australian mutation), 670/671 (Swedish double mutation), 693 (Dutch mutation), 692 (\u201cFlemish\u201d mutation)."}
{"id": "2609366", "revid": "223320", "url": "https://it.wikipedia.org/wiki?curid=2609366", "title": "Veracruz (citt\u00e0)", "text": ""}
{"id": "2609372", "revid": "991694", "url": "https://it.wikipedia.org/wiki?curid=2609372", "title": "Kostantinos Mitroglou", "text": ""}
{"id": "2609378", "revid": "2134764", "url": "https://it.wikipedia.org/wiki?curid=2609378", "title": "Corrado Micalef", "text": "Carriera.\nRitiratosi dall'attivit\u00e0 agonistica nel 2002 ricopre l'incarico di secondo allenatore dei P.E.I. Rocket, squadra giovanile canadese."}
{"id": "2609382", "revid": "110157", "url": "https://it.wikipedia.org/wiki?curid=2609382", "title": "Comitato Olimpico Nazionale della Repubblica del Kazakistan", "text": "Il Comitato Olimpico Nazionale della Repubblica del Kazakistan (noto anche come \u041d\u0430\u0446\u0438\u043e\u043d\u0430\u043b\u044c\u043d\u044b\u0439 \u043e\u043b\u0438\u043c\u043f\u0438\u0439\u0441\u043a\u0438\u0439 \u043a\u043e\u043c\u0438\u0442\u0435\u0442 \u0420\u0435\u0441\u043f\u0443\u0431\u043b\u0438\u043a\u0438 \u041a\u0430\u0437\u0430\u0445\u0441\u0442\u0430\u043d in russo) \u00e8 un'organizzazione sportiva kazaka, nata nel 1990 a Astana, Kazakistan.\nRappresenta questa nazione presso il Comitato Olimpico Internazionale (CIO) dal 1993 ed ha lo scopo di curare l'organizzazione ed il potenziamento dello sport in Kazakistan e, in particolare, la preparazione degli atleti kazaki, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente dell'associazione \u00e8 Temirkhan Dosmukhambetov, mentre la carica di segretario generale \u00e8 occupata da Timur Dossymbetov."}
{"id": "2609386", "revid": "106376", "url": "https://it.wikipedia.org/wiki?curid=2609386", "title": "Quartiere Feltre", "text": "Quartiere Feltre \u00e8 un complesso di edilizia residenziale sovvenzionata situato nel quartiere di Lambrate, realizzato dagli enti IACP e INCIS.\nStoria.\nFu realizzato fra il 1957 e il 1960 da un gruppo di architetti (fra i quali Baldessari, De Carlo, Gardella e Mangiarotti) coordinati dall'arch. Gino Pollini.\nCaratteristiche.\nIl complesso residenziale prende nome dalla via Feltre, arteria che congiunge la citt\u00e0 con il vasto Parco Lambro, posto immediatamente a nord del complesso.\nAll'interno del quartiere sono riconducibili due aree:\nInfrastrutture e trasporti.\nA sud il Quartiere Feltre \u00e8 delimitato dalla via Rombon, asse di penetrazione urbana della strada provinciale 103 Via Cassanese, che collega Milano a Cassano d'Adda.\nIl complesso residenziale \u00e8 raggiungibile tramite la linea M2 della metropolitana dalla fermata di Piazza Udine.\nVarie linee automobilistiche gestite da ATM e da STAR, inoltre, servono il complesso."}
{"id": "2609387", "revid": "726373", "url": "https://it.wikipedia.org/wiki?curid=2609387", "title": "Testi e note", "text": "Testi e note (\"Buy Jupiter and Other Stories\") \u00e8 un'antologia di racconti di fantascienza dello scrittore Isaac Asimov che ha per protagonisti i robot. Contiene 24 storie scritte fra il 1950 e il 1973. In Italia \u00e8 stata pubblicata per la prima volta nel 1976 in due parti nei numeri 697 e 699 della collana Urania di Mondadori e in seguito ristampato in volume unico nel 1985 nella serie Urania Blu n.4."}
{"id": "2609391", "revid": "709565", "url": "https://it.wikipedia.org/wiki?curid=2609391", "title": "Film commedia d'azione", "text": "La commedia d'azione \u00e8 un sottogenere cinematografico che mescola elementi di azione e tensione all'umorismo.\nStoria e caratteristiche del genere.\nLe prime uscite del sottogenere negli anni ottanta del XX secolo erano dovute per la maggior parte al mescolamento di trame poliziesche e commedie, da qui la nascita del \"sottogenere del sottogenere\": la \"commedia poliziesca\".\nLe scene \"estreme\" solitamente hanno intenti umoristici, e raramente terminano con la morte di uno o pi\u00f9 personaggi o un loro grave ferimento.\nSono anche considerate commedie d'azione - per esempio, film come \"Scemo &amp; + scemo\" e \"Big Mama\", perch\u00e9 pur essendo presenti molti elementi umoristici, lo sfondo d'azione in essi costituisce delle sottotrame.\nA rendere celebre il periodo d'oro della commedia d'azione \u00e8 stato Eddie Murphy, che gi\u00e0 noto all'epoca per le sue interpretazioni umoristiche, con i suoi ruoli iconici in film che hanno segnato il genere."}
{"id": "2609395", "revid": "110157", "url": "https://it.wikipedia.org/wiki?curid=2609395", "title": "Comitato Olimpico Nazionale della Repubblica del Kirghizistan", "text": "Il Comitato Olimpico Nazionale della Repubblica del Kirghizistan ( \u041a\u044b\u0440\u0433\u044b\u0437 \u0420\u0435\u0441\u043f\u0443\u0431\u043b\u0438\u043a\u0430\u0441\u044b\u043d\u044b\u043d \u041e\u043b\u0438\u043c\u043f\u0438\u0430\u0434\u0430 \u043a\u043e\u043c\u0438\u0442\u0435\u0442\u0438) - noto anche come \u041d\u0430\u0446\u0438\u043e\u043d\u0430\u043b\u044c\u043d\u044b\u0439 \u043e\u043b\u0438\u043c\u043f\u0438\u0439\u0441\u043a\u0438\u0439 \u043a\u043e\u043c\u0438\u0442\u0435\u0442 \u041a\u044b\u0440\u0433\u044b\u0437\u0441\u043a\u043e\u0439 \u0420\u0435\u0441\u043f\u0443\u0431\u043b\u0438\u043a\u0438 in russo) \u00e8 un'organizzazione sportiva kirghisa, nata nel 1991 a Bi\u0161kek, Kirghizistan.\nRappresenta questa nazione presso il Comitato Olimpico Internazionale (CIO) dal 1993 ed ha lo scopo di curare l'organizzazione ed il potenziamento dello sport in Kirghizistan e, in particolare, la preparazione degli atleti kirghisi, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente dell'associazione \u00e8 Murat Saralinov, mentre la carica di segretario generale \u00e8 occupata da Kanat Maratovich Amankulov."}
{"id": "2609396", "revid": "767487", "url": "https://it.wikipedia.org/wiki?curid=2609396", "title": "Geografia astronomica", "text": "Questa branca della geografia e dell'astronomia e, pi\u00f9 precisamente, della geografia matematica si occupa di studiare il movimento della Terra in relazione agli altri corpi del sistema solare. Pi\u00f9 in genere si occupa dello studio del pianeta Terra da un punto di vista astronomico e delle sue generalit\u00e0: forma, dimensioni, movimenti, relazioni con gli altri corpi celesti ecc. La scienza che si occupa dell'interno del nostro pianeta (nucleo, mantello, crosta, mantello, rocce, terremoti, vulcani, crateri, ecc.) \u00e8 la geologia, che a sua volta si divide in altre categorie come, per esempio, la vulcanologia che studia tutto ci\u00f2 che riguarda i vulcani.\nEsempi di argomenti importanti di cui si occupa la geografia astronomica sono:"}
{"id": "2609399", "revid": "112384570", "url": "https://it.wikipedia.org/wiki?curid=2609399", "title": "Palazzo Baronale (Borrello)", "text": "Il Palazzo Baronale \u00e8 sito in via Roma a Borrello, in provincia di Chieti. L'ingresso \u00e8 in piazza Marconi, e oggi ospita la sede municipale di Borrello e il museo delle tradizioni contadine.\nStoria.\nIn un documento del \"Civitas Burrelli\" del 1754 scritto dall'ingegner Juliani, il palazzo baronale di Borrello viene citato il \"Castello della Baronal Camera\" composto da una torre con mura a \"Scarapa\" con terreni della camera baronale adiacenti composti dal giardino ortolizio e da una cantina presso la chiesa di Sant'Onofrio. Nel documento vengono descritte anche le stanze e la loro conservazione all'epoca. Nel 1913 il comune di Borrello acquist\u00f2 il palazzo dalla famiglia Mascitelli di Atessa, ultimi feudatari di Borrello, per farne la sede del municipio; cos\u00ec si iniziarono i lavori di adeguamento. I bombardamenti del 1943 fecero crollare il tetto ed i solai. Fu ricostruito dal Genio Civile che lo riport\u00f2 allo stato attuale. Attualmente \u00e8 sede del municipio.\nStruttura.\n\u00c8 costituito da tre piani. Sull'ultimo piano poggiava anticamente il ponte levatoio, nel punto ove si erge la Torre dell'Orologio. Le pareti sono rosa, mentre le cornici marcapiano, il cornicione, gli stipiti e gli architravi sono colorati di grigio. Il coronamento \u00e8 costituito da un cornicione alto che segue le forme dell'edificio che celano il tetto a pagidione. \u00c8 considerato un esempio ben noto dell'arte tardo-rinascimentale del Lazio."}
{"id": "2609404", "revid": "125164449", "url": "https://it.wikipedia.org/wiki?curid=2609404", "title": "Tifoseria dell'Unione Sportiva Salernitana 1919", "text": "La tifoseria della Unione Sportiva Salernitana 1919 sostiene in modo organizzato la propria squadra a partire dal 1977. Attualmente i gruppi ultras attivi nella \"Curva Sud Siberiano\" dello Stadio Arechi sono: Nuova Guardia, Nucleo Storico, Centro Storico, Ultras Movement Salerno, Prigionieri di una Fede, Rebel Skull, Teddy Boys, Igus, Vecchi Ultras, Salerno Che Passione, Soci Granata, Frangia Kaotika, Viking Guerrieri, Old Clan, Giffoni Granata, Mariconda, Colosseo Granata, Raito Granata, Boys Vietri, Paestum Ultras 1919, Malati Granata 2016, Costiera al Seguito.\nNell'agosto del 2014 si \u00e8 sciolto il gruppo dei \"Fedelissimi\".. Nei distinti (lato Curva Nord) si collocano una serie di gruppi fuoriusciti dalla \"Curva Sud Siberiano\", tra cui i \"Salerno Ultras\".\nLa Salernitana vanta una delle tifoserie pi\u00f9 calorose nell'Italia meridionale. Negli anni novanta, in particolare, \u00e8 stata una delle migliori tifoserie italiane per numeri, compattezza, tifo, coreografie. Dopo la morte di quattro tifosi nel tragico rogo del treno speciale di ritorno dalla trasferta di Piacenza, il 24 maggio 1999, che sanc\u00ec la retrocessione della Salernitana in serie B, molti ultras hanno gradualmente deciso di abbandonare o ridimensionare il proprio impegno nel mondo del tifo granata.\nNonostante ci\u00f2, il seguito alla Salernitana \u00e8 stato sempre importante anche durante gli anni 2000. Interessanti secondo i dati relativi al campionato di Serie B 2008-2009 i granata hanno avuto una media di 11.441 sostenitori a partita, che \u00e8 risultata seconda soltanto a quella del in quell'anno vincitore del torneo e promosso in A (15.345), e superiore a quella del (11.026), che in quella stagione (e in molte altre precedenti) ha militato in massima serie. Nonostante il deludente campionato della stagione successiva (2009-2010) in cui la squadra si \u00e8 classificata ultima con 23 punti di distacco dalla penultima, la tifoseria granata ha fatto registrare in quell'anno una media di 6.199 spettatori a partita, classificandosi all'ottavo posto tra tutte le tifoserie della Serie B.\nI tifosi della Salernitana, in occasione della finale playoff giocata all'Arechi contro il Verona, grazie alla loro presenza massiccia, hanno contribuito a battere il record di maggior numero di spettatori in una partita di Lega Pro Prima Divisione 2010-2011 (25.073 spett.).\nInteressanti appaiono anche i dati relativi alla stagione 2011-2012, con la prima gara della storia disputata dalla squadra della nuova societ\u00e0 sorta in seguito al terzo fallimento della Salernitana, e l'Internapoli valevole per il primo turno di Coppa Italia Serie D: si registrarono circa 4000 spettatori, un numero elevatissimo, raramente raggiunto in altre occasioni tra squadre dilettantistiche, e non raggiunto nemmeno in alcune gare di Coppa Italia della Lega Serie A. Nella stessa stagione la media spettatori del Salerno Calcio (nome adottato provvisoriamente per ragioni legali) si \u00e8 assestata sulle 3928 unit\u00e0, una media considerevole per la storia della categoria disputata, considerando anche che in Serie B, con tali numeri, il Salerno sarebbe posto, dodicesimo, a met\u00e0 classifica, davanti al (3.640 spett.) e dietro al Brescia (4.406). Nel corso del 2014-2015 la Curva Sud Siberiano, cuore del tifo salernitano, viene eletta come la curva pi\u00f9 bella della terza serie nazionale tramite un sondaggio del canale web ufficiale della Lega Pro.\nStoria dei gruppi ultras di Salerno.\n\u00c8 dal 1977 che la Salernitana viene attivamente sostenuta dai propri tifosi, perch\u00e9 \u00e8 a partire da quell'anno che gruppi di ragazzi che si ritrovano nel Bar Nettuno e nel Bar Reale decidono di mobilitare il pubblico con cori da stadio e striscioni per incitare in modo compatto la squadra.\nNasce cos\u00ec il gruppo Panthers '77, il primo nucleo ultras di Salerno, che nel 1982 si fonde con altri gruppi organizzati (Ultr\u00e0, Warriors, Fedayn e Fighters) formando la Granata South Force (GSF).\nCon la GSF la Curva Sud dello stadio Vestuti vive uno dei suoi momenti di massimo splendore, incitando attivamente la squadra. \u00c8 in questi anni che si concretizzano i gemellaggi con Bari e Reggina.\nAlla penultima giornata di Serie C1 girone B 1989-90 nella trasferta di Brindisi che consente alla Salernitana il ritorno in B dopo 23 anni di assenza, lo stadio \u00e8 quasi interamente granata.\nNel 1990, con la promozione in B e il passaggio dal Vestuti allo stadio Arechi, il tifo granata si arricchisce di tanti altri gruppi organizzati. Il club granata Giuseppe Plaitano si ingigantisce divenendo Ultras Plaitano, secondo gruppo guida della Sud, accanto alla GSF. Nel 1990 nasce anche la Nuova Guardia (NG), gruppo del quartiere Pastena.\nAltri gruppi importanti sono i Viking Guerrieri-Pazzoni al seguito e il disciolto East Side. La East Side \u00e8 il primo gruppo granata a realizzare materiale molto curato e il primo a portare bandiere a due aste, diventando soprattutto nell'anno della promozione in A (1998) uno dei movimenti ultras pi\u00f9 rispettati nel panorama italiano.\nL'anno della A \u00e8 ricordato non soltanto per le belle prestazioni contro le grandi del campionato, ma anche perch\u00e9 arrivano pesanti diffide sui gruppi ultras salernitani, e soprattutto perch\u00e9 il treno che riportava a casa i tifosi granata da Piacenza per l'ultima di campionato \u00e8 fatale per quattro ragazzi bruciati dalle fiamme nel vagone n. 5. Qui avviene la svolta della curva, profondamente segnata dal lutto: molti ragazzi abbandonano i gruppi, e molti di questi gruppi si sciolgono.\nOggi nella \"Curva Sud Siberiano\", intitolata allo storico capo ultras della Gsf scomparso prematuramente, convivono il Direttivo \"Salerno\" e il Direttivo \"Ultras\", che raggruppano alcuni gruppi, mentre altri gruppi, come il Centro Storico e i Viking Guerrieri, hanno deciso di non aderire a nessuno dei due. Il tifo pi\u00f9 caldo si sviluppa prevalentemente nel settore inferiore della curva. \nPersonaggi di spicco del tifo salernitano.\nCarmine Rinaldi detto \"'O Siberiano\" (scomparso il 12 aprile 2010), Francesco Rocco detto \"Ciccio\" e Raffaele Russo, detto \"Rafel' o Viking\" sono stati i pi\u00f9 carismatici leader della tifoseria della Salernitana, nel corso degli anni ottanta, novanta e prima met\u00e0 degli anni duemila. Rinaldi e Rocco erano a capo della \"GSF Granata South Force\", il gruppo principale della Curva Sud, mentre Raffaele Russo guidava gli \"Ultras Plaitano\". Dell'attivit\u00e0 di questi capi ultr\u00e0 restano numerosi ricordi, tra cori, coreografie, contestazioni alla dirigenza della squadra e risse: episodi succedutisi nel corso degli anni in cui hanno preso parte al movimento ultr\u00e0.\nDal 2012 Raffaele Russo \"'o Viking\" si presenta nuovamente in Curva Sud dopo tanti anni di assenze, cominciate nel 2005 in seguito al fallimento della storica societ\u00e0 della \"Salernitana Sport\". Nel 2019 Raffaele O Viking fonda un suo gruppo Ultras autonomo, la \"Frangia Kaotica\".\nBuoni rapporti con le altre tifoserie.\nGemellaggio con la tifoseria del Bari.\nIl gemellaggio con i tifosi del Bari nasce ufficialmente il 25 settembre 1983, quando il match giocato a Bari termin\u00f2 1-1 e molti sostenitori della Salernitana erano fianco a fianco a quelli baresi nel settore Curva Nord. Il gemellaggio dura ormai da pi\u00f9 di trent'anni, e in molte occasioni di confronto tra le due squadre, i sostenitori di entrambe le formazioni hanno dimostrato ammirazione, stima e amicizia reciproca anche attraverso cori, striscioni e coreografie.\nGemellaggio con la tifoseria della Reggina.\nIl gemellaggio con i tifosi della nasce nella stagione 1986-87, dopo che nei precedenti confronti si erano registrati scontri molto duri tra le diverse fazioni. Nella stagione successiva, allo stadio Vestuti, il gemellaggio fu definitivamente ufficializzato con una significativa coreografia della Curva Sud.\nGemellaggio con la tifoseria del Brescia.\nLa forte amicizia con i tifosi del Brescia \u00e8 pi\u00f9 recente. Nel 1997 nella sfida giocata a Salerno tra granata e Brescia, ci fu la morte di un tifoso bresciano, Roberto Bani, che in seguito ad una spinta batt\u00e9 la testa sui gradoni della tribuna dello Stadio Arechi. In quella circostanza il sostegno e l'affetto dimostrato dai salernitani nei confronti della famiglia del ragazzo furono molto apprezzati dai bresciani, e da allora nacque un rapporto molto amichevole, quasi un gemellaggio.\nAmicizie.\nLa tifoseria granata gode di molte amicizie tra cui:\nMa soprattutto all'estero:\nRivalit\u00e0 pi\u00f9 accese.\nI derby pi\u00f9 sentiti.\nLa Salernitana, nel corso della sua storia, si \u00e8 confrontata pi\u00f9 volte con le squadre della sua stessa regione, ma i derby pi\u00f9 \"sentiti\" da parte della tifoseria granata sono quelli con Cavese, Nocerina, Avellino, Napoli e Casertana.\nSalernitana vs Cavese.\nI cugini di Cava de' Tirreni sono definiti \"i rivali di sempre\", non solo perch\u00e9 Cava si trova a pochi chilometri dal capoluogo, ma anche perch\u00e9 entrambe le squadre sono nate nel 1919 e hanno iniziato a sfidarsi proprio a partire da quell'anno. Nel corso della loro storia si sono affrontate numerose volte, inizialmente in partite amichevoli, poi in Prima Divisione (negli anni venti), e in seguito in Serie C. Gli ultimi due derby risalgono alla stagione 2006-2007. Tra gli episodi pi\u00f9 significativi di \"lotta fratricida\" tra le due compagini c'\u00e8 da segnalare una partita di Prima Divisione 1923-1924 nel Girone Campano. In quella occasione prima della gara, giocata a Salerno, i tifosi locali dell'allora \"Salernitanaudax\" portarono a spalla una cassa da morto dipinta di blu per prendere in giro i tifosi cavesi, spregiativamente definiti \"cavaiuoli\". Per\u00f2 la Cavese vincer\u00e0 per via del gol di Tavella, e subito dopo la rete i tifosi ospiti intonano cori davvero molto offensivi nei confronti dei salernitani, al punto che al portiere della Salernitanaudax, Finizio, saltano i nervi e aiuter\u00e0 i tifosi di Salerno a prendere a pugni i giocatori della Cavese. Finizio, dopo l'accaduto, non ricever\u00e0 alcuna squalifica: del resto di episodi del genere in quel periodo ce ne sono stati anche in tante altre occasioni. La sfida tra Salernitana e Cavese era \"sentita\" non solo dai tifosi, ma anche dagli stessi dirigenti. Non a caso la Salernitanaudax, dopo la partita a Salerno, contatt\u00f2 la dirigenza cavese per disputare una terza partita, amichevole, perch\u00e9 la sconfitta contro i rivali era davvero dura da sopportare. Tuttavia non se ne fece nulla, e per assistere ad un nuovo derby aspettarono la stagione successiva. Negli ultimi anni, la rivalit\u00e0 sembra affievolirsi, visti i segni di cordoglio dei tifosi metalliani, in varie occasioni di lutti di giovani tifosi granata.\nSalernitana vs Napoli.\nUna delle rivalit\u00e0 pi\u00f9 sentite dei supporters granata \u00e8 con i partenopei.\nLa recente inimicizia con il Napoli \u00e8 sorta quando sia il Napoli che la Salernitana militavano insieme in Serie B. Tuttavia durante la finale play off contro la Juve Stabia disputata al San Paolo i tifosi azzurri nel 1994 presero parte al tifo stabiese: da l\u00ec si ebbe la prima scintilla che accese il fuoco di rivalit\u00e0 che si era da tempo congelata negli anni ottanta: si sono infatti registrati anche decenni fa scontri tra napoletani e salernitani, quando le due squadre negli anni quaranta giocavano nelle stesse categorie. Inoltre anche negli anni ottanta in Coppa Italia si sono verificati episodi di estrema violenza tra le tifoserie.\nTra gli episodi di rivalit\u00e0 pi\u00f9 significativi c'\u00e8 da segnalare quello che \u00e8 accaduto durante una gara giocata nel 1945 durante il Campionato della Campania nell'Italia liberata: al 35' minuto, con il risultato fermo sull'1-1, l'arbitro della partita, Stampacchia, assegna un rigore incerto al Napoli; i tifosi della Salernitana s'infuriano e vengono placati dalle forze dell'ordine. Il rigore, tirato da Mazzetti, si infrange sul palo. Si verificano incidenti durante la gara e a fine partita tra tifosi e tra giocatori (Stampacchia addirittura si getter\u00e0 a terra e si finger\u00e0 morto!) e il campo di Salerno (all'epoca lo Stadio Vestuti) verr\u00e0 squalificato a tempo indeterminato.\nSalernitana vs Avellino.\nSalernitana e Avellino si sono affrontate per la prima volta nei campionati di Serie C\ndegli anni cinquanta, sessanta e settanta, per poi fronteggiarsi in Serie B negli anni novanta. La rivalit\u00e0 con gli avellinesi \u00e8 molto sentita, e anch'essa \u00e8 sfociata tantissime volte in episodi di estrema violenza tra gruppi ultras delle rispettive tifoserie.\nNegli anni novanta, sfott\u00f2 sugli spalti e incidenti fuori dallo stadio hanno caratterizzato la rivalit\u00e0 tra salernitani e avellinesi durante il periodo in cui entrambe le squadre giocavano in Serie B. Ad una trasferta di Avellino \u00e8 inoltre legato uno striscione storico che recita: \"Che l'Italia lo sappia, Breda al 76\u00ba\": questo striscione \u00e8 stato portato al seguito per diverso tempo in ogni stadio d'Italia in cui la Salernitana ha giocato, per celebrare il gol di Roberto Breda, il capitano, che consent\u00ec ai granata di vincere per la prima volta in casa degli irpini.\nSalernitana vs Nocerina.\nLa \u00e8 un'altra squadra campana con cui i sostenitori granata hanno pessimi rapporti. I motivi dell'inimicizia derivano, tra le altre cose, da questioni campanilistiche, vista la breve distanza che separa Salerno da Nocera Inferiore: appena 15 chilometri. La rivalit\u00e0 \u00e8 vecchia di decenni, ed in passato le squadre si sono affrontate spesso. Inoltre, durante il derby Salernitana-Napoli del 2002-03 i molossi, pur appartenendo alla provincia di Salerno, presero parte al tifo partenopeo. Le due opposte fazioni nel corso della loro storia hanno visto tantissime volte le loro rispettive squadre a confronto, specie nei tornei di Serie C e Serie C1. Di rilievo internazionale fu il clamoroso episodio relativo al campionato 2013-2014 (definito giornalisticamente \"derby farsa\" e \"derby della vergogna\"): infatti i tifosi nocerini, ai quali era stato fatto divieto di assistere alla gara in trasferta contro la Salernitana, minacciarono i calciatori della propria squadra affinch\u00e9 non giocassero; questi ultimi, una volta effettuate tutte assieme le tre sostituzioni, inscenarono dei finti infortuni fino a costringere l'arbitro a sospendere la gara per insufficiente numero di giocatori nocerini. Nel corso del prosieguo di quella stagione, ai molossi fu fatto divieto di proseguire il campionato (la societ\u00e0 venne radiata), e a tecnici, dirigenti e calciatori vennero inflitte severe sanzioni.\nRivalit\u00e0 fuori regione.\nAl di fuori della Campania, la Salernitana annovera tra le proprie acerrime rivali le tifoserie di:"}
{"id": "2609410", "revid": "149727", "url": "https://it.wikipedia.org/wiki?curid=2609410", "title": "Tangenziale est di Milano", "text": ""}
{"id": "2609413", "revid": "1386670", "url": "https://it.wikipedia.org/wiki?curid=2609413", "title": "Feltre (Milano)", "text": ""}
{"id": "2609414", "revid": "114152511", "url": "https://it.wikipedia.org/wiki?curid=2609414", "title": "Livia Gereschi", "text": "Insegnante, laureata in lingue straniere, salv\u00f2 donne e bambini durante un rastrellamento nazista presso la localit\u00e0 \u201dLa Romagna\u201c sui Monti Pisani, sopra Molina di Quosa.\nLa vicenda.\nDurante lo sfollamento della citt\u00e0 di Pisa a causa della guerra, Livia Gereschi si rec\u00f2 da sua madre a Pugnano, in una stalla adibita a ricovero degli sfollati.\nLa notte fra il 6 e il 7 agosto 1944, ingenti forze SS tedesche eseguirono un massiccio rastrellamento sui monti in localit\u00e0 \u201dLa Romagna\u201c, nei presso di Molina di Quosa, per rendere sicuro il transito sulla sottostante Strada statale 12 dell'Abetone e del Brennero; in quel luogo si erano rifugiate molte famiglie delle zone circostanti. Nella speranza di catturare dei partigiani, i tedeschi trovarono solo civili, tuttavia diffusero il panico mitragliando e dando fuoco ai precari rifugi. Al termine di ci\u00f2, le armate tedesche fecero circa trecento prigionieri, tra cui anche Livia Gereschi, portandoli in localit\u00e0 \u201dFocetta\u201c. \nQui Livia Gereschi, conoscendo la lingua tedesca, prov\u00f2 a difendere le sorti dei prigionieri spiegando al comandante che le persone catturate non erano partigiani ma semplici famiglie rifugiatesi sui monti per sfuggire ai bombardamenti degli Alleati. Ottenne cos\u00ec il rilascio di donne e bambini, ma non degli uomini e lei stessa venne incolonnata insieme a loro, in direzione Ripafratta. Chi si trov\u00f2 in quel periodo accanto alla \u2019professoressa\u2018, ne ricorda il comportamento esemplare per compostezza e dignit\u00e0, la capacit\u00e0 di consolare ed incoraggiare i suoi compagni di sventura, i sentimenti patriottici espressi con quella sobriet\u00e0 che il momento richiedeva assieme tuttavia alla tranquilla sicurezza che rivelava una matura e argomentata riflessione.\nA Ripafratta, i prigionieri vennero divisi in due gruppi: coloro che erano abili al lavoro furono portati a Lucca e successivamente in Germania, mentre l'altro gruppo, costituito da 69 persone, tra cui Livia Gereschi, fu portato in una scuola elementare di Nozzano, nei pressi di Lucca, quale luogo adibito principalmente per torturare i partigiani (e poi distrutta dai tedeschi in ritirata, per nascondere i segni delle loro atrocit\u00e0). L\u00ec risiedeva pure il centro di comando di Max von Simon, un comandante delle SS. In questo luogo, i prigionieri vennero torturati e stettero l\u00ec per quattro giorni, fin quando, nella mattina dell'11 agosto, alcuni di loro furono portati in localit\u00e0 \u201dPancone\u201c. Invece, Livia Gereschi, insieme agli altri rimasti, venne portata in una localit\u00e0 del comune di Massarosa, chiamata \u201dLa Sassaia\u201c, e l\u00ec fucilati tutti. Ci furono molti testimoni nascosti nella macchia circostante che assistettero all'atroce evento.\nOscar Grassini, un uomo del gruppo condotto a \u201dPancone\u201c, venne solo ferito ma fortunatamente creduto morto, e si salv\u00f2. Fu poi soccorso dalla Croce Rossa e portato all'ospedale di Lucca, dove ricevette le cure necessarie, con l'amputazione di una gamba. Ed \u00e8 proprio grazie a questo superstite che la memoria delle gesta di Livia Gereschi \u00e8 arrivata a tutti."}
{"id": "2609415", "revid": "110157", "url": "https://it.wikipedia.org/wiki?curid=2609415", "title": "Comitato Olimpico del Kuwait", "text": "Il Comitato Olimpico del Kuwait (noto anche come \u0644\u0644\u062c\u0646\u0629 \u0627\u0644\u0627\u0648\u0644\u0645\u0628\u064a\u0629 \u0627\u0644\u0643\u0648\u064a\u062a\u064a\u0629 in arabo) \u00e8 un'organizzazione sportiva kuwaitiana, nata nel 1957 a Safat, Kuwait.\nRappresenta questa nazione presso il Comitato Olimpico Internazionale (CIO) dal 1966 ed ha lo scopo di curare l'organizzazione ed il potenziamento dello sport in Kuwait e, in particolare, la preparazione degli atleti kuwaitiani, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Ahmad Al-Fahad Al-Sabak, mentre la carica di segretario generale \u00e8 occupata da Obaid Zaid Al-Anzi."}
{"id": "2609416", "revid": "4175", "url": "https://it.wikipedia.org/wiki?curid=2609416", "title": "Saint John (Nuovo Brunswick)", "text": ""}
{"id": "2609424", "revid": "287204", "url": "https://it.wikipedia.org/wiki?curid=2609424", "title": "Visioni di robot", "text": "Visioni di robot (\"Robot Visions\") \u00e8 un'antologia di racconti di fantascienza dello scrittore Isaac Asimov che ha per protagonisti i robot positronici. Pubblicata nel 1990, contiene storie gi\u00e0 presenti in altre sue antologie (come \"Io, Robot\" e \"Antologia del bicentenario\"). Inoltre, \u00e8 inclusa anche la storia \"Visioni di robot\", che d\u00e0 il nome alla raccolta."}
{"id": "2609426", "revid": "287204", "url": "https://it.wikipedia.org/wiki?curid=2609426", "title": "Testa dell'Assietta", "text": "La Testa dell'Assietta (2.566 ) \u00e8 una montagna delle Alpi del Monginevro, nelle Alpi Cozie, posta tra la Val Chisone e la Val Susa nella citt\u00e0 metropolitana di Torino con la sommit\u00e0 e tutto il versante settentrionale compresi nel territorio del Parco naturale del Gran Bosco di Salbertrand.\nCaratteristiche.\n\u00c8 particolarmente famosa perch\u00e9 sulla sua vetta e nei suoi dintorni si \u00e8 combattuta nel luglio del 1747 la vittoriosa battaglia dell'Assietta, che caus\u00f2 una carneficina con oltre 5.000 morti sul campo (in prevalenza francesi sconfitti). Sulla vetta della montagna \u00e8 presente dal 1882 un grande obelisco in pietra sormontato da un'aquila in bronzo (simbolo del Club Alpino Italiano) a ricordo della battaglia. A pochi metri di distanza dall'obelisco sorge una stele a ricordo del generale francese Belle-Isle, che combattendo ivi trov\u00f2 la morte. Una strada sterrata, la strada dell'Assietta, conduce fin sotto la cima; di l\u00ec la vetta \u00e8 raggiungibile in pochi minuti attraverso un corto sentiero.\nAscensione.\nL'accesso alla vetta \u00e8 classificato come escursionistico facile E.\nTra le tante vie quella pi\u00f9 breve e diretta parte da Balboutet (1.557 m) oppure poco pi\u00f9 in basso da Pourrieres (1.420 m), entrambe frazioni di Usseaux in Alta Val Chisone. Si risale nel bosco di larici e ci si addentra nel vallone di Cerogne, raggiungendo l'omonima borgata di Cerogne (1.742 m). Proseguendo sempre verso la direzione Assietta si giunge al pianoro delle Cerogne quindi si risale contornando successivamente il monte Gran Cerogne. Arrivati alla bergeria Alpe Assietta (2.270 m), di l\u00ec si risalgono vasti prati guadagnando infine il colle dell'Assietta (2.472 m). Dal colle \u00e8 sufficiente mezz'ora sulla strada sterrata dell'Assietta per giungere alla cima della Testa. Si tratta comunque di un percorso che necessita non meno di tre ore e comporta pi\u00f9 di mille metri di dislivello."}
{"id": "2609434", "revid": "729019", "url": "https://it.wikipedia.org/wiki?curid=2609434", "title": "Elevador da Bica", "text": "L'Elevador da Bica \u00e8 una funicolare che collega \"Rua de S\u00e3o Paulo\" con \"Rua de Loreto\" nella citt\u00e0 di Lisbona, realizzata nel 1892 dall'ingegnere portoghese Raoul Mesnier du Ponsard.\nL'Elevador da Bica \u00e8 di propriet\u00e0 della Companhia de Carris de Ferro de Lisboa ed insieme agli altri \"elevador \" (da Gl\u00f3ria, do Lavra e de Santa Justa), costituisce una delle principali attrazioni turistiche della capitale lusitana."}
{"id": "2609457", "revid": "834", "url": "https://it.wikipedia.org/wiki?curid=2609457", "title": "Bubu'7te", "text": "Bubu'7te, pubblicato nel 2006, \u00e8 il primo album dei Masoko.\nNote.\nAl termine dell'ultima canzone \u00e8 presente una ghost track cantata in spagnolo."}
{"id": "2609458", "revid": "124375294", "url": "https://it.wikipedia.org/wiki?curid=2609458", "title": "Robert Rogers", "text": "Fu un uomo di frontiera dell'America Coloniale. Rogers serv\u00ec nell'esercito inglese durante la Guerra Franco-Indiana e la Rivoluzione Americana. Durante la Guerra Franco-Indiana Rogers cre\u00f2 e comand\u00f2 i famosi Rangers di Rogers.\nPrimi anni.\nRobert Rogers nacque da James e Mary McFatridge Rogers il 7 novembre 1731, a Methuen, una cittadina situata nella parte nordorientale del Massachusetts. A quell'epoca, la citt\u00e0 fungeva da campo base per i colonizzatori Ulster-Scozzesi diretti verso le selvagge terre del New Hampshire.\nNel 1739, quando Robert aveva otto anni, la sua famiglia si trasfer\u00ec a Great Meadow, un distretto del New Hampshire nelle vicinanza dell'attuale Concord, dove James, un immigrato Irlandese, fond\u00f2 un acampamento di 2190 acri, che egli chiam\u00f2 Munterloney, dal nome di un luogo collinoso sito a Derry, in Irlanda. Robert si rifer\u00ec sempre a questa residenza della sua infanzia chiamandola \"Mountalona.\" Successivamente essa fu ribattezzata Dunbarton, New Hampshire.\nNel 1740 la Guerra di Successione Austriaca (1740-1748) scoppi\u00f2 in Europa e nel 1744 essa raggiunse il Nordamerica dove divenne nota col nome di Guerra di Re Giorgio (1744-1748). Durante la giovinezza di Robert (1746) si arruol\u00f2 nella milizia del New Hampshire come volontario nella Compagnia di Scout del Capitano Daniel Ladd e, nel 1747, ancora come volontario, nella Compagnia di Scout di Ebenezer Eastman, anche in questo caso come guardia di frontiera del New Hampshire.\nNel 1754 Robert fu coinvolto in una banda di contraffattori. Fu accusato ma il caso non fu mai portato in tribunale.\nGuerre Franco-Indiane.\nNel 1755 la guerra divampava nelle colonie, diffondendosi poi anche in Europa. Inghilterra e Francia si dichiararono guerra a vicenda. Gli Inglesi subirono una serie di sconfitte, come quella di Braddock. Incoraggiati dalle vittorie dei Francesi, gli Indiani lanciarono attacchi selvaggi lungo la frontiera coloniale con lo scopo di spingere i coloni inglesi in mare."}
{"id": "2609459", "revid": "4175", "url": "https://it.wikipedia.org/wiki?curid=2609459", "title": "Niagara Falls (Ontario)", "text": ""}
{"id": "2609460", "revid": "339392", "url": "https://it.wikipedia.org/wiki?curid=2609460", "title": "Niagara Falls (New York)", "text": ""}
{"id": "2609463", "revid": "1223843", "url": "https://it.wikipedia.org/wiki?curid=2609463", "title": "I pazzi per progetto", "text": "I pazzi per progetto \u00e8 una farsa in un atto di Gaetano Donizetti su libretto di Domenico Gilardoni.\nLa partitura autografa \u00e8 custodita presso il Conservatorio S. Pietro a Majella di Napoli.\nLa prima rappresentazione ebbe luogo al Teatro del Fondo di Napoli il 7 febbraio 1830, conobbe altre riprese a Napoli e Palermo, per poi cadere nell'oblio fino al 1977, con una nuova revisione curata dal Maestro Bruno Rigacci di Firenze ed andare in scena nuovamente al Festival Internazionale Opera Barga nel 1977, ottenendo un clamoroso successo di pubblico e di critica.\nAlla prima esecuzione del 1830 a Napoli parteciparono alcuni grandi cantanti lirici del tempo, come Luigia Boccabadati e Luigi Lablache, durante una serata di beneficenza, e malgrado il cast d'eccezione, il pubblico presente fu davvero assai scarso.\nL'opera, curiosamente affidata a due donne circondate da cinque voci gravi, ed articolata in sette numeri, collegati da recitativi secchi o accompagnati, rivela la pi\u00f9 pura appartenenza allo stile farsesco, del grande compositore bergamasco, con le caratteristiche e i moduli tipici del \"genere\".\nLa trama dell'opera.\nL'azione si svolge in un ospedale di pazzi in Parigi, il cui direttore, Darlemont, ha una nipote, Norina, sposata con Blinval, colonnello dei dragoni.\nLa lontananza dell'uomo dall'amata sposa per ragioni militari e la reciproca gelosia, sono le cause di un susseguirsi di azioni nel momento in cui i due si rincontrano.\nEssendo il luogo del casuale incontro, proprio quell'ospedale, di cui il direttore \u00e8 lo zio di Norina, i due, alternativamente, si fingono pazzi per scoprire i veri sentimenti del rispettivo consorte, dando cos\u00ec adito ad un frenetico carosello di inganni ed equivoci.\nSe a tutto questo si aggiungono: un servitore molto ciarlone, e fin troppo sincero, (Frank), un trombettiere disertore che si finge medico (Eustachio), una giovane e bella ragazza, (Cristina),\nex amante del colonnello, che cerca di sfuggire al vecchio tutore (Venanzio), che a sua volta,\nvorrebbe farla crescere pazza, per prenderle la dote, si hanno tutti gli ingredienti, molto ben assortiti, per ottenere una farsa con tutte le regole.\nAl finale, molto ben strutturato, vi \u00e8 la pacificazione e la morale d'obbligo."}
{"id": "2609465", "revid": "767487", "url": "https://it.wikipedia.org/wiki?curid=2609465", "title": "Crayon Shin-chan - Arashi o yobu jungle", "text": " \u00e8 un film d'animazione del 2000 diretto da Keiichi Hara.\nSi tratta dell'ottavo film basato sul manga e anime \"Shin Chan\". Come per gli altri film basati sulla serie, non esiste un'edizione italiana del lungometraggio.\nTrama.\nShinnosuke, la sua famiglia, i suoi amici ed i loro genitori sono invitati ad una crociera per vedere in anteprima il nuovo film di Action Kamen. Accade per\u00f2 che delle scimmie irrompono sulla nave e rapiscono gli adulti, portandoli su di un'isola. A quel punto, l'esercito di Kasukabe entra in azione allo scopo di trovare i loro genitori.\nDistribuzione.\nEdizioni home video.\nIn Giappone il film \u00e8 stato distribuito in VHS il 25 marzo 2001 e in DVD il 25 aprile 2003."}
{"id": "2609467", "revid": "657000", "url": "https://it.wikipedia.org/wiki?curid=2609467", "title": "Di fiore in fiore con l'Ape Mag\u00e0", "text": " \u00e8 un anime televisivo di 55 episodi creato da Tatsuo Yoshida, prodotto dalla Tatsunoko e trasmesso da Nippon Television fra il 1989 e il 1990, remake della prima e seconda serie \"Le avventure dell'Ape Mag\u00e0\" e \"Il ritorno dell'Ape Mag\u00e0\". In Italia sono stati distribuiti in DVD solamente i primi quattro episodi.\nTrama.\nL'alveare delle api viene distrutto dalle vespe e l'Ape Regina ordina all'ancella Honey di prendersi cura dell'unico uovo sopravvissuto. Nasce cos\u00ec Mag\u00e0, ignaro di tutto. Quando per\u00f2, uno scarabeo gli rivela come effettivamente stanno le cose, Honey decide di dirgli la verit\u00e0 e Mag\u00e0 coraggiosamente parte alla ricerca della sua vera mamma.\nDopo varie peripezie ritrover\u00e0 finalmente sua madre e insieme a lei anche la sorella Maya; ma quando la madre morir\u00e0 sepolta da un'eruzione vulcanica, la sua anima guider\u00e0 le due piccole api verso un luogo tranquillo e pacifico sopra una collina verdeggiante.\nPersonaggi e doppiatori.\nPer quanto riguarda i doppiatori giapponesi, Aya mantiene la stessa doppiatrice della seconda serie, diversa da quella della prima, e la voce narrante \u00e8 la stessa per tutte e tre le serie, mentre le doppiatrici di Hutch e della madre sono diverse e gli altri personaggi sono comparsi per la prima volta in questa serie. I doppiatori italiani sono invece tutti diversi da quelli delle prime due serie e del loro riadattamento americano.\nSigle.\nLe sigle originali sono utilizzate anche nell'edizione italiana della serie\nHome video.\nIn Giappone, la serie \u00e8 stata pubblicata da VAP in 27 VHS fra il 5 ottobre 1989 e il 5 dicembre 1990.\nI primi quattro episodi sono stati distribuiti in Italia dalla Dynit il 9 aprile 2008 su un DVD. I restanti 51 episodi restano inediti per l'Italia.\nEpisodi.\nLa serie originalmente \u00e8 stata prodotta in 55 episodi. Solo dei primi quattro \u00e8 stato pubblicato un doppiaggio in italiano."}
{"id": "2609469", "revid": "90919", "url": "https://it.wikipedia.org/wiki?curid=2609469", "title": "Taurinum", "text": ""}
{"id": "2609474", "revid": "599013", "url": "https://it.wikipedia.org/wiki?curid=2609474", "title": "Perollo (famiglia)", "text": "La famiglia Perollo \u00e8 un'importante famiglia nobile siciliana di origine francese, trapiantata in Sicilia nel 1071 da un Gilberto. Il nome deriva da una fortificazione innalzata da Guntrano, granduca d'Angen e di Perignon, sul monte Peraul in Francia.\nStoria.\nGilberto, signore di Perignon e marito di Aldelia nipote di Adelasia, moglie del conte Ruggero, part\u00ec con lo zio alla volta dell'Italia e nel 1071 si rec\u00f2 in Sicilia. Morta la prima moglie, Gilberto, a 51 anni, spos\u00f2 a Sciacca la figlia di Ruggero, Giulietta (vedova del conte Zamparrone), divenendo genero del re. Ebbe in dote il dominio di Sciacca e di altre terre e feudi. I discendenti goderono della citt\u00e0 sino a Guglielmo il Malo, il quale lasci\u00f2 ai Perollo solamente il dominio sul castello vecchio e sulla cappella reale. &lt;br&gt;\nLa casata Perollo, oltre al castello di Sciacca, ha posseduto le baronie di Castellammare del Golfo, S. Bartolomeo, Calamonaci, Cassaro, Licodia, Pandolfina ed altre. Il matrimonio di una Peralta con Artale de Luna fece nascere odio tra le famiglie, che si combatterono per generazioni, faida conosciuta come primo e secondo caso di Sciacca.\nBlasone.\nArma: D'azzurro, alla torre merlata d'oro, aperta e finestrata di nero."}
{"id": "2609476", "revid": "123312419", "url": "https://it.wikipedia.org/wiki?curid=2609476", "title": "Tacalcitolo", "text": "Il tacalcitolo, commercializzato come principio attivo per esempio del Ticlaspor, \u00e8 un analogo sintetico della vitamina D, agendo cos\u00ec come agonista sul recettore specifico.\nUsi.\nIl tacalcitolo \u00e8 utilizzato nel trattamento topico della psoriasi volgare anche nelle localizzazioni al volto e al cuoio capelluto, anche se \u00e8 stato utilizzato per la cura della vitiligine e nella malattia di Hailey-Hailey. La molecola presenta un'elevata efficacia nella cura della psoriasi, purch\u00e9 di moderata estensione o stazionarie. Nei casi in cui invece la psoriasi sia di entit\u00e0 pi\u00f9 grave, \u00e8 necessario associare il tacalcitolo con corticosteroidi.\nMeccanismo d'azione.\nAgisce da agonista della vitamina D a livello dei specifici recettori. Una volta legatosi, causa l'inibire della proliferazione dei cheratinociti aumemtandone invece la differenziazione.\nAvvertenze.\nPoich\u00e9 agisce da agonista della vitamina D, interviene nella regolazione del metabolismo del calcio. Bisogna perci\u00f2 utilizzare il farmaco secondo le strette prescrizioni mediche e mai in dosi eccessive poich\u00e9 si possono verificari casi di ipercalcemia. La terapia andrebbe perci\u00f2 attentamente valutata anche nell'utilizzo in bambini ed in donne in stato interessante. Nel caso si sviluppi ipercalcemia bisogna sospendere la terapia fino alla normalizzazione dei valori. Sarebbe consigliabile valutare costantemente i valori di calcio anche nelle urine. Non applicare nella zona perioculare e sugli occhi.\nPoich\u00e9 il tacalcitolo pu\u00f2 essere degradato dalla luce ultravioletta e da quella solare, se ne consiglia l'applicazione sulla cute la sera prima di coricarsi, e comunque il pi\u00f9 possibile lontano da qualsiasi terapia con ultravioletti.\nEffetti avversi.\nA parte le precauzioni elencate, il tacalcitolo \u00e8 un farmaco sicuro che presenta pochi effetti avversi. Saltuariamente si possono verificare rossori, rush o bruciore che possono per\u00f2 essere confusi con quelli causati dalla malattia. Sono comunque casi rari, passeggeri e di durata limitata che non obbligano l'interruzione della terapia.\nMetabolismo.\nIl metabolita principale \u00e8 1a,24,25(OH) 3 vitamina D3, ossia lo stesso metabolita della forma attiva della vitamina D naturale (calcitriolo), che possiede un'attivit\u00e0 di 5-10 volte inferiore rispetto a quella della vitamina D. \nIl tacalcitolo e i suoi metaboliti vengono escreti principalmente con le urine e con le feci."}
{"id": "2609479", "revid": "729019", "url": "https://it.wikipedia.org/wiki?curid=2609479", "title": "Elevador da Gl\u00f3ria", "text": "L'Elevador da Gl\u00f3ria \u00e8 una funicolare che si trova nella citt\u00e0 di Lisbona e che collega Pra\u00e7a dos Restauradores con il Jardim de S\u00e3o Pedro de Alc\u00e2ntara.\nL'Elevador da Gl\u00f3ria, cos\u00ec come gli altri \"elevador\" attualmente in funzione nella capitale lusitana, \u00e8 stato progettato dall'ingegnere portoghese Raoul Mesnier du Ponsard ed \u00e8 di propriet\u00e0 della Carris ed \u00e8 il pi\u00f9 attivo dei quattro trasportando ogni anno pi\u00f9 di 3 milioni di passeggeri."}
{"id": "2609480", "revid": "298229", "url": "https://it.wikipedia.org/wiki?curid=2609480", "title": "ECW Barely Legal", "text": "ECW Barely Legal \u00e8 stato il primo pay-per-view della Extreme Championship Wrestling. L'evento si \u00e8 svolto i il 13 aprile 1997 alla ECW Arena di Filadelfia, Pennsylvania."}
{"id": "2609484", "revid": "30297", "url": "https://it.wikipedia.org/wiki?curid=2609484", "title": "HC Pustertal", "text": ""}
{"id": "2609488", "revid": "118605817", "url": "https://it.wikipedia.org/wiki?curid=2609488", "title": "Michael Rymer", "text": "Biografia.\nDebutta nel 1995 con il film \"Angel Baby\", da lui scritto e diretto che vince svariati premi tra cui sette Australian Film Institute Awards, tra cui miglior film e miglior regia. In seguito dirige diversi film considerati di cassetta fino al 2002 quando dirige \"La regina dei dannati\", con Aaliyah e Stuart Townsend, tratto dall'omonimo romanzo di Anne Rice.\nNel 2003 inizia a lavorare per la televisione dirigendo la miniserie pilota della serie televisiva \"Battlestar Galactica\". Dal 2004 lavora per la serie televisiva canadese sia come regista di numerosi episodi sia come produttore.\nNel 2009 dirige svariati episodi della prima stagione della serie televisiva \"FlashForward\"."}
{"id": "2609490", "revid": "3115", "url": "https://it.wikipedia.org/wiki?curid=2609490", "title": "Giovanna Garzoni", "text": "Biografia.\nNacque probabilmente nel 1600 ad Ascoli Piceno da una famiglia di origine veneziana.\nFu incline alle belle arti fin da giovanissima, lavor\u00f2 in varie citt\u00e0 d'Italia e fu molto apprezzata durante il barocco. Del periodo trascorso ad Ascoli Piceno e della sua prima formazione si sa ben poco, ma sicuramente prima dei trent'anni soggiorn\u00f2 a Venezia dove realizz\u00f2 un ritratto di sant'Andrea, oggi conservato presso le Gallerie dell'Accademia di Venezia, e si dedic\u00f2 alla calligrafia presso la scuola di Giacomo Rogni.\nSuccessivamente part\u00ec per Napoli dove risedette tra il 1630 e il 1631 e lavor\u00f2 sotto la protezione del Vicer\u00e9, Fernando Af\u00e1n de Ribera y Enr\u00edquez, III duca di Alcal\u00e1.\nIn quegli anni intrecci\u00f2 un rapporto epistolare con il collezionista d'arte e mecenate Cassiano dal Pozzo. \nNel 1632 si spost\u00f2 a Torino alla corte di Casa Savoia e dipinse alcuni ritratti miniati su pergamena dei membri della famiglia regnante: a tale periodo risale il ritratto di Caterina Michela d'Asburgo, madre di Vittorio Amedeo I di Savoia, ora conservato presso la Galleria degli Uffizi.\nNegli stessi anni le furono commissionate anche molte nature morte dalle quali traspare una certa influenza della pittura di scuola lombarda e di Fede Galizia.\nDopo la morte di Vittorio Amedeo I di Savoia, Giovanna Garzoni and\u00f2 via da Torino ed \u00e8 probabile che abbia soggiornato all'estero prima di rientrare brevemente a Roma e partire per Firenze (1642-1651), dove esegu\u00ec diverse opere per Ferdinando II de' Medici, che ne faceva dono alla moglie Vittoria della Rovere. \nTrascorse l'ultima fase della sua vita a Roma ed entr\u00f2 a far parte dell'Accademia di San Luca, cui lasci\u00f2 alcuni dei suoi disegni, delle sue stampe e tutti i beni, secondo il testamento redatto nel 1666.\nMor\u00ec tra il 10 e il 15 febbraio 1670 e gli accademici, in segno di tangibile riconoscenza, elevarono in suo onore il monumento funebre decorato dal medaglione di Giuseppe Ghezzi all'interno della chiesa dei Santi Luca e Martina.\nAd Ascoli Piceno le \u00e8 stata intitolata una rua: Rua Giovanna Garzoni e nella sede della pinacoteca civica \u00e8 esposto il quadro che la ritrae eseguito da Carlo Maratta."}
{"id": "2609506", "revid": "599013", "url": "https://it.wikipedia.org/wiki?curid=2609506", "title": "Luca Conte", "text": "Alto 193\u00a0cm, gioca nel ruolo di guardia.\nCarriera.\nTra i professionisti ha militato in Legadue a Reggio Emilia, Pavia e Trento.\nDal 2001 al 2003 si trasferisce all'Unione Cestistica Casalpusterlengo, con cui vince la Coppa Italia di Serie B2 contro Veroli. Nell'estate 2003 compie il salto di categoria, approdando in Serie A2 all'Edimes Pavia; vi rimane 3 anni, allenato da Alberto Martelossi.\nNel 2006 torna a Unione Cestistica Casalpusterlengo in Serie B1. Con i lombardi vince la Coppa Italia di categoria nel 2007 e nel 2009; proprio nel 2007 viene eletto miglior giocatore della manifestazione (MVP).\nNel 2010 si \u00e8 strasferito all'Aquila Basket Trento in Divisione Nazionale A, con cui ha centrato la promozione in Legadue 2011-2012 e ha vinto la Coppa Italia di Legadue 2012-2013. Il suo numero di maglia a Trento \u00e8 il 41.\nNel 2015 si trasferisce a Montecchio (Re) in C Silver, con cui centra la promozione in serie C Gold.\nNell'estate 2017 torna alla Pallacanestro Correggio (RE), societ\u00e0 in cui ha svolto tutta la trafila delle giovanili, con cui centra la promozione in serie D.\nL'anno seguente contribuisce al secondo salto di categoria in 2 anni, portando la Pallacanestro Correggio in C Silver.\nPremi e riconoscimenti.\nArena Montecchio: 2016-2017 \nCollegamenti esterni.\n]"}
{"id": "2609507", "revid": "1429175", "url": "https://it.wikipedia.org/wiki?curid=2609507", "title": "Simone Tomassini", "text": "Biografia.\nSimone Tomassini firma il suo primo contratto discografico con la Bollicine, etichetta di Vasco Rossi, grazie a Enrico Rovelli che si avvicina a Simone e ne diventa il suo manager. Debutta al Festival di Sanremo 2004 con \"\u00c8 stato tanto tempo fa\". Nello stesso anno partecipa a tre appuntamenti del Festivalbar con \"Il mondo che non c'\u00e8\". Apre inoltre tutti i concerti del \"Buoni o cattivi Tour 2004\" di Vasco Rossi con il quale scrive \"Giorni\", che d\u00e0 il titolo del suo primo album, e d\u00e0 il via al \"Giorni Tour\".\nNel 2005, negli studi della Bollicine, registra il suo secondo album \"Buon viaggio\". Partecipa alla seconda edizione di Music Farm, classificandosi terzo. Il 27 maggio 2005 esce il secondo album di Simone, \"Buon viaggio\", trainato da \"Quando sei ragazzo\". Segue il \"Buon viaggio Tour\". Contemporaneamente apre ancora una volta le date del \"Buoni o cattivi Tour 2005\", partecipa a due tappe del Festivalbar 2005, al Tim Tour 2005 e a diversi eventi organizzati dai principali network radiofonici. In seguito viene pubblicato il DVD \"Simone Live 05 Alcatraz Milano\".\nA maggio 2006, con la produzione artistica e gli arrangiamenti di Vince Tempera, pubblica il suo terzo album, \"Sesso gioia rock'n roll\". Nel frattempo la canzone \"Fuori come un balcone\" viene scelta da Jerry Cal\u00e0 come colonna sonora del suo film \"Vita Smeralda\".\nA maggio 2007 esce \"Niente da perdere\", e a settembre dello stesso anno viene richiamato da Vasco Rossi, questa volta in qualit\u00e0 di ospite del suo tour.\nNel dicembre 2008 esce \"Va tutto bene\".\nNello stesso anno inoltre partecipa insieme alla Nazionale italiana cantanti a interpretare \"Uno su mille\", \"La canzone del sole\", \"La forza della vita\" e \"Si pu\u00f2 dare di pi\u00f9\", brani utilizzati per finalit\u00e0 benefiche.\nNel novembre 2010 esce il singolo \"Ho scritto una canzone\".\nIl 29 aprile 2011 inizia la trasmissione radiofonica del singolo \"Caduta libera\", che anticipa l'uscita del quarto album \"Simone Tomassini\", prevista per l'11 maggio 2011. Nello stesso giorno parte il \"Sempre In Tour\". Nello stesso mese \u00e8 anche autore del brano \"Sei amore\" cantato da Paolo Meneguzzi.\nL'11 maggio 2011 esce il quarto album ufficiale autoprodotto \"Simone Tomassini\".\nIl 26 giugno esce, solo in versione digitale e per il mercato di lingua spagnola, l'album \"De Ti\", che contiene solo le canzoni in spagnolo presentate nel precedente album, a cui si aggiunge la versione unplugged di \"De Ti\".\nIl 10 novembre 2011 \u00e8 uscito il suo primo libro dal titolo \"Confessioni... di un pazzo\" edito da Rupe Mutevole. L'8 dicembre esce \"Happy Xmas - War is Over\", tributo a John Lennon.\nDurante il 2012 Tomassini \u00e8 impegnato con il \"Sempre in tour\". L'8 dicembre pubblica il singolo \"Spero davvero\". Il singolo \"La Ferrari \u00e8 lei\", pubblicato il 29 marzo e raggiunge su YouTube oltre il milione di visualizzazioni.\nCon il suo amico Paolo Meneguzzi, nel 2015 \u00e8 protagonista di un concerto per i ragazzi disabili della Rosa Blu. L'album, distribuito in formato CD e download digitale, comprende anche \"Imagine\" e \"Knockin' on Heaven's Door\", dove Simone Tomassini duetta con i ragazzi della RSD Band, gruppo musicale fondato nel centro RSD Anffas Residence di Grandola ed Uniti composto da persone con disabilit\u00e0.\nL'8 dicembre 2015, a distanza di 11 anni dal suo debutto, Simone torna con il singolo \"Solo cose belle\", che anticipa l'album \"Felice\", uscito nel marzo 2016.\nIl 25 maggio del 2018 Simone pubblica con Paolo Meneguzzi il singolo \"Estate Rock &amp; Roll\" (Etichetta Latlantide), una canzone dedicata al cinquantenario del Sessantotto.\nIl 27 settembre 2019 pubblica, per l'etichetta Cello Label, il singolo \"Ovunque\", scritto e prodotto in collaborazione con Emiliano Bassi e Andrea Bonomo."}
{"id": "2609508", "revid": "729019", "url": "https://it.wikipedia.org/wiki?curid=2609508", "title": "Lo scandalo della Banca Romana (miniserie televisiva 2010)", "text": "Lo scandalo della Banca Romana \u00e8 una miniserie televisiva italiana del 2010, prodotta da Rai Fiction e trasmessa su Rai 1 il 17 e 18 gennaio 2010.\nDescrizione.\nLa fiction, composta da due puntate dalla durata di 100 minuti ciascuna, racconta un evento storico. Il protagonista Mattia, tuttavia, \u00e8 un personaggio immaginario, che attraversa le vicende dello scandalo della Banca Romana.\nLa miniserie \u00e8 prodotta da Albatross Entertainment per Rai Fiction. Gli attori protagonisti sono Beppe Fiorello, Vincent P\u00e9rez, Lando Buzzanca e Andrea Osv\u00e1rt. La regia \u00e8 di Stefano Reali.\nLa fiction \u00e8 stata trasmessa per la prima volta domenica 17 e luned\u00ec 18 gennaio 2010, ore 21:10, sull'emittente Rai 1.\nNel febbraio del 1977 and\u00f2 in onda su Rai 2 (allora chiamata Rete Due) un omonimo sceneggiato televisivo diretto da Luigi Perelli."}
{"id": "2609515", "revid": "125787673", "url": "https://it.wikipedia.org/wiki?curid=2609515", "title": "Servizio nazionale della protezione civile", "text": "Il servizio nazionale della protezione civile indica, in Italia, il sistema che esercita la funzione di protezione civile costituita dall'insieme delle competenze e delle attivit\u00e0 volte a tutelare la vita, l\u2019integrit\u00e0 fisica, i beni, gli insediamenti, gli animali e l'ambiente. \nEsso, al quale partecipano enti pubblici e privati, venne istituito dalla legge 24 febbraio 1992, n. 225, nel corso degli anni \u00e8 stato oggetto di un intervento normativo di riordino, avvenuto poi organicamente con l'emanazione del \"codice della protezione civile\" nel 2018.\nStoria.\nDagli Stati preunitari al Regno d'Italia.\nNegli Stati preunitari italiani l'organizzazione dei soccorsi in caso di calamit\u00e0 naturali era alquanto variegata: in occasione di grandi emergenze (come ad esempio per il terremoto della Val di Noto del 1693 o per quello in terremoto in Calabria del 1783) le autorit\u00e0 centrali nominavano un commissario con poteri eccezionali. A livello legislativo, esistevano gi\u00e0 delle norme antisismiche nello Stato Pontificio, nel Regno delle Due Sicilie e nel Ducato di Mantova, dove venne progettata la prima casa antisismica della storia dell'occidente, ad opera dell'architetto Pirro Ligorio. Aggirandosi tra le rovine di Ferrara, colpita dal terremoto nel 1570, l\u2019architetto fu il primo a rendersi conto di quanto fosse importante costruire edifici solidi e affrontare il tema della sicurezza abitativa.\nDopo la proclamazione del Regno d'Italia vennero abolite le norme relative alle prescrizioni edilizie antisismiche vigenti nei vari Stati preunitari, ma nel nuovo ordinamento unitario la consuetudine ingegneristica idraulica sviluppatasi nei territori del nord per il controllo dei fiumi. All'epoca il soccorso rientra nel concetto di generosit\u00e0 pubblica; in generale, al verificarsi di un\u2019emergenza venivano mobilitati il Regio Esercito e le forze di polizia, i primi ad accorrere sul luogo del disastro. Durante l\u2019alluvione di Roma del dicembre 1870, i primi a offrire soccorso furono le truppe dell\u2019esercito che due mesi prima avevano conquistato la citt\u00e0 con la Breccia di Porta Pia.\nIl quadro legislativo post unitario, frammentario e poco organico, si limitava a prevedere interventi in seguito a particolari contingenze e calamit\u00e0 o per specifiche materie. Tutti i provvedimenti urgenti adottati per fronteggiare le emergenze nell'immediato trovano il loro fondamento normativo nel potere d\u2019ordinanza concesso all'autorit\u00e0 amministrativa dalla legge 25 giugno 1865, n. 2359: prefetti e sindaci potevano disporre della propriet\u00e0 privata in caso di rottura degli argini, di rovesciamento di ponti e in generale in tutti i casi di emergenza.\nL\u2019iter di gestione delle emergenze iniziava solo nel momento in cui la notizia del disastro arriva ufficialmente sul tavolo del Presidente del Consiglio, che svolge anche funzioni di Ministro dell\u2019Interno. Il dispaccio parte dalla fitta rete di prefetture presenti sul territorio e pu\u00f2 arrivare dopo poche ore o giorni, ma anche dopo settimane dall'evento. Le emergenze vengono considerate nazionali solo se colpiscono obiettivi strategici per la viabilit\u00e0 e le strutture di pubblica utilit\u00e0. Valutata la portata dell\u2019evento, scatta la mobilitazione dei Ministro dell\u2019Interno e della Guerra, che fa accorrere i reparti pi\u00f9 vicini della zona colpita. In maniera spontanea e non coordinata si attivano anche soccorritori volontari, enti religiosi e associazioni che affiancano il lavoro dei militari.\nDall'inizio del XX secolo agli anni '60.\nNel 1906 vengono emanate alcune disposizioni particolari sulle eruzioni vulcaniche, la difesa degli abitanti e delle strade dalle frane, le alluvioni, le mareggiate e gli uragani. Nel 1908, dopo il disastroso terremoto di Messina, viene introdotta la classificazione antisismica del territorio ed entra in vigore la prima normativa antisismica.\nLa prima legge sul soccorso \u00e8 il regio decreto-legge 2 settembre 1919 n. 1915, che d\u00e0 un primo assetto normativo ai servizi del pronto soccorso in caso di calamit\u00e0 naturali, anche se limitato ai soli terremoti. Il Ministero dei lavori pubblici \u00e8 l\u2019autorit\u00e0 responsabile della direzione e del coordinamento dei soccorsi, da cui dipendono tutte le autorit\u00e0 civili, militari e locali.\nUna prima normativa organica in materia di protezione civile viene emanata con la legge 17 aprile 1925, n. 472: essa individua nel Ministero dei Lavori Pubblici e nel suo braccio operativo, il Genio civile, gli organi fondamentali per il soccorso, con il concorso delle strutture sanitarie.\nNel corso degli anni trenta venne poi creato il \"Corpo pompieri\", posto alle dirette dipendenze del Ministero dell'Interno ed o organizzato su base provinciale con distaccamenti nei centri pi\u00f9 importanti, che si occupava oltre che di contrasto agli incendi anche di fornire soccorso pubblico.\nIl regio decreto-legge 9 dicembre 1926, n. 2389 - convertito nella legge n. 15 marzo 1928, n. 883 - definisce ulteriormente l\u2019organizzazione dei soccorsi e conferma la responsabilit\u00e0 del Ministero dei lavori pubblici nel dirigere e coordinare gli interventi anche delle altre amministrazioni ed enti dello stato, come i Pompieri, le Ferrovie dello Stato, la Croce Rossa ecc. I soccorsi non si limitano ai soli \u201c\"disastri tellurici\"\u201d, ma vengono estesi a quelli \u201c\"di altra natura\"\u201d.\nIn attesa dell\u2019arrivo sul luogo del disastro del Ministero dei lavori pubblici, o del Sottosegretario di Stato, tutte le autorit\u00e0 civili e militari dipendono dal Prefetto, rappresentante del governo nella provincia, che coordina i primissimi interventi. Stesso potere viene affidato ai sindaci sul territorio comunale: appena venuti a conoscenza dell\u2019evento, devono inviare sul luogo il personale del Corpo nazionale dei vigili del fuoco, dandone immediata notizia al Prefetto. Il personale di soccorso e gli scavi delle macerie vengono coordinati invece dal genio civile. Vengono chiamati a concorrere, a diverso titolo la Regia Aeronautica, il Regio Esercito, il Ministero per le Comunicazioni e la Croce Rossa Italiana.\nNel secondo dopoguerra, sull'onda del clima di rinnovamento post secondo conflitto mondiale, si cerca di arrivare ad una legislazione organica in materia di protezione civile: negli anni 1950, 1962 e 1967 vengono infruttuosamente presentati alcuni progetti di legge. Ma ancora una volta, sono gli eventi calamitosi ad aprire la strada alla predisposizione e all'approvazione di nuovi e pi\u00f9 idonei strumenti legislativi.\nL\u2019alluvione di Firenze del 4 novembre 1966 evidenzi\u00f2 tuttavia l\u2019inadeguatezza della struttura centrale dei soccorsi. Causa l\u2019assenza di una rete di monitoraggio per l\u2019esondazione dell\u2019Arno, non viene preannunciata con un certo anticipo e i cittadini vengono colti di sorpresa. Nei primi giorni gli aiuti e i soccorsi arrivano quasi esclusivamente dai volontari (\u201cgli angeli del fango\u201d) e dalle truppe di stanza in citt\u00e0. Solo sei giorni dopo l\u2019alluvione, il governo \u00e8 in grado di mettere in campo una rete di soccorso organizzata. Anche in occasione del terremoto del Belice del 1968 la gestione dell\u2019emergenza si rivel\u00f2 un vero e proprio fallimento per la mancanza di coordinamento tra le forze in campo. Anche le scelte per la ricostruzione si rivelano sbagliate: la popolazione viene incentivata ad allontanarsi dai centri storici colpiti e vengono realizzati nuovi insediamenti del tutto estranei alle tradizioni e stili di vita locali.\nLa legge 996/1970: l'assistenza ai terremotati.\nCon la legge 8 dicembre 1970 n. 996 si ebbero per la prima volta, disposizioni di carattere generale che prevedono un'articolata organizzazione di protezione civile; ancora per\u00f2 non si parla di previsione e prevenzione. Per la prima volta inoltre l'ordinamento italiano precis\u00f3 la nozione di calamit\u00e0 naturale e catastrofe. La direzione e il coordinamento di tutte le attivit\u00e0 passano dal Ministero dei lavori pubblici al Ministero dell'interno. \u00c8 prevista la nomina di un commissario per le emergenze, che dirige e coordina i soccorsi sul luogo del disastro, e si afferma quindi il concetto di protezione civile intesa come predisposizione e coordinamento degli interventi e si individuano i compiti fondamentali affidati ai vari organi della protezione civile per una razionale organizzazione degli interventi e per far arrivare nel modo pi\u00f9 rapido ed efficace i soccorsi alle popolazioni colpite. Per assistere la popolazione dalla prima emergenza al ritorno alla normalit\u00e0 vengono creati i Centri Assistenziali di Pronto Intervento (C.A.P.I.). Per un miglior coordinamento dell'attivit\u00e0 dei vari ministeri viene istituito il Comitato Interministeriale della protezione civile. Per la prima volta viene riconosciuta l'attivit\u00e0 del volontariato di protezione civile: \u00e8 il Ministero dell'interno, attraverso il corpo nazionale dei vigili del fuoco, ad istruire, addestrare ed equipaggiare i cittadini che volontariamente offrono il loro aiuto. La norma del 1970 privilegia il momento dell\u2019emergenza: di fatto si disciplina solo il soccorso da mettere in campo nell'immediatezza dell\u2019evento. Il regolamento d\u2019esecuzione della legge viene approvato solo dopo 11 anni.\nA seguito dei disastrosi terremoti che colpirono il Friuli nel 1976 e l'Irpinia nel 1980, il govern\u00f2 nomin\u00f2 Commissario straordinario ai sensi della legge 996/1970 Giuseppe Zamberletti, il cui operato, insieme a quello di Elveno Pastorelli, fu fondamentale per la protezione civile italiana. In occasione dei due sismi, che provocano rispettivamente 976 e 2914 vittime, la gestione dell\u2019emergenza e della ricostruzione \u00e8 molto diversa, anche se i primi giorni sono caratterizzati in entrambi i casi dalla lentezza dei soccorsi e dalla mancanza di coordinamento.\nIn Friuli-Venezia Giulia vengono coinvolti da subito il governo regionale e i sindaci dei comuni colpiti, che lavorano in stretto contatto con Zamberletti fin dall'inizio dell\u2019emergenza. Per la prima volta vengono istituiti i \u201ccentri operativi\u201d, con l\u2019obiettivo di creare in ciascun comune della zona colpita un organismo direttivo composto dai rappresentanti delle amministrazioni pubbliche e private, sotto la presidenza del sindaco, con il potere di decidere sulle operazioni di soccorso, conoscendo le caratteristiche del territorio e le sue risorse. Anche nella fase della ricostruzione viene dato potere decisionale ai sindaci per avere un controllo diretto sul territorio che allo stesso tempo faccia sentire le istituzioni vicine ai cittadini. La popolazione partecipa attivamente alla ricostruzione del tessuto sociale e urbano secondo il \u201cmodello Friuli\u201d che si riassume in \u201c\"com\u2019era e dov\u2019era\"\u201d, completata in poco pi\u00f9 di 15 anni.\nLa gestione dell\u2019emergenza dopo il terremoto dell\u2019Irpinia \u00e8 fallimentare, sia nelle prime ore post sisma sia nella successiva fase della ricostruzione. I primi soccorsi sono caratterizzati dalla totale mancanza di coordinamento: volontari, strutture regionali e autonomie locali si mobilitano spontaneamente senza aver avuto indicazioni e precisi obiettivi operativi dal Ministero dell\u2019Interno. Dopo il caos dei primi tre giorni, il governo interviene nominando Zamberletti, che riesce anche in questo caso a riorganizzare i soccorsi e a dialogare con i sindaci.\nGli anni '80 e la normativa per le calamit\u00e1.\nNel 1981, il regolamento d\u2019esecuzione della legge n. 996/1970 individua per la prima volta gli organi ordinari (Ministro dell'Interno, Prefetto, Commissario di Governo nella Regione, Sindaco) e straordinari (Commissario straordinario) di protezione civile, e ne disciplina le rispettive competenze. La protezione civile viene definita compito primario dello Stato. Si comincia a parlare di prevenzione degli eventi calamitosi, attraverso l\u2019individuazione e lo studio delle loro cause. Sono gli organi statali - Prefetto e Commissario di governo \u2013 a svolgere il ruolo pi\u00f9 importante nella gestione dell\u2019emergenza.\nA seguito dell'incidente di Vermicino (giugno 1981), in cui perse la vita il piccolo Alfredo Rampi di soli 6 anni, il Presidente della Repubblica Sandro Pertini sollecit\u00f2 la creazione di una struttura permanente di protezione civile. Furono nel frattempo attribuiti ampi e incisivi poteri al Ministro per il coordinamento della protezione civile Zamberletti. Per regolamentare le attivit\u00e0 commissariali nelle zone della Campania e della Basilicata colpite dal sisma, con il decreto-legge 27 febbraio 1982 n. 57 - convertito in 29 aprile 1982 n. 187 - furono conferite al Ministro per il coordinamento della protezione civile le competenze per il completamento delle iniziative avviate dal commissario nella fase di emergenza per le zone terremotate. Il ministro agisce come una sorta \u201ccommissario permanente\u201d pronto ad intervenire in caso di emergenza, evitando cos\u00ec di individuare ogni volta un commissario e creare ex novo la macchina organizzativa. \nNel 22 giugno 1982 venne presentato un progetto di legge di riforma della protezione civile, che per\u00f3 non si tradusse in norma; tuttavia durante gli anni '80 si apr\u00ed il dibattito sul dimensionamento delle strutture di intervento tenendo conto di scenari gi\u00e0 elaborati e di misure di prevenzione gi\u00e0 messe in atto. Il successivo decreto-legge 10 luglio 1982, n. 428, convertito con modificazioni, dalla legge 12 agosto 1982, n. 547, istitu\u00ed poi un fondo per la protezione civile, mentre il decreto-legge 26 maggio 1984, convertito in legge 24 luglio 1984, n. 363 e la legge 28 ottobre 1986, n. 730 attribuirono diverse facolt\u00e0 e competenze al Ministero per il coordinamento della protezione civile, in particolare la norma del 1986 introdusse la possibilit\u00e0 di assumere personale precario presso enti di protezione civile per fronteggiare le emergenze.\nGli anni '90: l'istituzione ed il decentramento.\nNel 1990 venne istituito il Dipartimento della protezione civile, l'anno seguente il Presidente della Repubblica Francesco Cossiga sostenne la necessit\u00e0 di prevedere una riforma ed una disciplina di gestione delle emergenze. A questo proposito gran parte della dottrina ritenne che, soprattutto sotto il profilo della garanzia, la dichiarazione e la gestione degli stati d'emergenza \u2013 specie se con gli effetti del tipo di quelli previsti dalla legge in esame \u2013 siano procedure da cui non si possa escludere il Presidente della Repubblica quale Capo dello Stato, od anche il Presidente del Consiglio dei ministri quale Capo dell'Esecutivo, almeno nella fase dell'instaurazione degli stati di emergenza\u201d.\nDopo diversi passaggi parlamentari, si giunse a \u201cscorporare\u201d dalla tematica emergenziale la questione della protezione civile, con la legge 24 febbraio 1992, n. 225 - che costitu\u00ec una disciplina organica vera e propria - venne istituito il \"Servizio Nazionale della protezione civile\", con la cui istituzione la struttura di protezione civile del paese subisce una profonda riorganizzazione; in particolare, la struttura di protezione civile viene riorganizzata profondamente come un sistema coordinato di competenze, ripartito e concorrente tra le amministrazioni pubbliche statali, ovvero le Regioni, le Province, i Comuni, enti locali, enti pubblici, la comunit\u00e0 scientifica, il volontariato, gli ordini e i collegi professionali introducendo anche la possibilit\u00e0 per le associazioni private di volontariato di partecipare. La legge sanc\u00ec la competenza della Presidenza del Consiglio dei ministri in merito al coordinamento e la promozione delle attivit\u00e0 di protezione civile, stabilendo inoltre la possibilit\u00e0 di avvalersi, per tali finalit\u00e0, del Dipartimento della protezione civile, istituito presso la presidenza medesima, sottraendo in questo modo la competenza in materia al Ministero dell'interno. La norma istitu\u00ed inoltre presso il Dipartimento della protezione civile vengono istituiti la \"Commissione Nazionale per la Previsione e la Prevenzione dei Grandi Rischi\", che svolge attivit\u00e0 di consulenza tecnico-scientifica in materia di previsione e prevenzione, e il \"Comitato Operativo della protezione civile\". Vengono definite le \"Componenti\" e le \"Strutture Operative del Servizio Nazionale della protezione civile\". Novit\u00e1 importante fu l'inserimento del volontariato tra le componenti e le strutture operative del Servizio Nazionale e stabilisce che deve essere assicurata la pi\u00f9 ampia partecipazione dei cittadini e delle organizzazioni di volontariato di protezione civile nelle attivit\u00e0 di previsione, prevenzione e soccorso, in vista o in occasione di calamit\u00e0 naturali o catastrofi. La legge norma del 1992 defin\u00ed inoltre le attivit\u00e0 di protezione civile: oltre al soccorso e alle attivit\u00e0 volte al superamento dell\u2019emergenza, anche la previsione e la prevenzione. Il sistema non si limita quindi al soccorso e all'assistenza alla popolazione, ma si occupa anche di definire le cause delle calamit\u00e0 naturali, individuare i rischi presenti sul territorio e di mettere in campo tutte le azioni necessarie a evitare o ridurre al minimo la possibilit\u00e0 che le calamit\u00e0 naturali provochino danni. Gli eventi calamitosi vengono classificati, per estensione e gravit\u00e0, in tre diversi tipi. Per ogni evento si individuano i competenti livelli di protezione civile che devono attivarsi per primi: \nIn caso di evento di \u201ctipo c\u201d, che devono essere fronteggiati con mezzi e poteri straordinari, la competenza del coordinamento dei soccorsi viene affidata al Presidente del Consiglio dei Ministri, che pu\u00f2 nominare \"Commissari delegati\". Il Consiglio dei Ministri, su proposta del Presidente del Consiglio, delibera lo stato di emergenza, determinandone durata ed estensione territoriale. Il Presidente del Consiglio pu\u00f2 emanare ordinanze di emergenza e ordinanza finalizzate ad evitare situazioni di pericolo o danni a persone o cose. Storicamente la legge rappresenta un momento di passaggio tra la fase accentrata e decentrata: le competenze operative rimangono in capo all'amministrazione centrale e periferica dello Stato, ma per la prima volta aumenta notevolmente il peso delle Regioni, delle Province e dei Comuni, soprattutto per quanto riguarda la previsione e la prevenzione. Intanto, a partire dai primi anni \u201990 la domanda regionalista/federalista condiziona e orienta il dibattito politico. In risposta a questa domanda, governo, parlamento e quasi tutte le forze politiche concordano in un consistente trasferimento di competenze dal centro alla periferia, sulla base dei principi di sussidiariet\u00e0 e integrazione, in modo da avvicinare la soluzione dei problemi ai cittadini e ai rappresentanti dei cittadini. Di conseguenza alcune importanti funzioni statali passano alle Regioni e agli enti locali e funzioni regionali passano agli enti locali.\nCon Il D.P.R. 21 settembre 1994, n. 613 venne emanato il regolamento concernente la partecipazione delle organizzazioni di volontariato nelle attivit\u00e0 di protezione civile. Il Servizio Nazionale riconosce le iniziative di volontariato civile e ne assicura il coordinamento. \nIl successivo decreto legislativo 31 marzo 1998, n. 112 ridetermin\u00f3 poi l'assetto della protezione civile, da un lato trasferendo importanti competenze alle autonomie locali - anche di tipo operativo \u2013 e dall'altro introducendo una profonda ristrutturazione anche per le residue competenze statali. Mentre quadro normativo di riferimento resta sempre la legge 225/1992, la protezione civile viene considerata materia a competenza concorrente: alle Regioni e agli enti locali vengono affidate tutte le funzioni ad esclusione dei compiti di \u201crilievo nazionale del Sistema di protezione civile\u201d. In base alla 1988 restano compiti dello Stato centrale:\nLe Regioni si occupano di:\nLe Province attuano, a livello provinciale, le attivit\u00e0 di previsione e prevenzione dei rischi; predispongono i piani provinciali di emergenza e vigilano sulla predisposizione, da parte delle strutture provinciali, dei servizi urgenti da attivare in caso di emergenza (eventi di tipo \u201cb\u201d). I Comuni attuano, a livello locale, le attivit\u00e0 di previsione e prevenzione dei rischi; predispongono i piani comunali di emergenza, adottano i provvedimenti necessari ad assicurare i primi soccorsi e organizzano l'utilizzo del volontariato di protezione civile comunale (eventi di tipo \u201ca\u201d).\nCon il decreto legislativo 30 luglio 1999, n. 300 nell'ambito della riorganizzazione dei ministeri, dispose l'istituzione dell\"'Agenzia per la protezione civile\". L'assetto generale della protezione civile subisce ulteriori modifiche anche alla luce dei decreti legislativi 300/99 e 303/99 che - riformando l'ordinamento della Presidenza del Consiglio e l'organizzazione del Governo \u2013 vanno a modificare profondamente gli assetti organizzativi della Pubblica Amministrazione.L'intero assetto del sistema di protezione civile viene rivoluzionato: anzich\u00e9 il Presidente del Consiglio e il Dipartimento della protezione civile, al vertice del sistema vengono collocati il Ministro dell'Interno - con funzioni di indirizzo politico-amministrativo e di controllo \u2013 e l'Agenzia di protezione civile, con compiti tecnico-operativi e scientifici. All'Agenzia vengono trasferite le funzioni del Dipartimento della protezione civile. La creazione dell\u2019Agenzia nasce anche dalla volont\u00e0 di ricondurre l\u2019attivit\u00e0 della Presidenza del Consiglio alle tradizionali funzioni di impulso, indirizzo e coordinamento, eliminando le funzioni pi\u00f9 prettamente operative.\nGli anni 2000: il \"Servizio Civile Nazionale\" e leggi sui \"grandi eventi\".\nIl percorso verso il decentramento si chiude con la riforma del Titolo V della Costituzione, confermata dal referendum costituzionale del 2001 (legge costituzionale n. 3 del 2001). Nella Carta fondamentale vengono espressamente contemplate le funzioni in tema di protezione civile, inserita tra le materie di competenza concorrente tra Stato e regioni (nell'ambito dei principi fondamentali dettati dalle leggi-quadro). Resta fermo il potere d\u2019ordinanza attribuito al Presidente del Consiglio, mentre scompare la figura del Commissario di Governo.\nCon il decreto legge 7 settembre 2001, n. 343 - convertito con legge 9 novembre 2001, n. 401 - le competenze dello Stato in materia di protezione civile vengono ricondotte in capo al Presidente del Consiglio, la neonata \"Agenzia di protezione civile\" viene abolita e il \"Dipartimento della protezione civile\" viene ripristinato, nell'ambito della Presidenza del Consiglio. I compiti del Presidente del Consiglio corrispondono a quelli gi\u00e0 individuati dalla legge 225/92 e dal D.Lgs 112/98.\nDi fatto, il Capo Dipartimento svolge una funzione di coordinamento operativo di tutti gli enti pubblici e privati. Oltre a questo, il Dipartimento promuove \u2013 d\u2019intesa con le Regioni e gli enti locali \u2013 lo svolgimento delle esercitazioni, l\u2019informazione alla popolazione sugli scenari nazionali e l\u2019attivit\u00e0 di formazione in materia di protezione civile Come contrappeso alla ritrovata centralit\u00e0 del ruolo del Presidente del Consiglio, viene istituito presso la Presidenza del Consiglio un Comitato paritetico Stato \u2013 Regioni \u2013 Enti Locali.\nUna delle novit\u00e0 pi\u00f9 importanti della legge 401/2001 \u00e8 l\u2019introduzione, nell'ambito della protezione civile, dei cosiddetti \u201cgrandi eventi\u201d, che hanno poi fatto ricadere sotto la competenza ed i poteri della protezione civile l'organizzazione di una serie di eventi straordinari dichiarati tali dal governo. La dichiarazione di \u201cgrande evento\u201d, cos\u00ec come per lo stato di emergenza, comporta l\u2019utilizzo del potere di ordinanza. Viene poi emanato il decreto del Presidente della Repubblica 8 febbraio 2001, n. 194, in sostituzione del vecchio regolamento di cui al D.P.R. 613/1994; sempre nello stesso anno con la legge 6 marzo 2001 n. 64 venne inoltre istituito il servizio civile nazionale.\nTale espansione dei compiti della protezione civile, trasformatasi in agenzia pubblica appaltante in deroga alle procedure ordinarie, sollev\u00f2 numerose critiche, anche ricordate pi\u00f9 volte negli anni a venire.\nUn ultimo importante passaggio dal punto di vista normativo \u00e8 rappresentato dalla legge n. 152 del 2005, che estende il potere d\u2019ordinanza anche per gli eventi all'estero, dopo la dichiarazione dello stato di emergenza.\nLa proposta di riforma del 2009.\nCon il decreto legge 30 dicembre 2009 n. 195, venne proposto un progetto di riforma radicale della protezione civile, ma il 17 gennaio 2010 alla Camera, l'opposizione ottiene la cancellazione dell'immunit\u00e0 per i commissari straordinari e di un articolo che trasformava la protezione civile da ente pubblico in una societ\u00e0 per azioni, possedute al 100% dalla Presidenza del Consiglio dei ministri (art. 16), con il compito di gestire in situazioni di emergenza i grandi eventi.\nLa legge ordinaria e statuto non sarebbero stati sufficienti a evitare tentativi di privatizzazione, laddove le direttive europee, che sono prevalenti, sono orientate a una netta separazione fra pubblico e privato, senza prevedere eccezioni per la protezione civile o altri servizi di interesse generale (si pensi all'obbligo per gli enti pubblici di vendere le azioni fino a scendere sotto la quota di controllo delle societ\u00e0 idriche e di trasporto). La proposta vietava che le azioni fossero oggetto di diritti a favore di terzi, quindi che fossero vendibili, quotate in borsa o utilizzabili come garanzia di debiti; gli utili erano portati a riserva e la societ\u00e0 non era soggetta a fallimento, scioglibile soltanto per legge. Essendo cos\u00ec configurato come istituto privato di diritto pubblico, la protezione civile poteva continuare ad emettere ordinanze immediatamente esecutive e a trattare in modo paritetico con le pubbliche amministrazioni italiane, senza essere pi\u00f9 soggetta all'obbligo dell'assunzione esclusivamente tramite concorso pubblico ma anche con chiamata diretta e nominativa, alle leggi antitrust per le gare d'appalto e al controllo preventivo contabile della Corte dei conti. La possibilit\u00e0 di derogare i concorsi pubblici secondo alcuni favorirebbe la meritocrazia e risorse umane di valore, per altri un sistema clientelare privo di controlli, come si \u00e8 verificato spesso con la privatizzazione di societ\u00e0 municipalizzate.\nAlla Corte dei Conti sarebbe sottratto il controllo preventivo di legittimit\u00e0, che ha attualmente, e consentito solamente un controllo successivo degli atti esercitabile (in assenza di diverse indicazioni) anche durante l'anno contabile, non solamente al termine. Questo punto di equilibrio sarebbe necessario per gestire situazioni di emergenza che richiedono decisioni rapide, che per forza si devono concentrare su poche persone, che non possano essere sospese o annullate dai poteri di garanzia. Gi\u00e0 in precedenza inoltre, erano fortemente limitati l'applicazione del codice dei contratti pubblici e del controllo contabile, dal potere di dichiarare situazioni di emergenza e derogare le norme, e dall'affidamento a commissari straordinari, che per legge rispondono del loro operato direttamente al governo italiano.\nLa riforme nel triennio 2011/2013.\nLa lgge 26 febbraio 2011, n. 10 introdusse altre importanti modifiche alla legge 225/1992 relative al reperimento delle risorse per fronteggiare l\u2019emergenza: tra queste Si stabiliva infatti che fossero le Regioni a individuare nei propri bilanci i fondi necessari, facendo ricorso anche a tassazioni aggiuntive, fino all'aumento dell\u2019imposta regionale sulla benzina. Una successiva sentenza della Corte Costituzionale (la n. 22 del 16 febbraio 2012) aveva gi\u00e0 dichiarato illegittimo questo passaggio della legge 10/2011. \nCon l'entrata in vigore della legge del 24 marzo 2012, n. 27 viene modificata la normativa riguardante i grandi eventi e la loro gestione non rientra pi\u00f9 nelle competenze della protezione civile. Con il decreto legge 15 maggio 2012 n. 59, convertito in legge 12 luglio 2012 n. 100 - che modific\u00f2 pesantemente la legge 24 febbraio 1992 n. 225 - viene realizzata una nuova riforma. Le attivit\u00e0 della protezione civile vengono ricondotte al nucleo originario di competenze definito dalla legge 225/1992, dirette principalmente a fronteggiare le calamit\u00e0 e a rendere pi\u00f9 incisivi gli interventi nella gestione delle emergenze. Viene ribadito il ruolo di indirizzo e coordinamento del Dipartimento della protezione civile delle attivit\u00e0 delle diverse componenti e strutture operative del Servizio Nazionale. Si va inoltre riproponendo il concetto di \"servizio nazionale della protezione civile\", definendolo come strumento per la promozione ed il coordinamento delle attivit\u00e0 a tutela dell'integrit\u00e0 della vita, i beni, gli insediamenti e l'ambiente dai danni o dal pericolo di danni derivanti da calamit\u00e0 naturali, da catastrofi e da altri eventi calamitosi. La promozione e il coordinamento di tutte le attivit\u00e0 del servizio nazionale sono in capo al Presidente del Consiglio dei ministri, che pu\u00f2 a tal fine delegare un \"ministro con portafoglio\" o il Sottosegretario di Stato alla Presidenza del Consiglio dei ministri o il Segretario del Consiglio dei Ministri. Il potere di dichiarare lo stato d'emergenza viene sottratto al Dipartimento della protezione civile e riattribuito al Ministro dell'Interno e al Segretario alla presidenza del Consiglio dei Ministri. Inoltre, l'emergenza pu\u00f2 essere dichiarata, in accordo con le Regioni, a seguito di calamit\u00e0 naturali da fronteggiare con mezzi o poteri straordinari \"per predefiniti e temporanei periodi di tempo\", di norma 180 giorni prorogabili, una sola volta, di ulteriori 180. La norma del 2012 ha infine chiarito che lo stato di emergenza viene finanziato con il \"Fondo nazionale di protezione civile\" - di cui alla legge n. 10/2011 la cui dotazione \u00e8 determinata annualmente dalla legge di stabilit\u00e0 - pu\u00f2 essere reintegrato anche con entrate derivanti dall'aumento delle accise sulla benzina. Rispetto alla precedente legge 225/1992, viene introdotta una durata di riferimento (non tassativa) e l'obbligo di accordo con la Regione interessata, circa la proclamazione dello stato d'emergenza. La norma limita anche l'utilizzo delle ordinanze emanate dalla protezione civile, che in deroga alle leggi vigenti, possono essere emanate nel rispetto:\nDieci giorni prima della fine dello stato di emergenza, al fine di favorire il subentro dell'amministrazione pubblica competente, possono essere emanate apposite ordinanze, anche per coordinare gli interventi che si rendano necessari dopo la fine dello stato di emergenza. Possono inoltre anche essere emanate, per la durata massima di sei mesi, non prorogabili e per i soli interventi connessi all'evento, disposizioni derogatorie a quelle in materia di affidamento di lavori pubblici e di acquisizione di beni e servizi.\nLa legge 100/2012 toccava alcuni temi chiave per tutto il sistema: la classificazione degli eventi calamitosi, le attivit\u00e0 di protezione civile, la dichiarazione dello stato di emergenza e il potere d\u2019ordinanza. In questo senso, la legge ridefinisce la prima fase dell\u2019emergenza, ponendo l\u2019accento sul \u201cfattore tempo\u201d. Viene specificato che i mezzi e i poteri straordinari per fronteggiare le calamit\u00e0 (eventi di tipo \u201cc\u201d) vanno utilizzati per interventi temporali limitati e predefiniti: la durata dello stato di emergenza di regola non pu\u00f2 superare i 90 giorni, con possibilit\u00e0 di proroga per altri 60 giorni. Lo stato di emergenza pu\u00f2 essere dichiarato anche \u201cnell'imminenza\u201d e non solo \u201cal verificarsi\u201d dell\u2019evento calamitoso e prevede, da subito - altro passaggio importante della legge - l\u2019individuazione dell\u2019amministrazione competente in via ordinaria che prosegue le attivit\u00e0, una volta scaduto lo stato di emergenza. Le ordinanze di protezione civile necessarie alla realizzazione degli interventi per contrastare e superare l\u2019emergenza sono di norma emanate dal Capo Dipartimento della protezione civile e non pi\u00f9 dal Presidente del Consiglio dei Ministri e i loro \u201cambiti di interesse\u201d, per la prima volta, sono definiti dalla legge. Le ordinanze emanate entro trenta giorni dalla dichiarazione dello stato di emergenza sono immediatamente efficaci, mentre quelle successive richiedono il concerto del Ministero dell\u2019Economia e delle Finanze. Altri passaggi significativi della legge 100/2012 riguardano le attivit\u00e0 di protezione civile. Accanto alle attivit\u00e0 di \u201cprevisione e prevenzione dei rischi\u201d e di \u201csoccorso delle popolazioni\u201d viene meglio specificato il concetto di \u201csuperamento dell\u2019emergenza\u201d, cui si associa ogni altra attivit\u00e0 necessaria e indifferibile diretta al \u201ccontrasto dell\u2019emergenza\u201d e alla \u201cmitigazione del rischio\u201d connessa con gli eventi calamitosi. Le attivit\u00e0 di prevenzione vengono esplicitate e per la prima volta si parla chiaramente di allettamento, pianificazione d\u2019emergenza, formazione, diffusione della conoscenza di protezione civile, informazione alla popolazione, applicazione della normativa tecnica e di esercitazioni. Il sistema di allerta nazionale per il rischio meteo-idrogeologico e idraulico viene inquadrato in maniera organica, riprendendo cos\u00ec i vari provvedimenti che negli anni hanno disciplinato le attivit\u00e0 di allettamento ai fini di protezione civile. La norma inoltre ribad\u00ec poi il ruolo del Sindaco come autorit\u00e0 comunale di protezione civile, precisandone i compiti nelle attivit\u00e0 di soccorso e assistenza alla popolazione. Una novit\u00e0 importante riguarda i piani comunali di emergenza, che devono essere redatti entro 90 giorni dall'entrata in vigore della legge, e periodicamente aggiornati. Altre questioni toccate dalla legge 100/2012 che non modificano direttamente la legge 225/1992 riguardano la propriet\u00e0 della flotta aerea antincendio dello Stato - che passa dal Dipartimento della protezione civile (Presidenza del Consiglio) al Dipartimento dei Vigili del Fuoco (Ministero dell\u2019Interno) - e i grandi eventi, per i quali vengono definiti alcuni dettagli relativi alle ultime gestioni commissariali, dopo che la legge n. 27 del 24 marzo 2012 aveva gi\u00e0 stabilito non competessero pi\u00f9 alla protezione civile.\nUn anno dopo il decreto legge 14 agosto 2013, n. 93 - convertito in legge 15 ottobre 2013, n. 119 - modifica nuovamente la legge del 1992 intervenendo sulla durata dello stato di emergenza, sugli ambiti di intervento delle ordinanze di protezione civile e sulla definizione delle risorse necessarie a far fronte alle emergenze. In particolare, la legge 119/2013 stabilisce che la durata dello stato di emergenza non pu\u00f2 superare i 180 giorni e pu\u00f2 essere prorogato fino a ulteriori 180 giorni. L'amministrazione competente in via ordinaria allo scadere dello stato dell'emergenza viene individuata non pi\u00f9 nella deliberazione dello stato di emergenza del Consiglio dei Ministri, ma nell'ordinanza di subentro che viene emanata allo scadere dello stato di emergenza. Il Fondo da cui vengono attinte le risorse per fronteggiare le emergenze \u00e8 definito \u201c\"Fondo per le emergenze nazionali\"\u201d e sostituisce il \u201c\"Fondo nazionale di protezione civile\"\u201d. Le risorse finanziarie da destinare agli interventi per l\u2019emergenza - in particolare quelle destinate alle attivit\u00e0 di soccorso e di assistenza alla popolazione - sono definite nella delibera con cui \u00e8 dichiarato lo stato di emergenza, nell'attesa della ricognizione dei fabbisogni effettivi che far\u00e0 il Commissario delegato. Se le risorse non sono sufficienti possono essere integrate con un\u2019ulteriore delibera del Consiglio dei Ministri. La gestione dei fondi per la ricostruzione in deroga alle norme sulle gare d'appalto ha un termine di 6 mesi, e si sposta quindi dalla competenza della protezione civile agli enti locali. Governo e Regione, come detto, possono aumentare le accise sulla benzina e su determinati tipi di gasolio. Inoltre, in caso di distruzione della garanzia ipotecaria, i debiti residui dei mutui sono estinti dal Ministero dell'economia e delle finanze Mancava tuttavia una disciplina generale in merito alla sospensione di pagamento e riscossione, parziale annullamento e rateizzazione, per i vari obblighi tributari: tasse e imposte, contributi assistenziali e previdenziali. Nel tempo, si sono succeduti decreti per specifiche calamit\u00e0 naturali, con condizioni molto diverse per le comunit\u00e0 interessate .\nLa legge delega del 2017 e la codificazione.\nCon la legge 16 marzo 2017, n. 30 il governo italiano \u00e8 stato delegato al riordino delle disposizioni legislative in materia di sistema nazionale della protezione civile. La delega ha ad oggetto l'emanazione, entro nove mesi dall'entrata in vigore del decreto, l'adozione di uno o pi\u00f9 decreti legislativi di ricognizione, riordino, coordinamento, modifica e integrazione delle disposizioni legislative vigenti. La legge delega \u2013 che ribadisce come le attivit\u00e0 di protezione civile comprendano la previsione, la prevenzione e la mitigazione dei rischi, la pianificazione e la gestione delle emergenze, nonch\u00e9 le misure per rimuovere gli ostacoli alla ripresa delle normali condizioni di vita \u2013 prevede, tra l\u2019altro, che si definisca, con i decreti governativi, l\u2019organizzazione di un sistema policentrico che operi a livello centrale, regionale e locale, prevedendo la possibilit\u00e0 di definire livelli di coordinamento intermedi tra la dimensione comunale e quella regionale. Altro punto centrale nella delega che il Parlamento ha dato al Governo riguarda la disciplina della partecipazione e delle responsabilit\u00e0 dei cittadini, singoli e associati, alle attivit\u00e0 di protezione civile, allo scopo di promuovere la resilienza delle comunit\u00e0, anche attraverso la consapevolezza dei diritti e dei doveri di ciascuno. In attuazione della legge delega venne emanato il d.lgs. 2 gennaio 2018, n. 1.\nStruttura ed organizzazione.\nNell'organizzazione e nel funzionamento viene coinvolta tutta l'organizzazione dello Stato, centrale e periferica, compreso l'intero sistema degli enti locali, ed anche i privati, attraverso le organizzazioni di volontariato; infatti gli enti con competenza in materia possono stipulare convenzioni con soggetti pubblici e privati. Questo permette di garantire un livello di coordinamento centrale unito ad una forte flessibilit\u00e0 operativa sul territorio, oltre a permettere un coinvolgimento esplicito degli enti locali. \nTutto il sistema di protezione civile si basa sul principio di sussidiariet\u00e0, la prima risposta all'emergenza, qualunque sia la natura e l\u2019estensione dell\u2019evento, deve essere garantita a livello locale, a partire dalla struttura comunale, l\u2019istituzione pi\u00f9 vicina al cittadino. Il primo responsabile della protezione civile \u00e8 quindi il Sindaco: in caso di emergenza assume la direzione e il coordinamento dei soccorsi e assiste la popolazione, organizzando le risorse comunali secondo piani di emergenza prestabiliti per fronteggiare i rischi specifici del territorio. Quando un evento non pu\u00f2 essere fronteggiato con i mezzi a disposizione del comune, si mobilitano i livelli superiori, attraverso un\u2019azione integrata, della Provincia, della Prefettura, della Regione e del governo italiano. Questo complesso sistema di competenze trova il suo punto di collegamento nelle funzioni di impulso e coordinamento affidate al Presidente del Consiglio dei Ministri.\nL'enfasi sulla componente volontaria (alla cui formazione ed inquadramento provvede un ente locale, se costituiti da questi ultimi) permette inoltre di ridirigere nel comparto della protezione civile, in caso di necessit\u00e0, molte risorse professionali e umane della societ\u00e0 civile. La normativa italiana infatti configura oggi il servizio di protezione civile come un \"sistema\", che si avvale, sia in tempo di pace che in emergenza, di tutte le forze armate e quelle di polizia esistenti, nonch\u00e9 su una componente di volontari civili. L'organizzazione \u00e8 quindi, nel suo complesso, orientata su principi di decentramento territoriale e funzionamento \"sistemico\", fattori che ne aumentano la flessibilit\u00e0 operativa, la fluida scalabilit\u00e0 degli interventi e l'adattabilit\u00e0 ai diversi scenari possibili.\nI soggetti.\nIl Dipartimento della protezione civile.\nIl Dipartimento \u00e9 l'organismo che coordina le attivit\u00e0 e l'operato a livello nazionale \u00e8 il Dipartimento della protezione civile, alle dirette dipendenze della Presidenza del Consiglio dei ministri. Esso si trova dunque in una posizione superiore rispetto ai dipartimenti direttamente dipendenti da un semplice Ministero, facilitando cos\u00ec il coordinamento delle risorse dello Stato - e di tutti gli altri Ministeri - in caso di emergenza.\nCoordina inoltre la \"Commissione nazionale per la previsione e la prevenzione dei grandi rischi\" e il \"Comitato operativo della protezione civile\". Il cap \u00e9 nominato dal Presidente del Consiglio dei ministri.\nLe componenti.\nSecondo la legge 225/1992, a livello centrale, le strutture operative che costituiscono il sistema della protezione civile sono:\nA livello locale, ogni Regione, nel rispetto delle competenze, favorisce nei modi e con le forme opportuni, l'organizzazione di strutture comunali di protezione civile. Esse provvedono all'ordinamento degli uffici ed all'approntamento delle strutture e dei mezzi necessari per l'espletamento delle attivit\u00e0 di protezione civile. Le provincie, sulla base delle competenze ad esse attribuite partecipano all'organizzazione ed all'attuazione delle attivit\u00e0 di protezione civile. A tal fine presso ogni provincia \u00e8 istituito un \"Comitato provinciale di protezione civile\", presieduto dal presidente della provincia, o da un suo delegato, e da un rappresentante del prefetto. Questi predispone un piano per fronteggiare l'emergenza su tutto il territorio della provincia e ne cura l'attuazione, esercitando le funzioni attribuitegli dalla legge.\nOgni comune italiano pu\u00f2 dotarsi di una struttura di protezione civile. Il sindaco \u00e8 \"autorit\u00e0 di protezione civile\", egli assume la direzione ed il coordinamento degli interventi a soccorso ed assistenza della popolazione. \nConcorrono infine all'attivit\u00e0 di protezione civile i privati cittadini ed i gruppi di volontariato civile, nonch\u00e9 gli ordini ed i collegi professionali. Riguardo i privati, ai sensi del decreto del Presidente della Repubblica 8 febbraio 2001, n. 194, il datore di lavoro ha l'obbligo di consentire al lavoratore dipendente (sia del settore pubblico che privato) che rivesta la qualifica di volontario della protezione civile di partecipare, per i periodi di impiego effettivo, agli interventi di soccorso e assistenza per un periodo non superiore a 30 giorni continuativi e fino a 90 giorni nell'anno. Inoltre essi possono essere esonerati, previa richiesta al datore di lavoro, in occasione di attivit\u00e0 addestrative o di simulazione di emergenza, anche se la richiesta deve essere avanzata, dagli interessati o dalle organizzazioni cui gli stessi aderiscono, almeno quindici giorni prima dello svolgimento della prova.\nFunzioni e compiti.\nLe attivit\u00e0 relative alla protezione civile non si limitano a semplici interventi in caso di disastri e calamit\u00e0 per portare soccorso, ed in generale alla gestione delle situazioni di emergenza, ma anche alle attivit\u00e0 di previsione e prevenzione.\nPrevisione e prevenzione.\nLa legge 225/1992 prevede infatti espressamente che le competenze della protezione civile si articolino in maniera complessa: non solo nella semplice gestione del dopo emergenza, ma in una serie integrata di attivit\u00e0 che coprono tutte le fasi del \"prima e del dopo\", secondo i quattro versanti della \"Previsione - Prevenzione - Soccorso - Ripristino\".\nGli studi, le ricerche, la formazione rivolta agli addetti del sistema (professionisti e volontari), l'attivit\u00e0 di informazione rivolta alla popolazione, ma anche la pianificaione della risposta all'emergenza e le attivit\u00e0 esercitative costituiscono parte importante del lavoro e dell'attivit\u00e0 di protezione civile.\nUn'attivit\u00e0 tipica \u00e8 la previsione e l'eventuale allarme alle prefetture in caso di maltempo atmosferico (rischio alluvioni, frane, valanghe ecc...).\nUna delle attivit\u00e0 di previsione e prevenzione riguarda le ceneri vulcaniche dell'Etna ed il loro impatto sul traffico aereo. L'Aeroporto di Catania-Fontanarossa - e con esso, il traffico aereo italiano - \u00e8 soggetto talvolta a limitazioni operative o a temporanee chiusure a causa delle ceneri vulcaniche che possono invadere lo spazio aereo e le piste durante le eruzioni dell'Etna obbligando, per motivi di sicurezza, a dirottare i voli sugli altri aeroporti della regione. Per gestire tale fenomeno, il Dipartimento della protezione civile nel gennaio 2010 ha installato nell'air-side dell'aeroporto un innovativo radar in banda X in doppia polarizzazione per il monitoraggio delle nubi di cenere vulcanica emesse dall'Etna, a supporto delle autorit\u00e0 preposte alla regolamentazione e al controllo del traffico aereo.\nLa gestione dell'emergenza.\nIl nucleo centrale dell'attivit\u00e0 di protezione civile rimane tradizionalmente costituito dalla \"gestione dell'emergenza\", e cio\u00e8 dai cosiddetti compiti di assistenza e soccorso delle popolazioni colpite da calamit\u00e0. La legge 225/1992 prevede in particolare all'art. 5 la decretazione di uno \"stato di emergenza\" e il \"potere di ordinanza\" del Governo nella nomina dei commissari straordinari.\nQuando un ente locale chiede e ottiene dal Governo la dichiarazione dello stato di emergenza e di grande evento (ovvero, si riscontra una situazione in cui le capacit\u00e0 di risposta dell'ente locale non sono in grado di far fronte ai problemi che si sono presentati, e quindi bisogna ricorrere alle risorse proprie dell'ordinamento territoriale superiore), il commissario straordinario che gestisce i fondi per l'emergenza pu\u00f2 agire in deroga alle normative comunitarie ed alla legge italiana in materia d'appalto, oltre ad avere la possibilit\u00e0 di emettere ordinanze straordinarie (sempre rispettando i principi generali dell'ordinamento giuridico). Per cause di forza maggiore (l'urgenza dell'intervento) viene sospesa la procedura di aggiudicazione delle opere pubbliche mediante gara d'appalto, che ha tempistiche lunghe. Il commissario pu\u00f2 affidare i lavori a ditte scelte a sua discrezione.\nQueste facolt\u00e0 si possono per\u00f2 esercitare solo nel caso delle cosiddette \"Emergenze di tipo C\", le pi\u00f9 gravi (il tipo A si riferisce alle emergenze locali, gestibili su scala comunale; quelle di tipo B alle emergenze che richiedono una risposta e risorse su scala provinciale o regionale; quelle di tipo C alle emergenze di rilievo nazionale, per estensione e/o gravit\u00e0).\nLa dichiarazione dello stato d'emergenza comporta solitamente anche lo stanziamento di fondi speciali da parte del governo che, fra gli altri soggetti, vengono gestiti in gran parte dalla protezione civile.\n\"Il metodo Augustus\".\nIl coordinamento di tali componenti avviene, ai vari livelli territoriali e funzionali, attraverso il cosiddetto metodo Augustus \nIl metodo permette ai rappresentanti di ogni funzione operativa (sanit\u00e0, volontariato, telecomunicazioni, ecc.) di interagire direttamente tra loro ai diversi \"tavoli decisionali\" e nelle sale operative dei vari livelli, costituiti da \"Centri Operativi\". (COC, COM, CCS, DICOMAC, COR, ecc.), avviando cos\u00ec in tempo reale processi decisionali collaborativi. \nEsistono, a livello intermedio tra COM/CCS e DICOMAC, le \"Sale Operative Regionali\" (anche se la maggior parte delle funzioni di coordinamento diretto sul territorio sono svolte a livello COM/CCS).\nOgnuno di questi tipi di Centro, ai vari livelli, \u00e8 solitamente costituito su una sezione \"Strategia\" (con i responsabili di funzione) ed una \"Operativa\" (ad esempio, con operatori e supporti logistici necessari per garantire i collegamenti, la continuit\u00e0 operativa, il supporto alle funzioni decisionali).\nLe benemerenze.\nIl Presidente del Consiglio dei Ministri, su proposta del Capo Dipartimento, che provvede al rilascio e all'inoltro dei diplomi, conferisce le \"attestazioni di pubblica benemerenza\", \nun riconoscimento che viene conferito a persone, amministrazioni, enti, istituzioni o organizzazioni del Servizio Nazionale che abbiano partecipato con merito a operazioni di protezione civile e che, con la propria attivit\u00e0, abbiano contribuito a elevarne l'immagine.\nL'attestazione di pubblica benemerenza pu\u00f2 essere concessa in relazione a tutti gli eventi per i quali viene deliberato lo stato di emergenza ed il riconoscimento avviene solo a chiusura dello stato di emergenza stesso.\nL'attestazione di pubblica benemerenza \u00e8 disciplinata dal decreto del Presidente del Consiglio dei Ministri del 5 maggio 2014, pubblicato nella Gazzetta Ufficiale n\u00b0 200 del 29 agosto 2014. Il decreto attuativo \u00e8 stato firmato il 20 marzo 2015 dal Capo Dipartimento della protezione civile e pubblicato in Gazzetta Ufficiale n\u00b0 131 del 9 giugno 2015; essi abrogano la precedente normativa.\nA titolo individuale.\nDal quarto conferimento a titolo individuale in poi, si mantiene la medaglia dorata e aggiungendo sul nastro ulteriori fascette in bronzo. Al conseguimento del sesto conferimento le fascette di bronzo sono sostituite da una fascetta argentata. Al conseguimento dell'undicesimo conferimento la fascetta d'argento e le fascette di bronzo sono sostituite da una fascetta dorata.\nDenominazione nelle lingue minoritarie d'Italia.\nNelle regioni italiane a statuto speciale che beneficiano di un regime di bilinguismo, la denominazione \"protezione civile\" \u00e8 stata resa nelle seguenti varianti:"}
{"id": "2609523", "revid": "123985459", "url": "https://it.wikipedia.org/wiki?curid=2609523", "title": "Ultima pallottola", "text": "Ultima pallottola \u00e8 una miniserie televisiva italiana, la regia \u00e8 di Michele Soavi ed \u00e8 stato trasmesso per la prima volta nel 2003 su Canale 5. Il film \u00e8 ispirato agli efferati omicidi di Donato Bilancia, il serial killer che tra l'ottobre 1997 e il maggio 1998 uccise quasi 20 persone tra cui molte prostitute in Liguria tra Genova e Ventimiglia.\nTrama.\nIl maggiore Fornari (Antonio Catania) \u00e8 costretto a richiamare il capitano Stefano Riccardi (Giulio Scarpati), suo grande amico a Genova. Ma lo fa a sua insaputa e Riccardi non \u00e8 entusiasta del suo ritorno a Genova perch\u00e9 10 anni prima sua sorella mor\u00ec di overdose. Riccardi viene chiamato perch\u00e9 a Genova stanno avvenendo delitti molto strani. Infatti molte prostitute, nel giro di 3 mesi, vengono assassinate: l'assassino prima le copre il volto con un velo e poi le uccide sparandole un singolo colpo di pistola alla nuca. All'inizio si pensa ad un regolamento di conti tra bande, ma si scoprir\u00e0 in seguito l'esistenza di un serial killer di prostitute.\nCast.\nIl protagonista \u00e8 il capitano dell'Arma dei Carabinieri Stefano Riccardi (Giulio Scarpati), chiamato \"Lupo\". Gli altri personaggi principali sono: il maresciallo capo Pietro Piras, detto \"Sandhokan\" (Nino D'Agata), l'appuntato Parodi, detto \"Johnny\" (Fausto Paravidino) e il maresciallo Sergio Martano, detto \"Khocis\" (Max Mazzotta). Tutti prestano servizio nell'Arma dei Carabinieri."}
{"id": "2609526", "revid": "709565", "url": "https://it.wikipedia.org/wiki?curid=2609526", "title": "Un alveare d'avventure per l'ape Mag\u00e0", "text": "Un alveare d'avventure per l'ape Mag\u00e0 (\"Honeybee Hutch\") \u00e8 la riedizione del 1995 ad opera della statunitense Saban Entertainment di due serie anime giapponesi: \"Le avventure dell'Ape Mag\u00e0\" e il suo seguito \"Il ritorno dell'Ape Mag\u00e0\". Gli originali 117 episodi sono stati rimontati e ridotti a 65, alleggerendo nel contempo le trame ed eliminando le scene pi\u00f9 crude. L'adattamento italiano di questa versione \u00e8 stato trasmesso per la prima volta nel 1997 su Italia 1 e successivamente ritrasmessa molte volte in replica.\nIn precedenza, fra gli anni settanta e la met\u00e0 degli anni novanta, in Italia ne era stata trasmessa (da varie reti locali e syndication televisive) la versione originale giapponese.\nTrama.\nQuando l'alveare dell'Ape Regina viene attaccato dalle vespe, solo un uovo si salva. Il piccolo Mag\u00e0, viene allevato da una mamma bombo, ma, quando scopre che sua madre \u00e8 l'Ape Regina, si mette alla sua ricerca e dopo tantissime avventure e molti amici nel corso del suo viaggio riuscir\u00e0 a trovare e salvare sua madre, ritrovando anche sua sorella Alli.\nRiedizione e adattamento americano.\nGli originali 91 episodi della prima serie e 26 della seconda, nell'adattamento statunitense sono trasformati, grazie a diversi tagli, in 65 episodi. Anche molti cartoni americani per bambini trasmessi in syndication duravano 65 episodi in quanto ci\u00f2 permetteva la trasmissione per 13 settimane (poco pi\u00f9 di tre mesi).\nL'assetto drammatico e tragico della versione originale fu in buona parte modificato con questo riadattamento americano, cambiando molti finali ed eliminando quasi tutte le scene pi\u00f9 crude. Nell'adattamento americano continuano ad essere mostrate le difficolt\u00e0, costituite spesso dalle varie lotte per la sopravvivenza nel regno degli insetti, ma con un taglio pi\u00f9 alleggerito per via dell'eliminazione delle scene pi\u00f9 crude, salvo alcune eccezioni, e pi\u00f9 drammatiche, pur facendo permanere un \"livello base\", costituite anche dalle morti di alcuni personaggi. Queste ultime, in diversi casi, anche grazie a dei rimontaggi, nell'adattamento americano, passano come ferite che guariscono, mostrando costantemente, salvo alcuni casi, un lieto fine.\nAnche la colonna sonora fu modificata, con nuove musiche composte da Shuki Levy e Kussa Mahchi. \u00c8 stata utilizzata una sigla di apertura americana, di cui titolo e cantante non sono accreditati; la sigla di chiusura \u00e8 una versione strumentale della stessa, con immagini diverse.\nEdizione italiana.\nNella versione italiana il genere dell'ape Mag\u00e0 \u00e8 stato riportato al maschile, cos\u00ec come nella serie originale e in quella americana, dopo che era stato cambiato in femminile nell'adattamento italiano della versione originale giapponese.\nEdizione home video.\nIn Italia sono stati pubblicati da EXA Cinema e One Movie 12 DVD della serie contenenti i primi 37 episodi, con il titolo \"L'Ape Mag\u00e0\". I DVD sono divisi in tre \"stagioni\" da quattro dischi l'una; ogni stagione \u00e8 stata pubblicata prima in DVD separati e poi in un'unica confezione che raccoglie i quattro DVD."}
{"id": "2609536", "revid": "767487", "url": "https://it.wikipedia.org/wiki?curid=2609536", "title": "Sofr\u00e9", "text": "Il sofr\u00e9 \u00e8 una tovaglia, in tela cerata usata in Iran per proteggere il tappeto, durante i pasti, dalle eventuali macchie di cibo o bevande."}
{"id": "2609537", "revid": "132266", "url": "https://it.wikipedia.org/wiki?curid=2609537", "title": "Polemik\u00f3 Nautik\u00f3", "text": "Polemik\u00f3 Naftik\u00f3 (in greco moderno: \"\u03a0\u03bf\u03bb\u03b5\u03bc\u03b9\u03ba\u03cc \u039d\u03b1\u03c5\u03c4\u03b9\u03ba\u03cc\", abbreviato \u03a0\u039d - \"PN\") \u00e8 la designazione ufficiale della Marina da guerra greca. Essa trae le sue radici nelle forze navali delle isole egee che combatterono contro l'Impero ottomano per l'indipendenza greca. La precedente denominazione, durante il periodo in cui la Grecia \u00e8 stata una monarchia (1833-1924 e 1936\u20131973), era Marina Reale (\u0392\u03b1\u03c3\u03b9\u03bb\u03b9\u03ba\u03cc \u039d\u03b1\u03c5\u03c4\u03b9\u03ba\u03cc, \"Vasilik\u00f3 Nautik\u00f3\", abbreviato \u0392\u039d).\nIl motto della Marina greca \u00e8 \u00ab\u039c\u03ad\u03b3\u03b1 \u03c4\u03bf \u03c4\u03b7\u03c2 \u0398\u03b1\u03bb\u03ac\u03c3\u03c3\u03b7\u03c2 \u039a\u03c1\u03ac\u03c4\u03bf\u03c2\u00bb (leggi: \"M\u00e9ga to tis thal\u00e1ssis kr\u00e1tos\"), traducibile come \"Grande [\u00e8] il potere del mare\" (ossia il potere che il mare conferisce a chi lo controlla), adattata da una frase di un'orazione di Pericle durante la Guerra del Peloponneso (\u03bc\u03ad\u03b3\u03b1 \u03b3\u1f70\u03c1 \u03c4\u1f78 \u03c4\u1fc6\u03c2 \u03b8\u03b1\u03bb\u03ac\u03c3\u03c3\u03b7\u03c2 \u03ba\u03c1\u03ac\u03c4\u03bf\u03c2), riportata da Tucidide nell'omonima opera storica (I, 143.5).\nStoria.\nLe origini della marineria militare greca sono tra le pi\u00f9 antiche del mondo risalendo alla storia delle citt\u00e0-Stato greche. Dopo che la Grecia perse la sua indipendenza, e fino alla riconquista della stessa iniziata il 25 marzo 1821, allo scoppio della Guerra d'indipendenza greca, non vi fu pi\u00f9 una marina da guerra greca; in quella circostanza, Laskarina Bouboulina innalz\u00f2 sul pennone dell'\"Agamennone\", la nave da guerra pi\u00f9 grande degli indipendentisti terminata nel 1820, la bandiera greca, ricalcata sul modello di quella della dinastia imperiale bizantina dei Comneni assumendone il comando; il 15 aprile il popolo dell'isola si ribell\u00f2, scacciando gli ottomani e costituendo una forza navale con imbarcazioni provenienti da altre isole greche. La comandante greca, raccolta una squadra navale di otto navi, navig\u00f2 fino a Nauplia, operando intorno alla citt\u00e0 un blocco navale che condusse la fortezza alla resa il 28 ottobre 1822. Successivamente, Bouboulina prese parte al blocco navale e alla caduta delle piazzeforti di Monemvasia e Pilo; l\"'Agamennone\" venne donato al governo rivoluzionario greco, che la ribattezz\u00f2 \"Spetsai\", per continuare la lotta, divenendo il vascello di punta della Marina greca;u incendiato nel corso della guerra civile combattuta tra il 1831 e il 1833, dal patriota Andreas Miaoulis, nel porto di Poros, insieme alla fregata \"Hellas\" e la corvetta \"Hydras\". A Bouboulina \u00e8 dedicata la fregata \"Bouboulina\" della classe Kortenaer.\nGuerre balcaniche.\nAltra tappa storica fu la battaglia di Elli, della prima guerra balcanica combattuta nel Mar Mediterraneo al largo di Elli il 16 dicembre 1912 tra unit\u00e0 della Regia Marina Ellenica contro unit\u00e0 della Marina ottomana (\"Osmanl\u0131 Donanmas\u0131\"). I greci potevano contare sul nuovo incrociatore corazzato \"Georgios Averof\", incrociatore corazzato della classe Pisa e nave ammiraglia greca, sul quale il contrammiraglio Pavlos Kountouriotis aveva issato la sua insegna di comando, e su tre vecchie corazzate della classe Hydra da 4.000 tonnellate di dislocamento. Per contro i turchi potevano contare principalmente su due vecchie corazzate da 10.000 t. di dislocamento della classe Brandenburg armate con quattro cannoni da 280mm in torri binate, costruite in Germania e con un passato servizio nella Kaiserliche Marine, ma irrimediabilmente antiquate all'epoca. Le due navi, gi\u00e0 \"Kurf\u00fcrst Friedrich Wilhelm\" e \"Weissenburg\", ora avevano i nomi di due famosi ammiragli turchi del passato, Hayreddin Barbarossa e Turgut Reis, ossia Dragut (che aveva diretto l'assedio di Malta (1565)).\nIl 16 dicembre 1912, la flotta ottomana usc\u00ec dai Dardanelli nel tentativo di forzare il blocco nemico, scontrandosi con una squadra navale greca comandata dal contrammiraglio Kountouriotis che attacc\u00f2 e mise in fuga la flotta ottomana; in particolare la \"Georgios Averof\" attacc\u00f2 da sola lasciando indietro le tre vecchie corazzate \"Hydra\", \"Spetsai\" e \"Psara\" dopo aver segnalato l'ordine di azione indipendente, attaccando prima l'ammiraglia turca \"Hayreddin Barbarossa\" e poi la sua gemella \"Turgut Reis\" ed obbligando i turchi a ritirarsi, visto anche il sopraggiungere del resto della flotta greca. Le sue torri principali montavano cannoni da 234\u00a0mm (9,2\") che danneggiarono pesantemente la ammiraglia turca e colpirono anche l'altra corazzata presente. Nel mentre le tre Hydra raggiungevano la scena della battaglia ma la ritirata turca non permetteva loro di mettere a segno alcun colpo. In seguito tre dei quattro cacciatorpediniere greci inseguirono la flotta turca in disordinata ritirata, ma senza esito. Da quel momento la squadra greca prese come base il porto di Mudros nell'isola di Lemno.\nUn effetto della battaglia, alla quale segu\u00ec un mese dopo la battaglia di Lemno, fu quello di far ritirare la flotta turca all'interno dei Dardanelli, sotto la protezione dei forti, ma impossibilitata a scortare convogli di truppe di rinforzo alle armate che combattevano in Europa, contribuendo cos\u00ec alla sconfitta terrestre dell'Impero Ottomano.\nPrima guerra mondiale.\nNei primi mesi del 1914 per la Marina greca vennero ordinati in Gran Bretagna due incrociatori della classe Town di tipo \"Birkenhead\", con i nomi \"Antinavarchos Kontouriotis\" (\"\u0391\u03bd\u03c4\u03b9\u03bd\u03b1\u03cd\u03b1\u03c1\u03c7\u03bf\u03c2 \u039a\u03bf\u03c5\u03bd\u03c4\u03bf\u03c5\u03c1\u03b9\u03c9\u03c4\u03b7\u03c2\", il viceammiraglio Pavlos Kountouriotis vincitore della battaglia di Elli) e \"Lambros Katsonis\". Nei primi mesi del 1915, in seguito allo scoppio della prima guerra mondiale, l'Ammiragliato britannico acquis\u00ec le navi, che entrarono in servizio per la fine dello stesso anno. Dopo la guerra le due navi vennero offerte alla marina greca che per\u00f2 ne rifiut\u00f2 l'acquisto.\nIn seguito due navi greche sono state chiamate \"Elli\" in ricordo della battaglia: un incrociatore posamine affondato dagli italiani alla vigilia della campagna di Grecia nella quale la marina greca a causa della obsolescenza delle sue navi non pot\u00e9 giocare alcun ruolo attivo, e un incrociatore ceduto dall'Italia alla fine della seconda guerra mondiale, l\"'Eugenio di Savoia\".\nSeconda guerra mondiale.\nLa \"Averof\" rimase invece in servizio, attraversando le guerre balcaniche, la prima guerra mondiale, la guerra con la Turchia, la seconda guerra mondiale, fino al 1952, poi fino al 1983 fu usata come base per l'addestramento delle reclute. Infine si decise di trasformarla in nave museo, avendo vissuto praticamente quasi tutta la storia della marineria greca nel XX secolo, essendo ormai parte dell'immaginario della nazione, infatti con la sua azione si riusc\u00ec a conquistare all'impero ottomano molte isole dell'Egeo prossime alla costa Turca. La sua entrata nel porto di Costantinopoli \u00e8 stata immortalata anche in alcuni famosi quadri. Durante la seconda guerra mondiale fu protagonista di una rocambolesca fuga contravvenendo agli ordini di autoaffondamento, prima dirigendosi verso Creta e poi verso l'Egitto, dove divenne un importante punto d'incontro per il governo in esilio. Fece anche da scorta ai convogli alleati nell'oceano indiano. La nave \u00e8 ancora iscritta nel registro delle unit\u00e0 attive come nave museo.\nDal 1950 al 2000.\nDopo la fine della seconda guerra mondiale la Grecia nel 1952 divenne parte della NATO iniziando anche a cooperare con il suo nemico storico, la Turchia, con la quale arriv\u00f2 comunque sull'orlo del confronto armato diretto, come durante le varie fasi che portarono alla divisione dell'isola di Cipro, nelle quali unit\u00e0 aeree e navali dei due paesi arrivarono in alcuni casi a contatto e con scontri armati. La marina greca ha comunque sempre perseguito una politica di espansione e rinnovamento, con un consistente aiuto da parte degli Stati Uniti, anche per poter onorare i suoi impegni nell'ambito NATO, e partecipa con sue unit\u00e0 alle forze congiunte come la Standing NATO Maritime Group 2 e la Standing NATO Response Force Mine Countermeasures Group 2. Alcune unit\u00e0 come il cacciatorpediniere HS Kriezis (DD-217) hanno partecipato durante la prima guerra del Golfo a formazioni navali NATO come la \"Naval On-call Forces Mediterranean\" (il vecchio nome della SNMG2), Task Force 432, in occasione della esercitazione Deterrent Force 2/90, parte della Operazione Desert Shield.\nFlotta.\nNel 2019 la flotta della Marina Militare greca si compone di:\nAll'inizio degli anni novanta i greci ricevettero dagli Stati Uniti quattro cacciatorpediniere lanciamissili classe Charles F. Adams che, dismessi dalla US Navy, nella Marina ellenica costituirono la classe Kimon e che rimasero in servizio per un decennio e soprattutto nel corso del decennio venne avviato un consistente ammodernamento con l'entrata in servizio delle fregate di costruzione tedesca MEKO 200 HN e a partire dalla met\u00e0 del decennio fino all'inizio del XXI secolo la Marina greca acquist\u00f2 dai Paesi Bassi otto fregate Kortenaer via via dismesse dalla Koninklijke Marine, formando con le due Elli entrate in servizio all'inizio degli anni ottanta una classe omogenea di unit\u00e0 navali.\nTra le navi ausiliarie, una nave di comando e supporto logistico classe Etna. L'unit\u00e0 battezzata con il nome \"Prometheus\", \u00e8 stata costruita su licenza in Grecia e varata il 18 febbraio 2000 \u00e8 stata completata il 3 luglio 2003.\nTra il naviglio minore acquisito negli ultimi anni sei motomissilistiche Tiger dismesse dalla Deutsche Marine costituiscono nella Marina ellenica la classe La Combattante IIa, sostituendo le precedenti similari Combattante II.\nMezzi Aerei.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "2609538", "revid": "543975", "url": "https://it.wikipedia.org/wiki?curid=2609538", "title": "Lo scandalo della Banca Romana", "text": "Lo scandalo della Banca Romana \u00e8 stato narrato in due opere audiovisive:"}
{"id": "2609539", "revid": "882198", "url": "https://it.wikipedia.org/wiki?curid=2609539", "title": "Achy Breaky Song", "text": "Achy Breaky Song \u00e8 un singolo di \"Weird Al\" Yankovic estratto dall'album \"Alapalooza\" ed \u00e8 la parodia di \"Achy Breaky Heart\" di Billy Ray Cyrus.\n\"Achy Breaky Song\" fu il primo singolo di Yankovic ad essere considerato un airplay nelle radio locali.\nSignificato.\nLa canzone parla di un uomo che, piuttosto che ascoltare \"Achy Breaky Heart\", preferirebbe sentire: Donny &amp; Mary, Barry Manilow, New Kids on the Block, Village People, Vanilla Ice, Bee Gees, Debby Boone, ABBA, Slim Withman, Gheorghe Zamfir, Y\u014dko Ono, Tiffany e farse alcune torture fisiche (per esempio \"essere legato ad una sedia e buttato gi\u00f9 dalle scale\")."}
{"id": "2609540", "revid": "729019", "url": "https://it.wikipedia.org/wiki?curid=2609540", "title": "La grande avventura (programma televisivo)", "text": "La grande avventura fu una trasmissione andata in onda sulle tre reti Fininvest il 9 giugno 1995, due giorni prima del referendum in materia televisiva. La trasmissione aveva il fine dichiarato di celebrare i quindici anni della tv commerciale, ma \"de facto\" venne utilizzata come un mezzo diretto per invogliare i telespettatori a votare il \"no\" ad alcuni dei referendum, che secondo i promotori minacciavano la sopravvivenza della stessa Fininvest in quanto avrebbero eliminato due delle tre reti (le cui frequenze sarebbero state cedute a terzi) e soprattutto avrebbero molto ridotto gli spazi pubblicitari, che consentivano i finanziamenti all'azienda.\nLa maratona televisiva part\u00ec su Italia 1, dalle 18.15 alle 18.50, per poi passare su Rete 4 dalle 18.50 alle 20.40 ed infine su Canale 5 dalle 20.40 alle 23.00. Le prime due parti ebbero come conduttori Lorella Cuccarini e Marco Columbro, che proposero interviste a volti noti come Pippo Baudo, Fabrizio Frizzi, Paolo Bonolis, Rita dalla Chiesa e Raffaella Carr\u00e0, che raccontavano la loro esperienza sulle tv commerciali. Alle 20.40 il programma approd\u00f2 su Canale 5 dove, alla conduzione, Columbro e Cuccarini si alternarono a Mike Bongiorno, Gerry Scotti, Raimondo Vianello e Sandra Mondaini, Pippo Franco, Corrado, Fiorello, Iva Zanicchi, Alberto Castagna, Gigi e Andrea, Massimo Boldi, Gigi Sabani e Patrizia Rossetti.\nAlcuni personaggi televisivi rifiutarono l'invito a partecipare, tra cui il trio della Gialappa's Band, che prima della messa in onda denunci\u00f2 una possibile strumentalizzazione, ed Enzo Iacchetti.\nLa regia fu curata da Davide Rampello."}
{"id": "2609548", "revid": "179980", "url": "https://it.wikipedia.org/wiki?curid=2609548", "title": "Edcarlos Concei\u00e7\u00e3o Santos", "text": ""}
{"id": "2609549", "revid": "709406", "url": "https://it.wikipedia.org/wiki?curid=2609549", "title": "Cheiroballistra", "text": "La cheiroballistra fu un'arma da lancio in uso nell'esercito romano. Si racconta che attorno al 100, l'allora architetto delle campagne daciche di Traiano, Apollodoro di Damasco, progett\u00f2 un nuovo tipo di scorpione, riducendo alcune parti in legno, pesanti e ingombranti, con strutture in ferro aventi potenza di lancio anche superiore. Si trattava della \"cheiroballistra\" (o \"arcobalista\" o \"manuballista\").\nEssa consisteva in uno \"scorpione\" di dimensioni poco pi\u00f9 ridotte con l'unica differenza di essere costruito quasi completamente in metallo, matasse incluse, queste ultime \"alloggiate\" in due cilindri in bronzo laterali. Il tipo di materiale permetteva di ridurre le dimensioni e il peso, senza penalizzare le prestazioni dell'arma, dotata di una precisione anche migliore. Di quest'arma vennero costruite anche versioni trasportabili su due ruote (la carrobalista), delle dimensioni di una balestra (solo il meccanismo era differente)."}
{"id": "2609552", "revid": "1803523", "url": "https://it.wikipedia.org/wiki?curid=2609552", "title": "Piano territoriale di coordinamento", "text": "Il piano territoriale di coordinamento, in acronimo PTC, \u00e8 un piano urbanistico che pianifica il territorio. Si pu\u00f2 definire come il primo livello di pianificazione territoriale.\nLa pianificazione territoriale adoperata in questo strumento urbanistico \u00e8 quella delle grandi scelte, delle scelte strategiche riguardanti infrastrutture viarie, aree di interesse ambientale da salvaguardare e le ipotesi di sviluppo urbano.\nEsistono due tipi di P.T.C.:\nStoria.\nLa legge 1150/42 prevedeva che il soggetto competente per i piani territoriali fosse lo Stato. Con il DPR 8/72 tale competenza \u00e8 passata alla Regione che ha provveduto a predisporre tali strumenti ciascuna per il proprio ambito territoriale.\nIl decreto legislativo 267/2000 \"Testo Unico delle Leggi sull'Ordinamento degli Enti Locali\" ha definito i ruoli e le competenze degli enti locali, riservando competenze di pianificazione territoriale alle Province, attraverso i piani di coordinamento provinciali."}
{"id": "2609561", "revid": "729019", "url": "https://it.wikipedia.org/wiki?curid=2609561", "title": "Malattia di Hailey-Hailey", "text": "La malattia di Hailey-Hailey, conosciuta anche come pemfigo cronico familiare benigno, \u00e8 una rara patologia dermatologica a trasmissione ereditaria, con modalit\u00e0 autosomica dominante, causata da un difetto di coesione delle cellule sovrabasali dell'epidermide. \u00c8 stata descritta la prima volta nel 1939 dai fratelli Howard e Hugh Hailey, che diedero il nome alla malattia.\nSintomi.\nSi manifesta di solito dopo i 20 - 30 anni, ed \u00e8 caratterizzata dalla formazione continua di vescicole, vesciche e flittene sulla pelle, certe volte anche su aree estese. Le vescicole sono dolorose e, una volta aperte, possono infettarsi. Addirittura sotto la vecchia vescica se ne pu\u00f2 formare un'altra. Le vesciche lasciano lesioni e croste, soprattutto in corrispondenza delle pieghe del corpo. Vengono in genere coinvolte le ascelle, il collo, l'inguine, il perineo e, nelle donne, la regione sottomammaria. La comparsa delle vesciche \u00e8 invece meno frequentemente, sebbene non improbabile, in zone quali il tronco ed i gomiti. Molto pi\u00f9 raramente vengono coinvolte le mucose.\nLa malattia presenta un andamento altalenante, con periodi di riacutizzazioni e periodi in cui i sintomi scompaiono.\nCause.\nLa malattia \u00e8 causata da un difetto genico sul gene ATP2C1, localizzato sul braccio corto del cromosoma 3. Ci\u00f2 causa un malfunzionalmento della pompa del calcio all'interno della cellula. Ne deriva che gli strati cellulari interni della pelle non riescono ad aderire fra loro. Gli spazi che si formano si riempiono di liquido e causano le vesciche tipiche della malattia.\nTerapia.\nNon esiste per ora una terapia risolutiva. Al momento si possono usare solo farmaci che alleviano e riducono i sintomi.\nIn passato sono stati utilizzati, con scarsi risultati, preparazioni a base di tacalcitolo. I corticosteroidi sono utilizzati per ridurre il processo infiammatorio.\nQuando sono presenti sovrainfezioni micotiche, batteriche o entrambe contemporaneamente \u00e8 necessario ricorrere all'uso di antibiotici e antimicotici per via sistemica.\nFarmaci come dapsone, metotrexato, talidomide, etretinato, ciclosporina e, pi\u00f9 recentemente, utilizzo intramuscolare alefacept, hanno permesso un certo controllo della malattia, anche se sono praticamente inefficaci con le forme pi\u00f9 severe."}
{"id": "2609571", "revid": "1186766", "url": "https://it.wikipedia.org/wiki?curid=2609571", "title": "Banu Sahm", "text": "I Banu Sahm () erano un clan della trib\u00f9 meccana dei Quraysh."}
{"id": "2609574", "revid": "551017", "url": "https://it.wikipedia.org/wiki?curid=2609574", "title": "Lo scandalo della Banca Romana (miniserie televisiva 1977)", "text": "Lo scandalo della Banca Romana \u00e8 uno sceneggiato televisivo italiano del 1977 che narra le vicende dell'omonimo scandalo bancario nazionale di fine Ottocento in Italia.\nDescrizione.\nAnd\u00f2 in onda su Rai 2, che per\u00f2 all'epoca si chiamava \"Rete Due\".\nNel 2010 Rai Uno ha proposto una omonima miniserie televisiva."}
{"id": "2609575", "revid": "38120", "url": "https://it.wikipedia.org/wiki?curid=2609575", "title": "When the Levee Breaks", "text": "When the Levee Breaks \u00e8 un brano dei Led Zeppelin tratto dall'album \"Led Zeppelin IV\". La canzone, che \u00e8 l'ottava traccia dell'LP e lo completa, \u00e8 lunga sette minuti e otto secondi ed \u00e8 caratterizzata dall'uso dell'armonica a bocca durante tutto il brano.\nStoria.\nIl brano \u00e8 stato registrato dal duo formato da Kansas Joe McCoy e Memphis Minnie nel 1929 e incluso nell'album \"Blues Classic by Memphis Minnie\", che per\u00f2 fu pubblicato solo nel 1965. La canzone \u00e8 incentrata principalmente su quando, nella prima met\u00e0 del 1927, in seguito alla Grande Alluvione del Mississippi, pi\u00f9 di tredicimila persone fuggirono dalla cittadina di Greenville nei pressi di un vicino argine ancora integro. Il tumulto che sarebbe stato causato se questo ed altri argini avessero ceduto \u00e8 il filo conduttore della canzone.\nI Led Zeppelin hanno preso spunto dal tema trattato nel brano acquisendone gli spunti testuali e riscrivendone una gran parte per poi innestare il tutto su una assai articolata e sinistra base melodica di loro composizione, radicalmente differente dallo standard in dodici battute sul quale fondava in origine il brano."}
{"id": "2609585", "revid": "125951685", "url": "https://it.wikipedia.org/wiki?curid=2609585", "title": "Madre Teresa di Calcutta", "text": "Il suo lavoro instancabile tra le vittime della povert\u00e0 di Calcutta l'ha resa una delle persone pi\u00f9 famose al mondo e le ha valso numerosi riconoscimenti, tra cui il Premio Nobel per la Pace nel 1979. \u00c8 stata proclamata beata da papa Giovanni Paolo II il 19 ottobre 2003 e santa da Papa Francesco il 4 settembre 2016.\nBiografia.\nLa giovinezza e l'arrivo in India.\nNacque il 26 agosto 1910 a Skopje (odierna capitale della Macedonia del Nord), Vilayet del Kosovo, nell'allora Impero ottomano, in una benestante famiglia di genitori albanesi originari del Kosovo: Nikoll\u00eb Bojaxhiu (1874-1919) e Dranafile Bernai (1889-1972). Fu la madre a scegliere i nomi che le furono dati: Anjez\u00eb (come Sant'Agnese, il cui nome vuol dire \"pura casta\") e Gonxhe (\"bocciolo\" in lingua albanese). Quintogenita, aveva una sorella, Aga Bojaxhiu (1905-1973), un fratello, Lazar Bojaxhiu (1908-1981) e altri due morti in et\u00e0 infantile.\nAll'et\u00e0 di otto anni rimase orfana per la morte del padre, un attivista politico albanese che secondo alcuni biografi mor\u00ec avvelenato ad opera di agenti serbi, conseguentemente la sua famiglia si trov\u00f2 in gravi difficolt\u00e0 economiche; la madre la crebbe secondo i precetti e la fede cristiana cattolica. A partire dall'et\u00e0 di dieci anni, partecip\u00f2 per quattordici anni alle attivit\u00e0 della parrocchia del Sacro Cuore di Skopje, in particolare quelle del coro, del teatro e dell'aiuto alle persone povere. In quel periodo cominci\u00f2 a conoscere l'India tramite le lettere di missionari \"gesuiti\" attivi nel Bengala.\nNel 1928, a diciotto anni, decise di prendere i voti entrando come aspirante nelle \"Suore di Loreto\", un ramo dell'Istituto della Beata Vergine Maria che svolgeva attivit\u00e0 missionarie in India. Dopo un primo colloquio a Parigi, venne inizialmente inviata a Dublino, in Irlanda, dove si ferm\u00f2 sei settimane per imparare le prime nozioni di inglese e ricevere il velo di postulante.\nNel gennaio 1929 raggiunse l'India dove, dopo una breve sosta a Calcutta, venne inviata nel Darjeeling, alle pendici dell'Himalaya, per completare la sua preparazione. Qui si ferm\u00f2 due anni, studiando le lingue inglese e bengalese e insegnando nella scuola annessa al convento. Svolse anche un'attivit\u00e0 come aiuto-infermiera che la mise in contatto con la realt\u00e0 dei malati e dei poveri. Il 24 maggio 1931, prese i voti temporanei, assumendo il nome di Maria Teresa, ispirandosi a santa Teresa di Lisieux.\nGli anni di insegnamento a Calcutta.\nDopo aver preso i voti, Teresa lasci\u00f2 Darjeeling e raggiunse Calcutta, dove per i successivi 17 anni visse e lavor\u00f2 presso il collegio cattolico di \"Saint Mary's High School\" del sobborgo di Entally, frequentato soprattutto dalle figlie dei coloni britannici. Insegnava storia e geografia e pot\u00e9 studiare la lingua hindi. La regola delle \"Suore di Loreto\" non le consentiva di allontanarsi dal convento ma, grazie alle attivit\u00e0 di volontariato svolto da alcune sue alunne ebbe modo di prendere sempre maggiore consapevolezza delle terribili condizioni di vita negli slum di Calcutta, e in particolare in quello di \"Motijhil\", confinante con la scuola.\nNel 1937 si rec\u00f2 a Darjeeling per pronunziare i voti perpetui. Divenne cos\u00ec \"Madre Teresa\", nome che mantenne per il resto della vita.\nTornata a Calcutta, assunse progressivamente diverse responsabilit\u00e0 organizzative, fino a essere nominata, nel 1944, direttrice della scuola. Gli anni della guerra ebbero profonde ripercussioni sulle attivit\u00e0 svolte dalle suore, che si dedicarono sempre pi\u00f9 all'accoglienza di orfani e bambini abbandonati. Lo stesso convento di Entally venne requisito e, fino al 1945, trasformato in un ospedale militare britannico.\nLa \"chiamata nella chiamata\".\nNell'agosto del 1946 Calcutta fu teatro di scontri sanguinosi, a cui presero parte le diverse fazioni indipendentiste, noti come \"Great Calcutta Killing\". La citt\u00e0 fu paralizzata per diversi giorni e Madre Teresa, uscita dal collegio per trovare del cibo, rimase impressionata dalla devastazione che ebbe modo di vedere. In lei cominci\u00f2 quindi a maturare una profonda riflessione interiore che l'avrebbe condotta presto alla svolta decisiva della sua vita.\nLa sera del 10 settembre part\u00ec in treno per recarsi a Darjeeling, dove doveva svolgere dieci giorni di esercizi spirituali. Come lei stessa ricostruir\u00e0 pi\u00f9 tardi, fu proprio in quella notte di viaggio, a contatto con condizioni di povert\u00e0 estrema, che lei ebbe una \"chiamata nella chiamata\"\nMadre Teresa decise quindi di uscire dal convento e mettersi al servizio dei \"pi\u00f9 poveri tra i poveri\", come si sentiva ora chiamata a fare. Dovette comunque aspettare due anni per convincere le consorelle e l'arcivescovo di Calcutta, e ottenere le approvazioni necessarie. Le resistenze furono infatti numerose, tanto che la giovane suora venne anche trasferita, per un breve periodo, nella citt\u00e0 di Asansol.\nNel 1948 Madre Teresa ebbe infine l'autorizzazione dalla Santa Sede ad andare a vivere da sola nella periferia della metropoli, a condizione che continuasse la vita religiosa. Decise quindi di abbandonare il velo nero delle \"Suore di Loreto\" il giorno della festa dell'Assunzione (15 agosto 1948), a vent'anni esatti dalla prima chiamata che aveva ricevuto diciottenne al santuario della Madonna nera di Letnice.\nLo stesso anno Madre Teresa prese inoltre la cittadinanza della neo-indipendente Repubblica indiana, sancendo cos\u00ec la profondit\u00e0 del suo legame con le persone che voleva servire.\nLe suore di Patna e lo slum di Motijhil.\nLasciato il convento, si rec\u00f2 per un breve periodo presso le suore di Patna, nel medio Gange, per acquisire nozioni sanitarie. Si ferm\u00f2 l\u00ec quattro mesi, nei quali si convinse del ruolo che l'igiene e una migliore alimentazione potevano avere nel migliorare la vita di coloro che abitavano negli slum.\nTornata a Calcutta, alla fine del 1948 cominci\u00f2 la sua missione al servizio dei poveri recandosi con cinque rupie nello slum di \"Motijhil\": qui inizialmente ebbe come base una capanna, dove cominci\u00f2 a insegnare e ad assistere i bambini poveri della zona. Presto attorno a lei si form\u00f2 una piccola rete di volontari che l'aiutavano nell'insegnamento, nella distribuzione di cibo e nella diffusione di elementari pratiche igieniche. Grazie all'aiuto di uno di questi collaboratori, Michael Gomes, nel febbraio 1949 Madre Teresa pot\u00e9 trasferirsi in una casa. Dopo aver assistito una donna che moriva in strada, decise di riservare una stanza di quella casa a malati e moribondi.\nNel marzo 1949 una sua ex-allieva, Shubashini Das, si un\u00ec a lei, creando le basi per la costruzione di una piccola comunit\u00e0.\nLe Missionarie della carit\u00e0.\nNel 1950, Madre Teresa fond\u00f2 la congregazione delle Missionarie della carit\u00e0, la cui missione era quella di prendersi cura dei \"pi\u00f9 poveri dei poveri\" e di tutte quelle persone che si sentono non volute, non amate, non curate dalla societ\u00e0, tutte quelle persone che sono diventate un peso per la societ\u00e0 e che sono fuggite da tutti. Le prime aderenti furono dodici ragazze, tra cui alcune sue ex allieve alla Saint Mary. Stabil\u00ec come divisa un semplice sari bianco a strisce azzurre, pare fu scelto da Madre Teresa perch\u00e9 era il pi\u00f9 economico fra quelli in vendita in un piccolo negozio ma soprattutto perch\u00e9 aveva i colori della casta degli intoccabili, la pi\u00f9 povera dell'India.\nIl numero di persone che desideravano seguire l'esempio di Madre Teresa crebbe rapidamente, tanto che le stanze messe inizialmente a disposizione da Gomes si rivelarono presto inadeguate. Nel febbraio 1953 le suore poterono quindi spostarsi in una nuova sede a \"54A Lower Circular Road\", messa a loro disposizione dall'arcidiocesi di Calcutta, che ospita tuttora la casa madre delle Missionarie della carit\u00e0. Lo stile di vita voluto da Madre Teresa, ispirato in parte a san Francesco, prevedeva un'austerit\u00e0 rigorosa, in linea con la condizione di vita dei poveri e con la necessit\u00e0 di preservare gli ideali del nuovo ordine.\nLa Casa Kalighat per i morenti.\nNel frattempo, il 22 agosto 1952 era stata inaugurata la \"Casa Kalighat per i morenti\" (poi chiamata casa dei puri di cuore: \"Nirmal Hriday\"), nata per offrire cure e assistenza ai numerosi malati rifiutati dagli ospedali cittadini. A quel tempo l'abbandono dei malati era un fenomeno frequente, legato alle condizioni di estrema povert\u00e0 in cui versava buona parte della popolazione cittadina. Lo stesso Comune di Calcutta, consapevole della gravit\u00e0 del problema, aveva quindi messo a disposizione di Madre Teresa un ostello abbandonato nei pressi del tempio di K\u0101l\u012b (\"Kalighat\") e aveva fornito una somma mensile di denaro.\nLe persone portate all'ospizio venivano assistite e avevano, nel caso, la possibilit\u00e0 di morire con dignit\u00e0 secondo i riti della propria fede: ai musulmani si leggeva il Corano, agli ind\u00f9 si dava acqua del Gange, e i cattolici ricevevano l'estrema unzione. Gli inizi furono comunque difficili. Non mancarono le resistenze e i sospetti di proselitismo, soprattutto da parte dei sacerdoti induisti del vicino tempio. Madre Teresa \u00e8 stata ad esempio accusata di battezzare i malati in punto di morte, senza chiedere il loro parere. Tali critiche hanno preso spunto da una dichiarazione nella quale Madre Teresa dichiarava di offrire ai malati \"uno speciale biglietto per san Pietro\". Superate le iniziali diffidenze, la struttura venne comunque poi sostenuta e appoggiata, sia tramite il contributo di volontari che attraverso donazioni, da persone di diversi credi religiosi.\nNegli anni le attivit\u00e0 delle Missionarie della carit\u00e0 si ampliarono, e compresero il reinserimento lavorativo delle persone guarite e l'assistenza ai bambini abbandonati o rimasti orfani: quest'ultima attivit\u00e0, in particolare, pot\u00e9 essere avviata grazie al sostegno di una signora ind\u00f9 di Calcutta.\nI lebbrosi di Shanti Nagar.\nMadre Teresa decise di dedicarsi anche alla piaga della lebbra, a quel tempo ancora largamente diffusa. Nel 1957, con l'aiuto di un medico, cominci\u00f2 ad accogliere e assistere alcuni lebbrosi. Poco dopo realizz\u00f2 delle cliniche mobili per contenere i focolai di infezione, seguendo un modello precedentemente messo a punto da un medico belga a Madras per curare i malati a domicilio.\nNel 1958 Madre Teresa apr\u00ec un centro per i malati di lebbra a Tigarah, in una zona degradata nella periferia di Calcutta. Ricordando l'impegno di Gandhi per i lebbrosi, la suora volle dedicare alla sua memoria la struttura, che venne quindi chiamata \"Gandhiji's Prem Niwas\" (\"Dono d'amore di Gandhi\").\nPochi anni dopo, nel 1961, il Governatore del Bengala decise di affidare alle Missionarie della Carit\u00e0 un terreno a circa 300 chilometri da Calcutta, presso il confine con il Bihar: qui Madre Teresa realizz\u00f2 il villaggio di \"Shanti Nagar\" (\"Citt\u00e0 della pace\"), dove i malati di lebbra potevano vivere e lavorare, coltivando i campi, allevando animali e svolgendo attivit\u00e0 di artigianato. La presenza di volontari sani favoriva il recupero sociale dei malati, evitando forme di emarginazione.\nSul suo impegno verso i lebbrosi, Madre Teresa spesso ripeteva: \"Non ci sono lebbrosi, solo la lebbra, e si pu\u00f2 curare\".\nLa fama mondiale e l'espansione internazionale dell'Ordine.\nPer dieci anni Madre Teresa oper\u00f2 solo nel territorio di Calcutta: nel 1959 apr\u00ec infine una nuova struttura a Ranchi, nello stato indiano dello Jharkhand.\nNel febbraio 1965, papa Paolo VI concesse alle Missionarie della carit\u00e0 il titolo di \"congregazione di diritto pontificio\" e la possibilit\u00e0 di espandersi anche fuori dall'India. Il 26 luglio 1965 a Cocorote, in Venezuela, venne quindi aperta la prima casa della congregazione fuori dall'India. Segu\u00ec, l'8 dicembre 1967, l'avvio di un centro a Colombo (Sri Lanka). Fu poi la volta di sedi in Africa, America, Asia ed Europa nel corso degli anni settanta, ottanta e novanta.\nNel frattempo, la fama di Madre Teresa cresceva anche grazie alla crescente attenzione che la sua attivit\u00e0 riceveva da parte dei media.\nL'Ordine si ampli\u00f2 con la nascita di un ramo contemplativo e di due organizzazioni laicali, aperte cio\u00e8 anche ai laici. Per i \"Collaboratori di Madre Teresa\", la fondatrice volle mettere in luce la natura non confessionale dell'iniziativa, aperta a persone \"di tutte le religioni e tutte le denominazioni\". Nel 1981 fu fondato il movimento \"Corpus Christi\" aperto ai sacerdoti secolari.\nNel corso degli anni ottanta nacque e si consolid\u00f2 la sua amicizia con papa Giovanni Paolo II, i quali si scambiarono visite reciproche. Grazie all'appoggio di papa Wojty\u0142a, Madre Teresa riusc\u00ec ad aprire ben tre case a Roma, fra cui una mensa nella Citt\u00e0 del Vaticano dedicata a Santa Marta, patrona dell'ospitalit\u00e0. Negli anni novanta, le Missionarie della Carit\u00e0 superarono le quattromila unit\u00e0 con cinquanta case sparse in tutti i continenti.\nIl Premio Nobel per la pace.\nNel 1979 Madre Teresa ottenne il Premio Nobel per la Pace. Tra le motivazioni, venne indicato il suo impegno per i pi\u00f9 poveri tra i poveri e il suo rispetto per il valore e la dignit\u00e0 di ogni singola persona.\nMadre Teresa rifiut\u00f2 il convenzionale banchetto cerimoniale per i vincitori, e chiese che i 6000 dollari di fondi fossero destinati ai poveri di Calcutta, che avrebbero potuto essere sfamati per un anno intero: \"le ricompense terrene sono importanti solo se utilizzate per aiutare i bisognosi del mondo\".\nI problemi di salute e la morte.\nA partire dalla fine degli anni ottanta, le sue condizioni peggiorarono: gi\u00e0 affetta da artrite reumatoide, che la costrinse a un primo ricovero nel 1983, ebbe un infarto nel 1989, per la qual cosa le fu applicato un pacemaker. Si dimise da superiora dell'Ordine ma in seguito a un ballottaggio fu rieletta praticamente all'unanimit\u00e0, contando solo qualche voto astenuto. Accett\u00f2 il risultato e rimase dunque alla guida della congregazione.\nNel 1991 si ammal\u00f2 di polmonite, nel 1992 ebbe nuovi problemi cardiaci e l'anno successivo contrasse la malaria. Nell'aprile del 1996 Madre Teresa cadde e si ruppe la clavicola. Il 13 marzo 1997 lasci\u00f2 definitivamente la guida delle Missionarie della carit\u00e0, alla cui guida subentr\u00f2 suor Nirmala Joshi. A marzo incontr\u00f2 papa Giovanni Paolo II per l'ultima volta, prima di rientrare a Calcutta dove mor\u00ec il 5 settembre seguente, all'et\u00e0 di 87 anni.\nLa sua scomparsa suscit\u00f2 grande commozione nel mondo intero: l'India le riserv\u00f2 solenni funerali di stato, che videro un'enorme partecipazione popolare e la presenza di importanti autorit\u00e0 del mondo intero. Il segretario generale delle Nazioni Unite, Javier P\u00e9rez de Cu\u00e9llar, arriv\u00f2 persino a dichiarare: \"Lei \u00e8 le Nazioni Unite. Lei \u00e8 la pace nel mondo.\" Nawaz Sharif, primo ministro del Pakistan, disse inoltre che Madre Teresa era \"un raro e unico individuo che ha vissuto a lungo per pi\u00f9 alti scopi. La sua lunga vita di devozione alla cura dei poveri, dei malati e degli svantaggiati \u00e8 stata uno dei pi\u00f9 grandi esempi di servizio alla nostra umanit\u00e0.\"\nMadre Teresa \u00e8 stata sepolta a Calcutta, presso la sede delle Missionarie della carit\u00e0. Sulla semplice tomba bianca \u00e8 stato inciso un verso del Vangelo di Giovanni: \nIl processo di canonizzazione.\nCon una deroga speciale Giovanni Paolo II fece aprire il processo di beatificazione a soli due anni dalla sua morte. La procedura si concluse nell'estate del 2003 e la proclamazione avvenne il 19 ottobre successivo.\nL'arcidiocesi di Calcutta apr\u00ec il processo per la canonizzazione gi\u00e0 nel 2005. Il 17 dicembre 2015 Papa Francesco ha promulgato il decreto circa il miracolo attribuito all'intercessione della beata Teresa di Calcutta, ultimo passo richiesto per la sua canonizzazione e nel concistoro del 15 marzo 2016 ha firmato il decreto di canonizzazione. La canonizzazione \u00e8 poi avvenuta il 4 settembre successivo.\nMiracoli per la beatificazione e la canonizzazione.\nIl processo di beatificazione, primo passo verso la canonizzazione, richiede la documentazione di un miracolo avvenuto per intercessione di Madre Teresa. Le segnalazioni ricevute sono migliaia, ma solo pochissime vengono ritenute rilevanti dalla Chiesa cattolica ai fini del processo di canonizzazione e passate quindi a un vaglio pi\u00f9 approfondito. Per essere considerata miracolosa dalla Chiesa, una guarigione deve infatti essere istantanea, completa, duratura e senza alcuna spiegazione medica plausibile. Per la beatificazione \u00e8 stata riconosciuta come miracolosa la guarigione di una donna di religione induista, Monica Besra. Per la canonizzazione \u00e8 stata riconosciuta come miracolosa la guarigione di Marcilio Haddad Andrino, brasiliano.\nIl caso Monica Besra.\nNel 2002 la Santa Sede ha riconosciuto come miracolosa la guarigione di una donna indiana, Monica Besra, originaria di un villaggio a nord di Calcutta. Nel 1998 la donna era malata ma, non potendo pi\u00f9 sostenere le spese mediche, aveva chiesto di lasciare l'ospedale in cui era ricoverata e di essere accompagnata a un centro delle Missionarie della carit\u00e0, presso Balurghat. La malattia non \u00e8 ancora chiara: i medici le avevano infatti diagnosticato sia un tumore all'addome, sia una meningite tubercolare. Il 5 settembre la donna preg\u00f2 con le suore e afferm\u00f2 di aver visto una fotografia di Madre Teresa e di essere rimasta colpita da un raggio di luce che proveniva dai suoi occhi. Nel pomeriggio, Monica Besra poggi\u00f2 un piccolo medaglione di Madre Teresa sulla protuberanza che aveva sull'addome e continu\u00f2 a pregare. La mattina successiva si sent\u00ec leggera: chiam\u00f2 la donna che dormiva di fianco a lei per dirle che la protuberanza era scomparsa. Monica Besra, che \u00e8 di fede induista, successivamente dichiar\u00f2: \"Dio mi ha scelto come mezzo per mostrare alla gente l'enorme potere di cura di Madre Teresa, non solo attraverso le cure fisiche, ma attraverso i suoi miracoli\". Prima di prendere una decisione sulla vicenda, la Congregazione per le cause dei santi ha intervistato 113 persone e raccolto 35\u00a0000 pagine di documentazione, ascoltando anche le voci critiche. Anche a seguito del riconoscimento, da parte della Congregazione, del carattere miracoloso di questa guarigione, Madre Teresa \u00e8 stata ufficialmente beatificata da papa Giovanni Paolo II il 19 ottobre 2003.\nLa vicenda \u00e8 ancora oggetto di controversie. Il marito di Monica Besra afferm\u00f2 ad esempio che la guarigione non era dovuta a un miracolo, ma alle cure dei medici. Divisioni si registrarono anche tra i medici che l'avevano curata: uno di loro sostenne che la guarigione era scientificamente inspiegabile, mentre per un altro la guarigione era dovuta a nove mesi di cure anti-tubercolosi.. Un medico afferm\u00f2 inoltre di aver ricevuto pressioni da parte delle Missionarie della carit\u00e0 perch\u00e9 sostenesse che la guarigione fosse avvenuta per miracolo. A seguito delle proteste dei razionalisti indiani, il governo del Bengala Occidentale organizz\u00f2 una propria inchiesta sul presunto miracolo, secondo la quale Monica Besra aveva ricevuto continue e corrette cure antitubercolari, e una guarigione miracolosa era quindi da escludere.\nIl miracolo per la canonizzazione.\nAi fini della canonizzazione la Chiesa cattolica ha riconosciuta come miracolosa la guarigione di Marcilio Haddad Andrino, un ingegnere brasiliano nato a Santos nel 1973, che nel 2006 aveva cominciato a soffrire di violenti mal di testa. Nell'ottobre del 2008 gli erano stati diagnosticati otto ascessi cerebrali e una grave forma di idrocefalia. Il 9 dicembre 2008, a seguito di un improvviso peggioramento, era stato portato in sala operatoria, ma prima dell'intervento si era sentito guarito e i medici avevano constatato la scomparsa dell'idrocefalia e degli ascessi. Durante la malattia la moglie di Marcilio, Fernanda Rocha Andrino, aveva pregato per il marito, applicandogli anche sul capo una reliquia di Madre Teresa. Successivamente la coppia ha avuto due figli, mentre questa possibilit\u00e0 era stata esclusa dai medici a causa delle cure tentate da Marcilio durante la malattia.\nVisioni politiche e sociali.\nLa vita di Madre Teresa \u00e8 stata dedicata all'assistenza dei pi\u00f9 poveri, valorizzando la dignit\u00e0 presente in ogni persona, anche nelle condizioni di disagio pi\u00f9 estreme. Il suo obiettivo \u00e8 stato rovesciare la tradizionale asimmetria delle pratiche di assistenza che, spesso condotte con movimenti dall'alto al basso, si rivelavano umilianti e demotivanti per chi riceveva il sostegno. Nella sua ottica, la relazione tra chi dona e chi riceve deve invece essere paritaria, basata sulla reciproca comprensione e rispetto, anche attraverso la condivisione di stili e condizioni di vita.\nParticolare attenzione ha dedicato al tema dell'isolamento sociale: secondo Madre Teresa \"essere rifiutati \u00e8 la peggiore malattia che un essere umano possa provare\". Per questo le sue iniziative hanno cercato di essere il pi\u00f9 possibile inclusive, anche in relazione alle diversit\u00e0 di cultura, lingua e religione.\nIn ambito demografico, Madre Teresa ha promosso la pianificazione delle nascite con metodi naturali, condannando l'aborto e i metodi di contraccezione nei suoi incontri con esponenti politici di tutto il mondo. Nel discorso tenuto alla consegna del Premio Nobel, dichiar\u00f2: \u00abSento che oggigiorno il pi\u00f9 grande distruttore di pace \u00e8 l'aborto, perch\u00e9 \u00e8 una guerra diretta, una diretta uccisione, un diretto omicidio per mano della madre stessa. [...] Perch\u00e9 se una madre pu\u00f2 uccidere il suo proprio figlio, non c'\u00e8 pi\u00f9 niente che impedisce a me di uccidere te, e a te di uccidere me\u00bb. Nel 1987, Madre Teresa \u00e8 diventata presidente onoraria dei movimenti per la Vita di tutto il mondo.\nSul tema della famiglia, Madre Teresa ha difeso le posizioni della Chiesa cattolica, sostenendo anche campagne contro il divorzio, come ad esempio quella del 1996 in Irlanda. Nello stesso anno suscit\u00f2 polemiche un'intervista, che la religiosa comunque neg\u00f2 di aver mai rilasciato, nella quale avrebbe dichiarato a un giornale inglese di considerare un bene la fine del matrimonio di Diana Spencer.\nMadre Teresa sosteneva l'ecumenismo e l'apertura alle religioni non-cristiane. Su questi temi afferm\u00f2, in particolare:\nVita spirituale.\nMadre Teresa non si considerava una suora di vita attiva. Al contrario, di s\u00e9 e della altre Missionarie della Carit\u00e0 diceva: \"siamo delle contemplative che vivono in mezzo al mondo. [...] La nostra vita deve essere una preghiera continua\".\nIn quest'ottica teologica, il servizio a favore dei poveri era visto come una naturale conseguenza della preghiera e del dialogo con Dio.\nQuesta sua spiritualit\u00e0, che aveva tratti di ispirazione francescana, era sintetizzata da Madre Teresa con l'immagine, in cui si riconosceva, della \"piccola matita nelle mani di Dio\".\nIn linea con questa sua sensibilit\u00e0, nella cerimonia di consegna del Nobel, nel suo discorso cit\u00f2 la preghiera semplice.\nMadre Teresa ha anche provato l'esperienza dell'aridit\u00e0 e della sofferenza spirituale fino all'incredulit\u00e0, come emerso dalla pubblicazione postuma delle sue lettere. Stando ai racconti di padre Brian Kolodiejchukz, in una di queste lettere scriveva di non sentire \"la presenza di Dio n\u00e9 nel suo cuore n\u00e9 nell'Eucaristia\" e al suo confessore spirituale confidava: \"\"Ges\u00f9 ha un amore molto speciale per te. Ma per me, il silenzio e il vuoto \u00e8 cos\u00ec grande che io Lo cerco e non Lo trovo, provo ad ascoltarLo e non Lo sento\". Giunse inoltre ad affermare: \"Nella mia anima sperimento proprio quella terribile sofferenza dell'assenza di Dio, che Dio non mi voglia, che Dio non sia Dio, che Dio non esista veramente\"\". \nQuesto stato, che con alti e bassi accompagn\u00f2 la seconda met\u00e0 della sua vita, venne cos\u00ec commentato dalla suora: \"Ho cominciato ad amare le mie tenebre perch\u00e9 credo che siano una parte, una piccola parte delle tenebre di Ges\u00f9 e della Sua pena sulla terra\".\nRiconoscimenti.\nIn vita.\nL'attivit\u00e0 svolta da Madre Teresa raccolse i primi riconoscimenti in Asia, dove nel 1962 ricevette sia il \"Premio Magsaysay\" sia il \"Padma Shri\", la quarta onorificenza indiana. Il denaro ricevuto con il Magsaysay venne immediatamente utilizzato per l'apertura di una casa per bambini abbandonati ad Agra, nell'India settentrionale.\nNel decennio successivo Madre Teresa divenne nota anche nel resto del mondo e in particolare nei paesi occidentali, dove le vennero assegnati numerosi riconoscimenti (premi, lauree honoris causa, onorificenze), culminati con il Nobel per la Pace. Madre Teresa fu inoltre la seconda donna indiana, dopo Indira Gandhi, a ricevere la massima onorificenza del Paese, il \"Bharat Ratna\". La sua celebrit\u00e0 si estese rapidamente: ad esempio, a partire dagli anni ottanta apparve per 18 volte nel sondaggio curato da Gallup sulle 10 persone pi\u00f9 ammirate negli Stati Uniti.\nDi seguito vengono elencati alcuni tra i principali riconoscimenti ricevuti.\nDopo la morte.\nDopo la morte, l'operato di Madre Teresa \u00e8 stato oggetto di riconoscimenti, soprattutto nei paesi in cui ha lavorato.\nIn particolare nel 2010, in occasione del centenario della nascita, il Governo Indiano ha coniato una moneta celebrativa da 5 rupie, in ricordo del denaro con il quale Madre Teresa cominci\u00f2 la sua missione nello slum di Motijhil.\nL'Albania la celebra il 19 ottobre, giorno in cui \u00e8 stata proclamata beata da papa Giovanni Paolo II.\nRappresentazioni artistiche: film, musiche, animazione.\nNel 1982 il film \"La vocazione di Suor Teresa (La voce)\" diretto da Brunello Rondi, racconta l'adolescenza e l'inizio della vocazione di Suor Teresa.\nNegli anni settanta Bino scrisse e incise la sua canzone pi\u00f9 fortunata, \"Mama Leone\", ma solo nel 1997 rivel\u00f2 che era dedicata a Madre Teresa.\nNel 1997 \u00e8 stato realizzato il film \"Madre Teresa\" (titolo originale: \"Mother Teresa: In the Name of God's Poor\"), nel quale Kevin Connor dirige Geraldine Chaplin nei panni della santa.\nL'anno successivo ha visto l'uscita dell'album musicale \"Musical Tribute to Mother Teresa\" contenente canzoni di diversi artisti americani, tra i quali Jos\u00e9 Feliciano e Dave Kelly.\nLo spettacolo \"Madre Teresa il musical\", con musiche di Michele Paulicelli e testi di Piero Castellacci, ha debuttato nel 2002 a Roma ed \u00e8 stato quindi per due anni in tour in Italia.\nNel 2003 \u00e8 stata invece prodotta la miniserie televisiva \"Madre Teresa\", diretta da Fabrizio Costa. L'attrice protagonista \u00e8 Olivia Hussey; nel cast sono presenti anche Sebastiano Somma e Laura Morante.\nIn occasione del centenario della nascita, nel 2010, \u00e8 stato inoltre prodotto il film di animazione \"Madre Teresa\", diretto da Orlando Corradi e Jon Song Chol, con musiche di Luis Bacalov.\nNel 2014 \u00e8 uscito il film \"Le lettere di Madre Teresa\" (\"The Letters\") con Juliet Stevenson nel ruolo della santa.\nCritiche e aspetti controversi.\nIl giornalista britannico Christopher Hitchens ha seguito a lungo criticamente le attivit\u00e0 di Madre Teresa, sostenendo, in particolare:\nLa qualit\u00e0 delle cure \u00e8 stata criticata dalla stampa medica, fra cui \"The Lancet\" e il \"British Medical Journal\", che hanno riferito il riutilizzo degli aghi delle siringhe, le cattive condizioni di vita (per via ad esempio dei bagni freddi per tutti i pazienti), e un approccio antimaterialista che impediva diagnosi sistematiche.\nSono state criticate le relazioni con alcuni personaggi quali Charles Keating o \"Baby doc\", cio\u00e8 il dittatore haitiano Jean-Claude Duvalier. Secondo Hitchens, madre Teresa avrebbe usato soprattutto per s\u00e9 stessa le donazioni raccolte. Inoltre ha accusato Madre Teresa di avere avuto la tendenza a mentire riguardo alla lotta alla miseria in India.\nSanal Edamaruku, segretario generale dell'Associazione Razionalista Indiana, ritiene che l'ordine di madre Teresa sia molto poco attivo nella lotta contro la miseria. Secondo lui, Madre Teresa avrebbe imbrogliato un grande numero di donatori in buona fede, nascondendo le sue relazioni con i dittatori cos\u00ec come si distingueva nella scarsa trasparenza riguardo alla destinazione dei fondi raccolti.\nMadre Teresa \u00e8 stata oggetto di inchieste giornalistiche da parte della stampa e della televisione. Aroup Chatterjee in particolare si \u00e8 mostrato molto polemico nel suo libro \"Mother Teresa: The Final Verdict\", criticando le azioni e le pubbliche dichiarazioni come la posizione antiabortista, l'estrema semplicit\u00e0 delle pratiche mediche del suo ordine che, per esempio, era poco incline al trattamento del dolore. Il metodo di lavoro e le condizioni dei suoi assistiti vennero inoltre criticati da un documentario televisivo inglese del 1997 dal titolo \"Mother Teresa: Time for Change?\".\nNel 1998 il settimanale tedesco \"Stern\" pubblic\u00f2 un articolo fortemente critico su Madre Teresa, dal titolo \"Madre Teresa, dove sono i tuoi milioni?\", frutto di un'inchiesta durata un anno che spaziava su tre continenti. In conclusione diceva che il suo ordine era sicuramente di carattere religioso, ma non riusciva a capire dove fossero finiti tutti i soldi che aveva raccolto, visto la situazione di indigenza in cui erano tenuti i malati.\nNel 1991 il direttore di \"The Lancet\", il dottor Robin Fox, dopo aver visitato la clinica di Calcutta, la descrisse disorganizzata e in mano a suore e volontari senza esperienza medica, senza dottori e senza distinzioni fra malati inguaribili e malati con possibilit\u00e0 di guarigione, che comunque rischiavano sempre pi\u00f9 la morte per le infezioni e la mancanza di cure.\nUno studio canadese del 2013 - realizzato dal prof. Serge Lariv\u00e9e e dalla ricercatrice Genevi\u00e8ve Ch\u00e9nard, dell'Universit\u00e0 di Montr\u00e9al, e dalla prof. Carole S\u00e9n\u00e9chal, psicologa dell'Universit\u00e0 di Ottawa - rileva come il pesante contributo dei media abbia favorito il \"mito\" di Madre Teresa, fornendo un'immagine esageratamente entusiastica e celebrativa della missionaria albanese, senza tuttavia porre l'accento sui numerosi lati controversi della sua vita, della sua visione religiosa molto dogmatica e delle sue dichiarazioni di carattere politico. Gli autori si interrogano anche sulla mancata considerazione, da parte della Santa Sede, delle numerose critiche mosse al repentino processo di beatificazione che segu\u00ec la morte della religiosa.\nRisposta alle critiche.\nIl giornalista e storico William Doino, Jr. in un articolo sul giornale ecumenico \"First Things\" nega le accuse mosse contro Madre Teresa da Hitchens e dello studio canadese, asserendo la mancanza di prove a sostegno nei lavori di Hitchens, mentre accusa lo studio dell'universit\u00e0 di Montreal di essere una review letteraria di opere negative su Madre Teresa e non un'indagine propria sulla sua vita. Il giornalista sostiene che il \"team\" di ricerca non ha mai svolto indagini sulla vita della santa per dimostrare la veridicit\u00e0 delle loro affermazioni. Le critiche a Madre Teresa sono state inoltre respinte da numerosi volontari, giornalisti e attivisti (anche di altre religioni) che hanno avuto modo di lavorare con la suora o ne hanno studiato l'attivit\u00e0."}
{"id": "2609592", "revid": "76963", "url": "https://it.wikipedia.org/wiki?curid=2609592", "title": "Schae Harrison", "text": "Carriera.\nNata in California, \u00e8 nota soprattutto per aver recitato nella serie tv \"General Hospital\" nel 1987 e per aver interpretato il ruolo di Darla Einstein Forrester dal 1989 al 2007 (con apparizioni nel 2014 e nel 2015) nella soap opera \"Beautiful\", ruolo che le ha dato molta notoriet\u00e0 in tutto il mondo. \nNella serie era l'aiutante-amica di Sally Spectra (interpretata da Darlene Conley). Personaggio brillante ma secondario, negli ultimi anni diventa un po' pi\u00f9 protagonista sposando Thorne Forrester (Winsor Harmon) e diventando madre della loro unica figlia Alexandria. Nel 2006, dopo diciotto anni di lavoro, Darla perde la vita in un tragico incidente causato dall'ex cognata Taylor (Hunter Tylo), ubriaca, durante una notte di nebbia sulla trafficata Pacific Highway. Torna per un paio di puntate nel 2007 sotto le vesti di \"fantasma\", appare infatti a Taylor che non riesce a perdonarsi per l'incidente che \u00e8 costato la vita alla giovane donna. Nel 2014, dopo ben 7 anni di assenza, fa ritorno a \"Beautiful\" sempre sotto le vesti di spirito. Questa volta apparir\u00e0 alla figlia Alexandria, ormai cresciuta e diventata una ragazza. Torna a Beautiful nel 2015 apparendo alla figlia Alexandria sempre sotto forma di spirito per tutto luglio 2015 fino alla morte del personaggio di Alexandria Forrester.\nNel 1999 \u00e8 protagonista assoluta del film per il cinema \"Incontro fatale\", che ha interpretato a fianco di una vecchia star di \"Beautiful\", Jeff Trachta (ex Thorne). Il film che contiene diverse scene hot ha ricevuto buone recensioni ed anche l'interpretazione della Harrison non \u00e8 stata da meno. Nel 2012 fa ritorno al cinema, interpretando la moglie di John Travolta nel film \"Le belve\" diretto da Oliver Stone.\nNel 2001 si \u00e8 sposata con il collega di \"Beautiful\" Mick Cain e dal loro matrimonio, nel 2003, \u00e8 nata la loro prima e unica figlia, Haven Jude Cain.\nTra le sue passioni la danza e il canto."}
{"id": "2609595", "revid": "339392", "url": "https://it.wikipedia.org/wiki?curid=2609595", "title": "Isole di Lerins", "text": ""}
{"id": "2609603", "revid": "984922", "url": "https://it.wikipedia.org/wiki?curid=2609603", "title": "Eirik Evjen", "text": "Voci italiane.\nEirik Evjen \u00e8 stato doppiato in italiano dai seguenti attori:"}
{"id": "2609610", "revid": "181059", "url": "https://it.wikipedia.org/wiki?curid=2609610", "title": "Piramide accessoria", "text": "Una piramide accessoria \u00e8 genericamente ogni piramide annessa al complesso funerario oltre la piramide principale.\nUna successiva distinzione divide le piramidi accessorie in due gruppi:\nSi pu\u00f2 comprendere che essendo difficile identificare la destinazione delle piramidi accessorie, per il grave degrado e la carenza di indicazioni, sono spesso usati indifferentemente gli aggettivi di accessorie, rituali, satelliti e secondarie cos\u00ec come spesso \u00e8 accaduto che piramidi nate rituali hanno finito per essere usate come secondarie.\nOggi, gli edifici piramidali si quantificano indicativamente in 114 cos\u00ec ripartiti:\nLe piramidi accessorie pur non essendo sempre presenti scomparvero insieme con la piramide principale alla fine della XIII dinastia quando i sovrani abbandonarono questa tipologia sepolcrale per le tombe ipogee della Valle dei Re, sepolcri dominati dalla piramide naturale della montagna tebana."}
{"id": "2609611", "revid": "30445", "url": "https://it.wikipedia.org/wiki?curid=2609611", "title": "Lex Hortensia de plebiscitiis", "text": ""}
{"id": "2609612", "revid": "1924342", "url": "https://it.wikipedia.org/wiki?curid=2609612", "title": "Headline News", "text": "Headline News \u00e8 un singolo di \"Weird Al\" Yankovic ed \u00e8 la parodia di \"Mmm Mmm Mmm Mmm\" dei Crash Test Dummies.\nLa canzone non fa parte di nessun album, ma \u00e8 comparsa nelle raccolte \"\" e \"Greatest Hits Volume II\".\nSignificato.\nNella canzone tre fatti di cronaca del 1994 vengono messi in satira da Weird Al, e sono:\nIl video.\nIl video \u00e8 la parodia del video di \"Mmm Mmm Mmm Mmm\", dove, in un teatro, delle persone interpretano fatti e personaggi descritti nella canzone.\nSempre nel video di \"Headline News\", si vede Weird Al interpretare il cantante e chitarrista Brad Roberts, Jim West interpreta il chitarrista Benjamin Darvill, Steve Jay interpreta il bassista Dan Roberts, Jon Schwartz interpreta il batterista Mitch Dorge e Rub\u00e9n Valtierra interpreta la tastierista Ellen Reid (con tanto di parrucca bionda).\nNel video appare anche, in un cameo il Dr. Demento e Judy Tenuta, in cui quest'ultima interpreta Lorena Bobbitt."}
{"id": "2609614", "revid": "767487", "url": "https://it.wikipedia.org/wiki?curid=2609614", "title": "Fratelli di sangue (film 2002)", "text": "Fratelli di sangue (\"Glassk\u00e5r\") \u00e8 un film norvegese del 2002 diretto da Lars Berg.\nTrama.\nIn un paesino tra i fiordi della Norvegia vive Viktor, un \u201cragazzo sveglio\u201d, come dicono tutti. Viktor ha due amici, Arnor e Roger, e un solo idolo, il fratello Ole Kristian, detto OK, il miglior portiere di hockey della zona. Nella spensieratezza che accompagna l'estremo periodo della sua infanzia, Viktor viaggia con la fantasia assieme ai suoi amici, con i quali progetta di fondare una band: nessuno di loro sa suonare, ma tutti sono sicuri che, anche cos\u00ec, la cosa far\u00e0 colpo e \u2013 soprattutto\u00a0\u2013 procurer\u00e0 stuoli di ragazze adoranti.\nPresto per\u00f2 Viktor si ritrover\u00e0 ad affrontare una serie di situazioni difficili: tutto inizia durante una partita di hockey. OK ha appena salvato la squadra quando si sente male; quando torna a casa dall'ospedale non sembra pi\u00f9 lo stesso. Lentamente Viktor scopre che suo fratello \u00e8 gravemente malato e che \u00e8 figlio di un amico di famiglia con il quale la madre ha avuto una breve avventura. Parallelamente dovr\u00e0 cercare di salvare se stesso e il fratello dalla \u201cBanda dei Motociclisti\u201d, il gruppo di bulli del paese, che si vuole vendicare del fatto che OK ha soffiato la ragazza del capo della banda. Come se ci\u00f2 non bastasse, al campeggio Viktor si innamora di Sissel, che per\u00f2 ha il potere di intimidirlo\u2026 Allora, per la prima volta, Viktor dovr\u00e0 prendere la situazione in mano e diventare per la prima volta davvero \u201cgrande\u201d, invertendo i ruoli e cercando di salvare suo fratello."}
{"id": "2609622", "revid": "729019", "url": "https://it.wikipedia.org/wiki?curid=2609622", "title": "Battaglia di Flodden Field", "text": "La battaglia di Flodden o Flodden Field fu combattuta nei pressi di Northumberland nell'Inghilterra settentrionale il 9 settembre 1513, fra le forze d'invasione scozzesi condotte dal re Giacomo IV di Scozia e l'esercito inglese guidato da Thomas Howard, conte di Surrey. Si concluse con la vittoria degli inglesi e una sanguinosa sconfitta degli scozzesi; si tratt\u00f2 della battaglia pi\u00f9 grande (in termini numerici) combattuta fra le due nazioni.\nGiacomo attravers\u00f2 il confine con una forza di circa 35\u00a0000 uomini, tra cui 5\u00a0000 consulenti francesi. L'esercito scozzese fu pesantemente sconfitto, perdendo circa 9\u00a0000 uomini e molti nobili, compresi re Giacomo, il suo figlio illegittimo Alexander Stewart, e cinque conti.\nContesto storico.\nI regni di Francia e Scozia godettero tradizionalmente di una stretta alleanza che si riflett\u00e9 in un trattato di difesa firmato tra i due regni nel 1512. Quando Enrico VIII attravers\u00f2 La Manica per la campagna di Francia, re Luigi XII attiv\u00f2 il trattato, inviando armi, denaro e consiglieri militari a Giacomo IV di Scozia per incoraggiarlo ad ottemperare ai suoi obblighi, nella speranza che questo avrebbe distolto risorse agli inglesi dall'invasione della Francia.\nIl conflitto ebbe inizio quando il re Giacomo IV di Scozia dichiar\u00f2 guerra all'Inghilterra per onorare l'Auld Alliance con la Francia, nel tentativo di sottrarre truppe agli inglesi dal fronte francese, guidato dal re Luigi XII. Dal canto suo Enrico VIII d'Inghilterra riapr\u00ec vecchie ferite asserendo il suo diritto a essere signore di Scozia, suscitando l'ira dei nobili scozzesi e di Giacomo. In quello stesso momento l'Inghilterra era coinvolta in un grande conflitto - difendendo l'Italia e lo Stato della Chiesa dalle pretese francesi (Guerre d'Italia del XVI secolo) come membro della \"Lega Cattolica\". Il Papa Leone X non vedeva affatto di buon occhio questo possibile conflitto, che avrebbe obbligato Enrico a stornare uomini dal fronte che difendeva lo Stato Pontificio a quello scozzese, e minacci\u00f2 Giacomo di scomunica se avesse continuato a tentare di infrangere la pace con l'Inghilterra. Il re di Scozia non si fece intimorire e il 28 giugno 1513 venne scomunicato dal Cardinale Christopher Bainbridge. Giacomo non si limit\u00f2 a rompere la pace con l'Inghilterra, ma invi\u00f2 diverse navi in Francia in supporto a Luigi XII.\nIl 26 luglio Enrico si trovava con Massimiliano I d'Asburgo all'assedio di Th\u00e9rouanne quando ricevette una lettera di Giacomo in cui gli si chiedeva di smettere di attaccare la Francia se non voleva che il trattato di pace fra i loro due paesi sfumasse, il 12 agosto Enrico ripose picche rifiutando di accogliere la sua richiesta. In Inghilterra Caterina d'Aragona, che era reggente al posto del marito, ordin\u00f2 a Thomas Lovell (morto 1524) di mettere insieme un esercito nelle Midlands in vista di una possibile invasione.\nLa pacifica invasione.\nSfruttando il pretesto della morte di Robert Kerr, un guardiano del confine scozzese orientale che era stato assassinato da John \"Il bastardo\" Heron nel 1508, nel 1513 Giacomo IV invase l'Inghilterra con un esercito di circa 30.000 uomini..\nNell'osservanza della sua concezione del codice medievale di cavalleria Giacomo sped\u00ec una nota agli inglesi un mese prima per informarli della sua intenzione di invadere il paese, questo diede loro il tempo di mettere insieme armi e uomini, ma anche di recuperare lo stendardo di Cutberto di Lindisfarne dalla Cattedrale di Durham, stendardo che era gi\u00e0 stato portato dagli inglesi nel 1138 e nel 1346 date di due sconfitte inflitte agli scozzesi.\nDopo un'adunata al Burgh Muir di Edimburgo si spostarono verso Ellemford, a nord di Duns e si accamparono per aspettare Archibald Douglas, V conte di Douglas (1449-ottobre 1513) e Alexander Home, III Lord di Home (morto 1516). Gli scozzesi attraversarono quindi il Tweed il 24 agosto presso il villaggio di Coldstream e pochi giorni dopo al castello di Twizell Giacomo convoc\u00f2 un concilio in cui vennero definiti i risarcimenti di cui avrebbero goduto gli eredi di coloro che sarebbero rimasti uccisi.\nIl 29 agosto gli scozzesi presero e distrussero parzialmente il Castello di Norham e da l\u00ec si mossero verso sud ai castelli di Etal e Ford.\nIl cronacotecario scozzese Robert Lindsay di Pittscottie (1532 circa-1580) scrisse che Giacomo spese diverso tempo al castello di Ford per godersi la compagnia di Lady Elizabeth Heron e della figlia. Un altro cronacotecario, Edward Hall (1498circa-1547) scrisse che Lady Heron era prigioniera degli scozzesi e che negozi\u00f2 con Giacomo il proprio rilascio, tanto che il castello non venne demolito in cambio della liberazione di alcuni ostaggi.\nIl 4 settembre l'araldo Thomas Hawley (morto 22 agosto 1557) and\u00f2 a Ford per concordare un luogo per il combattimento con l'istruzione che un qualsiasi araldo scozzese mandato a incontrare Thomas Howard, III duca di Norfolk avrebbe dovuto incontrarlo in luogo in cui le forze inglesi non fossero visibili.\nGiacomo era deciso a dare battaglia e voleva prendere d'assalto Berwick-upon-Tweed, il conte di Douglas per\u00f2 gli consigli\u00f2 di desistere asserendo che quel che avevano fatto per i francesi era sufficiente e lo rimand\u00f2 a casa. Douglas part\u00ec lasciando i suoi figli George Douglas (1469-9 settembre 1513) e William Douglas di Glenbervie (1473 circa-1513) a combattere insieme a molti altri esponenti della sua famiglia.\nLa battaglia.\nLa battaglia si svolse nei pressi del villaggio di Branxton, nella regione di Northumberland. Gli scozzesi si erano attestati precedentemente presso Flodden Edge, a sud di Branxton.\nQuando Giacomo mand\u00f2 il proprio araldo per accordarsi con Howard sulla data del combattimento essi si accordarono per il 9 settembre fra le 12 e 15 e Howard chiese di potersi vedere con Giacomo alla piana di Milfield, quindi Howard ordin\u00f2 ai propri uomini di sbarrare la strada agli scozzesi che avanzavano verso nord costringendoli a deviare di circa due miglia.\nL'artiglieria scozzese comprendeva 2 grandi colubrine e 4 sagri, mentre le armate distavano circa 3 miglia l'una dall'altra Howard mand\u00f2 il proprio araldo da Giacomo che disse che avrebbe aspettato fino a mezzogiorno.\nAlle 11 Howard mosse la propria avanguardia e l'artiglieria attravers\u00f2 il ponte di Twissell, gli scozzesi si divisero in cinque formazioni, gli inglesi in due e al pomeriggio i due eserciti arrivarono a fronteggiarsi. Il gruppo comandato da Howard si fronteggi\u00f2 con quello scozzese capitanato da Alexander Gordon, III conte di Huntly (morto nel 1524), John Lindsay, VI conte di Crawford (prima del 1483-1513) e William Hay, IV conte di Erroll (morto nel 1513), i 6.000 uomini dell'esercito scozzese vennero per la maggior parte uccisi, anche Giacomo ingaggi\u00f2 battaglia contro gli uomini di Thomas Darcy, I barone Darcy.\nQuando il fuoco di artiglieria fin\u00ec incominci\u00f2 il corpo a corpo e Giacomo venne ucciso da un colpo di lancia o di alabarda per mano di Howard e il suo corpo venne portato a Berwick-upon-Tweed, nel mentre Lord Edmund Howard combatteva contro gli uomini di Home assistito da Thomas Dacre, II barone Dacre (25 novembre 1467-24 ottobre 1525).\nHoward riusc\u00ec a catturare anche parte dell'artiglieria scozzese comprese sette colubrine che vennero portate a Durham.\nLe tattiche.\nSubito dopo la battaglia gli scozzesi scrissero a Cristiano II di Danimarca per chiedergli aiuto, l'ambasciatore scozzese non manc\u00f2 di biasimare il defunto re per aver deciso di attaccare scendendo da una collina, lasciando quindi una posizione favorevole, per andare a combattere in un terreno paludoso. Non manc\u00f2 nemmeno di sottolineare che la vittoria inglese era da attribuire pi\u00f9 alla scarsa esperienza degli scozzesi che al valore degli avversari e disse anche che i nobili scozzesi avevano combattuto in prima linea secondo i valori della cavalleria medievale rendendosi quindi vulnerabili (e infatti molti vennero uccisi) in contrastro con i nobili inglesi che avevano scelto di stare alla retroguardia, la perdita di tanti comandanti aveva reso impossibile coordinare una ritirata.\nSecondo i resoconti inglesi Howard aveva comunque condotto i propri uomini a piedi.\nUn'altra cosa che fece differenza fu l'uso dell'alabarda inglese contro la Picca scozzese che era piuttosto scomoda a meno che non fosse usata in una carica a cavallo, \u00e8 vero che era usata frequentemente anche in altri paesi, come la Svizzera, ma \u00e8 vero anche che su un terreno scivoloso e non piano era difficile usarla al meglio. La fanteria di entrambi gli schieramenti aveva combattuto nello stesso modo che si usava ormai da secoli e questa viene considerata l'ultima battaglia in stile medievale combattuto sulle isole britanniche. Due anni pi\u00f9 tardi Francesco I di Francia sconfigger\u00e0 i picchieri svizzeri alla Battaglia di Marignano con una combinazione di cavalleria pesante e artiglieria inaugurando un nuovo modo di fare la guerra.\nLa sorte dei vincitori e dei vinti.\nHoward in seguito al successo di Flodden venne ricreato Duca di Norfolk titolo che era stato perso dal padre dopo che questi aveva supportato Riccardo III d'Inghilterra diversi anni prima.\nIl defunto Giacomo ebbe invece una sorte diversa. L'araldo inglese port\u00f2 la notizia della vittoria insieme alla sopravveste insanguinata del re a Caterina d'Aragona che si trovava all'abbazia di Woburn, ella mand\u00f2 quindi, il 16 settembre, al marito che si trovava a Tournai la sopravveste insieme a un resoconto scritto da Howard, Caterina scrisse ad Enrico suggerendogli di usare il trofeo come stendardo e che aveva anche pensato di mandargli il corpo di Giacomo, ma che non aveva incontrato l'approvazione degli uomini a lei vicini.\nDa Berwick il cadavere di Giacomo venne spostato a Newcastle upon Tyne dopo essere stato imbalsamato, da l\u00ec and\u00f2 a York e quindi a Sheen Priory vicino a Londra. La spada di Giacomo insieme al suo stendardo e ai cosciali vennero portati alla tomba di Cutberto di Lindisfarne. Gran parte delle armature degli altri caduti vennero vendute, altre vennero portate al Castello di Nottingham i cavalli invece vennero confiscati.\nIntanto Margherita Tudor, la moglie di Giacomo, attendeva di sapere cos'era stato di suo marito presso il Palazzo di Linlithgow, dieci giorni dopo la battaglia trentacinque uomini fra chierici, nobili e membri del parlamento istituirono un consiglio per reggere il trono al posto del piccolo Giacomo V di Scozia di appena sedici mesi.\nL'intero Parlamento di Scozia si riun\u00ec al Castello di Stirling il 21 ottobre per incoronare il piccolo Giacomo, Margherita venne nominata tutrice, ma non reggente e il parlamento conferm\u00f2 tutti i risarcimenti che Giacomo IV aveva predisposto per i figli e le vedove dei caduti di Flodden.\nNel mese di novembre arriv\u00f2 al castello di Dumbarton il soldato francese Antoine D'Arces (morto il 18 settembre 1517) con una nave di armamenti proveniente da Stirling. D'Arces, ora che Giacomo IV era morto, sugger\u00ec che il ruolo di Reggente di Scozia venisse affidato a John Stewart nipote di Giacomo II di Scozia. La sua proposta venne accettata e Stewart arriv\u00f2 dalla Francia, dov'era vissuto, il 26 maggio 1515, poco dopo mor\u00ec Alexander Stewart il figlio postumo di Giacomo che era nato nell'aprile precedente. Margherita intanto si era risposata, il 6 agosto 1514 aveva infatti sposato Archibald Douglas, VI conte di Angus figlio di uno dei caduti di Flodden.\nI morti.\nIl numero preciso dei caduti \u00e8 difficile perch\u00e9 le fonti non sono univoche, \u00e8 per\u00f2 possibile compilare una lista dei nobili che morirono nello scontro:"}
{"id": "2609624", "revid": "1605525", "url": "https://it.wikipedia.org/wiki?curid=2609624", "title": "L'ultima cospirazione", "text": "L'ultima cospirazione (\"The Templar Legacy\") \u00e8 il primo libro della saga riguardante Cotton Malone, personaggio inventato dallo scrittore Steve Berry.\nTrama.\nCotton Malone, ex agente operativo del dipartimento di Giustizia americano, si \u00e8 da tempo lasciato alle spalle una vita fatta di pericoli e agguati e ha deciso di trasferirsi a Copenaghen, dove gestisce una libreria antiquaria. Un'esistenza tranquilla, che per\u00f2 viene sconvolta quando il suo ex superiore, Stephanie Nelle, giunta in Danimarca per una breve vacanza, cade vittima di uno scippo e il ladro, poco dopo, muore in circostanze misteriose. Malone allora segue Stephanie a un'asta di libri antichi e l\u00ec scopre la ragione del viaggio della donna: acquistare un volume, apparentemente senza valore, che tuttavia viene aggiudicato a qualcun altro, disposto a pagare una cifra esorbitante per impadronirsene. A questo punto, Stephanie \u00e8 costretta a rivelare a Malone la verit\u00e0: sta ricostruendo una catena di indizi rinvenuti dal marito, uno studioso di esoterismo morto alcuni anni prima, e quel libro \u00e8 la tessera fondamentale di un puzzle che potrebbe risolvere il mistero del paesino francese di Rennes-le-Ch\u00e2teau e, di conseguenza, del mitico tesoro scomparso dei Cavalieri Templari. Ma \u00e8 ormai ovvio che Stephanie non \u00e8 l'unica a voler far luce sull'enigma che circonda il luogo in cui sarebbero custoditi numerosi testi segreti, proibiti dalla Chiesa, e immense ricchezze. Lo dimostrano la spirale d'intrighi e di morte che si dipana all'istante intorno a lei e a Malone, e che sembra aver origine proprio da un'antica cospirazione legata ai Templari."}
{"id": "2609628", "revid": "123727810", "url": "https://it.wikipedia.org/wiki?curid=2609628", "title": "Enzo Guarini", "text": "Biografia.\nDopo aver trascorso l'infanzia nella sua citt\u00e0 ed aver imparato a suonare la chitarra da autodidatta, conseguita la maturit\u00e0 classica, si trasferisce a Napoli per frequentare l'Universit\u00e0: qui ha le prime esperienze musicali, entrando nel complesso I Mattatori, con cui incide i primi 45 giri per la Adventure, sottoetichetta della Durium; nel gruppo inizier\u00e0 la sua carriera, tra gli altri, Lucio Battisti.\nIn questo periodo collabora anche con Tot\u00f2 Savio.\nNel 1961 si trasferisce a Roma e, dopo aver firmato un contratto con l'RCA Italiana, ottiene un buon successo con \"Castelli di sabbia\", di cui \u00e8 anche autore, arrangiata da Luis Bacalov.\nAltri successi incisi con l'etichetta negli anni seguenti sono \"Bugie\", \"L'affittacamere\" e \"Kim\" (dedicata all'attrice Kim Novak), canzoni che Guarini presenta in vari programmi televisivi in cui ha modo di mettersi in luce anche come showman; inizia quindi un'attivit\u00e0 parallela a quella musicale come cabarettista e conduttore radiofonico e televisivo.\nNel 1964 interpreta il Signor Luigi nella riduzione televisiva di \"Il giornalino di Gian Burrasca\", per la regia di Lina Wertm\u00fcller, in cui ha modo di recitare con Rita Pavone, Arnoldo Fo\u00e0 ed Odoardo Spadaro.\nNegli anni seguenti recita in alcuni musicarelli, tra cui in particolare \u00e8 da ricordare Zum Zum Zum - La canzone che mi passa per la testa (per la regia dei fratelli Bruno e Sergio Corbucci), in cui Guarini nella parte di \"Luigino Monticelli\" caratterizza il suo personaggio di figlio di pap\u00e0 viziato e nullafacente.\nNel 1969 recita nuovamente per uno sceneggiato televisivo, \"Le avventure di Ciuffettino\", realizzato da Angelo D'Alessandro per La TV dei ragazzi.\nNon abbandona la musica, continuando ad incidere vari 45 e 33 giri per tutto il decennio con altre etichette, ed effettuando varie tourn\u00e9e, anche all'estero; recita inoltre in teatro, non solo in ruoli brillanti.\nNel 1985 forma con Maurizio Santilli il duo comico I Guarilli, con cui mette in scena alcuni spettacoli di teatro-cabaret; Guarini, inoltre, ha recitato anche in molti spot pubblicitari.\nColpito da un aneurisma nella sua casa di Roma, dopo un intervento chirurgico muore nel 1991."}
{"id": "2609630", "revid": "767487", "url": "https://it.wikipedia.org/wiki?curid=2609630", "title": "Maneuverable Reentry Vehicle", "text": "Il sistema d'arma Maneuverable Reentry Vehicle (nome abbreviato: MARV, oppure MaRV) \u00e8 un tipo di veicolo dotato di propulsione a razzo, che trasporta una testata nucleare ed in grado di compiere violente manovre di volo al rientro nella mesosfera, nella troposfera e durante il volo terminale, poco prima di colpire il bersaglio. Inoltre, in certi casi, esso \u00e8 in grado di cambiare bersaglio all'occorrenza.\nIl nome in inglese si riferisce al rientro atmosferico, infatti esso \u00e8 traducibile in italiano con: Veicolo di Rientro Manovrabile.\nNe esistono vari tipi, tra cui si possono citare alcuni esempi:"}
{"id": "2609632", "revid": "92723", "url": "https://it.wikipedia.org/wiki?curid=2609632", "title": "Drew Tyler Bell", "text": "Biografia.\nNato nell'Indiana, ha partecipato a numerose serie tv come \"90210\" e \"Desperate Housewives\" nel 2008, ' e ' nel 2009. Dal 2004 \u00e8 entrato a far parte del cast della soap opera \"Beautiful\" interpretando il ruolo di Thomas Forrester, che nel 2010 gli ha valso l'Emmy Awards come miglior giovane attore.\nHa recitato anche in diversi film per il cinema.\nDoppiatori italiani.\nNelle versioni in italiano dei suoi film, Drew Tyler Bell \u00e8 stato doppiato da:\nPremi.\nEmmy Awards.\nVinti:\nSoap Opera Digest Awards.\nNomination:\nTV Golden Boomerang.\nNomination:"}
{"id": "2609639", "revid": "33689", "url": "https://it.wikipedia.org/wiki?curid=2609639", "title": "Santo Domingo (citt\u00e0)", "text": ""}
{"id": "2609640", "revid": "113329362", "url": "https://it.wikipedia.org/wiki?curid=2609640", "title": "Le ceneri di Alessandria", "text": "Le ceneri di Alessandria (\"The Alexandria Link\") \u00e8 il secondo libro della saga riguardante Cotton Malone, personaggio inventato dallo scrittore Steve Berry."}
{"id": "2609645", "revid": "31360", "url": "https://it.wikipedia.org/wiki?curid=2609645", "title": "MARV (armi)", "text": ""}
{"id": "2609646", "revid": "984922", "url": "https://it.wikipedia.org/wiki?curid=2609646", "title": "Colleen Dion", "text": "Biografia.\nColleen Dion \u00e8 ricordata per aver interpretato il ruolo di Dahlia Ventura dal 2001 al 2002 nella soap opera \"Cos\u00ec gira il mondo\".\nSuccessivamente ha recitato nella serie tv \"Sentieri\" nel 2003 e nella soap opera \"Beautiful\" dal 1990 al 2004 dove ha interpretato il ruolo di Felicia Forrester, poi sostituita dall'attrice Lesli Kay."}
{"id": "2609653", "revid": "110157", "url": "https://it.wikipedia.org/wiki?curid=2609653", "title": "Comitato Olimpico Nazionale del Laos", "text": "Il Comitato Olimpico Nazionale del Laos (noto anche come National Olympic Committee of Lao in inglese) \u00e8 un'organizzazione sportiva laotiana, nata nel 1975 a Vientiane, Laos.\nRappresenta questa nazione presso il Comitato Olimpico Internazionale (CIO) dal 1979 ed ha lo scopo di curare l'organizzazione ed il potenziamento dello sport in Laos e, in particolare, la preparazione degli atleti laotiani, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Phoutong Seng-Akhom, mentre la carica di segretario generale \u00e8 occupata da Souvannarath Saignavong."}
{"id": "2609658", "revid": "27324245", "url": "https://it.wikipedia.org/wiki?curid=2609658", "title": "Repubblica delle Banane", "text": ""}
{"id": "2609662", "revid": "1983214", "url": "https://it.wikipedia.org/wiki?curid=2609662", "title": "Financial Intelligence Unit in Kosovo", "text": "Il Financial Intelligence Unit (FIU) \u00e8 un'istituzione nazionale indipendente di intelligence finanziaria della Repubblica del Kosovo, che opera nell'ambito del Ministero delle Finanze, ed \u00e8 responsabile per la richiesta, analisi e comunicazione alle autorit\u00e0 competenti sulla divulgazione di informazioni che riguardano possibile riciclaggio di denaro e il finanziamento del terrorismo.\nStoria.\nInizialmente denominato \"Financial Information Centre\", viene creata nel 2004 in Kosovo da militari appartenenti al Corpo della Guardia di Finanza, nell'ambito della Missione delle Nazioni Unite denominata UNMIK, a seguito dell'entrata in vigore della UNMIK Regulation 2004/2.\nEssa, regolata dall'Administrative Direction n. 2003/3, \u00e8 stata voluta dall'allora Rappresentante Speciale del Segretario Generale delle Nazioni Unite Michael Steiner, il quale volle istituire una task force composta da personale particolarmente qualificato nel contrasto alla criminalit\u00e0 economica ed alla corruzione in Kosovo dove, a seguito degli eventi bellici e dei bombardamenti con i quali la NATO aveva cacciato i militari e la polizia serba da quella Regione, era stata insediata un'Amministrazione interinale dell'ONU.\nDa allora la FIU ha operato con pieni poteri di polizia giudiziaria e, fino alla fine di giugno del 2007, ha agito alle dipendenze dirette dell'Ufficio del Rappresentante Speciale del Segretario Generale dell'ONU, in attivit\u00e0 di indagini di polizia economico-finanziaria, nell'ambito delle quali molti risultati operativi sono stati conseguiti, con il plauso della Comunit\u00e0 internazionale operante nella regione balcanica.\nA decorrere dal 1\u00ba luglio 2007 la FIU \u00e8 stata integrata all'interno della componente di polizia della Missione (UNMIK Police) ed inquadrata nel \"Crime Pillar\", ove l'alta specializzazione dei membri dell'Unit\u00e0 nella repressione dei crimini economico-finanziari ne ha fatto un sicuro punto di riferimento e di ausilio anche per le altre unit\u00e0 inquadrate nella medesima struttura.\nLa gestione del FIU sino al 9 dicembre 2008 \u00e8 stata in capo al personale internazionale della missione dell'ONU. In questo periodo, sotto l'egida delle Nazioni Unite, sono stati siglati alcuni accordi internazionali di scambio informativo con paesi dell'area balcanica quali Albania, Montenegro e Macedonia (FYROM).\nA partire da quella data, ovvero dal giorno in cui in Kosovo ha preso il via la missione dell'Unione europea denominata EULEX, funzionari comunitari hanno assunto la responsabilit\u00e0 del Centro, successivamente affidato al ministero delle finanze kosovaro. \nIl \"board\" \u00e8 composto dal ministro dell'Economia e delle Finanze, che lo presiede, dal ministro degli Interni, dal procuratore capo del Kosovo, dal direttore generale della polizia del Kosovo, dal direttore dell'Amministrazione fiscale, dal direttore generale della dogana del Kosovo, e dall'amministratore delegato della Banca centrale della Repubblica del Kosovo.\nAttivit\u00e0.\nI dati che il Centro analizza sono trasmessi dalle banche, dalle istituzioni finanziarie, dai partiti politici, dalle ONG, dalle imprese, ecc., i quali fanno affluire due generi di flussi di dati: i cosiddetti CTR (Cash Transaction Report, ovvero tutte le transazioni finanziarie superiori al limite di legge) e gli STR (Suspicious Transaction Report, ovvero le transazioni, anche al di sotto del limite di legge, che per modalit\u00e0, tempi di esecuzione e soggetti coinvolti risultino sospette).\nPer verificare il rispetto delle disposizioni di legge da parte dei soggetti obbligati, il FIUha altres\u00ec al suo interno una sezione che si occupa di \"Compliance Inspections\", ovvero di effettuare controlli presso tutti gli \"obligors\" (soggetti obbligati) onde garantire il regolare flusso informativo."}
{"id": "2609667", "revid": "158913", "url": "https://it.wikipedia.org/wiki?curid=2609667", "title": "Is-Baal", "text": "Is-B\u00e0al o Isbaal (in alcune versioni Is-Bosheth) \u00e8 un personaggio biblico la cui storia \u00e8 riportata nel Secondo libro di Samuele (; ; ). Figlio di Saul, primo sovrano del regno di Israele, fu incoronato re dopo che il padre e i fratelli maggiori erano stati uccisi nella battaglia del monte Gelboe, ma dopo poco tempo fu soppiantato da Davide.\nIl nome.\nIs-Baal, o Esh-Baal, significa \"uomo del dio Baal\". Baal era una divinit\u00e0 il cui culto era ampiamente diffuso nell'antico Vicino Oriente, anche in Palestina nei primi tempi del dominio israelita, ed inserirlo nei nomi di persona era una pratica consueta, quantunque la legge mosaica lo proibisse. Ad esempio, il giudice Gedeone veniva a suo tempo chiamato anche Ierub-Baal. Versioni pi\u00f9 tarde, onde evitare di riportare il nome di una divinit\u00e0 pagana quale Baal, mutarono il nome di Is-Baal in Isboset (o Is-Boshet, in antico ebraico \"uomo della vergogna\"). \u00c8 cos\u00ec che viene indicato nella Septuaginta.\nIl racconto biblico.\nIs-Baal aveva quarant'anni quando Abner, capo dell'esercito di Saul e suo cugino, lo condusse a Macan\u00e0im, poi lo costitu\u00ec re d'Israele. Port\u00f2 la corona per appena due anni, rimanendo per\u00f2 di fatto un fantoccio di Abner. Intanto, dopo la morte del re Saul, aveva fatto ritorno in Israele Davide, che a Ebron era stato incoronato re della trib\u00f9 di Giuda, impossessandosi di fatto della met\u00e0 meridionale del regno. Nello scontro tra le armate dei due rivali, i partigiani di Davide ebbero la meglio, sicch\u00e9 Abner decise di abbandonare Is-Baal e passare il potere nelle mani di Davide. Is-Baal fu assassinato poco tempo dopo da due suoi ufficiali di nome Baana e Recab, che lo decapitarono nel sonno. Essi presero quindi la testa e la portarono a Davide, credendo di ingraziarselo. Ma il nuovo re reag\u00ec sdegnato per il tradimento e fece loro tagliare le mani, infine ne impicc\u00f2 i cadaveri. Is-Baal fu seppellito a Ebron."}
{"id": "2609670", "revid": "288300", "url": "https://it.wikipedia.org/wiki?curid=2609670", "title": "Mevlut Erding", "text": ""}
{"id": "2609671", "revid": "287204", "url": "https://it.wikipedia.org/wiki?curid=2609671", "title": "Dapsone", "text": "Il dapsone \u00e8 un farmaco, di solito utilizzato unitamente con rifampicina e clofazimina, per il trattamento della lebbra.\nMeccanismo d'azione.\nCome antibatterico il dapsone \u00e8 un antimetabolita: inibisce la sintesi batterica dell'acido diidrofolico tramite competizione con l'acido paraminobenzoico nel sito attivo de diidropteroato sintetasi, inibisce quindi la sintesi dei folati.\nIn questo meccanismo d'azione \u00e8 simile ai sulfamidici.\nUsato invece nel trattamento delle malattie dermatologiche, la sua farmacodinamica non \u00e8 ancora stata ben compresa. Ha certamente degli effetti antinfiammatori e immunomodulanti. Probabilmente la sua azione nella dermatite erpetiforme \u00e8 il blocco della mieloperossidasi.\nScoperta e sintesi.\nIl dapsone fu scoperto nel 1908 da \"Fromm\" e \"Wittmann\" partendo dal 4,4'-dinitrodifenil solfuro."}
{"id": "2609673", "revid": "547034", "url": "https://it.wikipedia.org/wiki?curid=2609673", "title": "Indian Airlines", "text": "Indian Airlines, in seguito Indian, era una delle principali compagnie aeree dell'India con sede a Delhi e si concentrava principalmente su rotte nazionali, insieme a diversi servizi internazionali verso i paesi vicini in Asia. Nata dopo la fusione di otto compagnie, era di propriet\u00e0 statale ed era amministrata dal Ministero dell'aviazione civile. Indian era una delle due compagnie di bandiera dell'India, l'altra era Air India.\nIl 7 dicembre 2005, la compagnia aerea venne rinominata Indian per scopi pubblicitari come parte di un programma per rinnovare la sua immagine in preparazione di un'offerta pubblica iniziale (IPO). La compagnia aerea operava a stretto contatto con Air India, l'altra compagnia aerea nazionale. Alliance Air era una consociata interamente controllata da Indian.\nNel 2007, il governo indiano annunci\u00f2 che Indian sarebbe confluita in Air India. Come parte del processo di fusione, venne costituita una nuova societ\u00e0 denominata National Aviation Company of India Limited (ora Air India Limited), nella quale sarebbero entrate sia Air India (insieme ad Air India Express) che Indian (insieme ad Alliance Air) Una volta completata la fusione, la compagnia aerea, chiamata Air India, ha continuato ad avere sede a Mumbai e ha una flotta di oltre 130 aeromobili. La fusione venne completata il 26 febbraio 2011.\nStoria.\nUnione di vettori regionali.\nLa compagnia aerea venne istituita ai sensi dell'Air Corporations Act del 1953 con un capitale iniziale di 32 milioni di rupie indiane e inizi\u00f2 le operazioni il 1\u00ba agosto 1953 dopo l'entrata in vigore della legislazione per nazionalizzare l'intero settore aereo in India. Due nuove compagnie aeree nazionali dovevano essere costituite sulla stessa falsariga di quanto accaduto nel Regno Unito con British Overseas Airways Corporation (BOAC) e British European Airways (BEA). Air India rilev\u00f2 le rotte internazionali e Indian Airlines Corporation (IAC) quelle nazionali e regionali.\nPer formare la nuova compagnia nazionale Indian Airlines Corporation vennero fuse otto compagnie aeree: Deccan Airways, Airways India, Bharat Airways, Himalayan Aviation, Kalinga Airlines, Indian National Airways, Air Services of India e Domestic wing of Air India. Indian Airlines eredit\u00f2 una flotta di 99 aeromobili di cui 74 Douglas C-47 Dakota, 12 Vickers Viking, 3 Douglas DC-4 e vari tipi pi\u00f9 piccoli dalle sette compagnie aeree che la componevano.\nI primi aerei.\nI Vickers Viscount furono introdotti nel 1957 e i Fokker F27 Friendships nel 1961. Gli anni '60 videro anche gli Hawker Siddeley HS 748, prodotti in India dalla Hindustan Aeronautics Limited, entrare a far parte della flotta. L'era dei jet inizi\u00f2 con l'introduzione dei Sud Aviation Caravelle nel 1964, seguiti dai Boeing 737-200 all'inizio degli anni '70. Nell'aprile 1976, furono introdotti i primi tre jet wide body Airbus A300. Nel 1990 furono introdotti gli Airbus A320-200. Il processo di liberalizzazione economica avviato dal governo indiano all'inizio degli anni '90 pose fine al dominio di Indian Airlines nell'industria del trasporto aereo interno dell'India.\nPost liberalizzazione.\nIl governo indiano liberalizz\u00f2 il settore a met\u00e0 degli anni '80 e, con l'emergere di nuovi concorrenti, Indian Airlines dovette affrontare la dura concorrenza di Jet Airways, Air Sahara, East-West Airlines, Skyline NEPC e ModiLuft. Eppure, fino al 2005, Indian Airlines era la seconda compagnia aerea in India dopo Jet Airways, mentre Air Sahara controllava il 17% dell'industria. Durante quel periodo, pochi altri vettori nazionali come East-West Airlines, Skyline NEPC e ModiLuft iterruppero le loro operazioni.\nSempre durante il 1993, un'altra compagnia aerea regionale istituita dal governo chiamata Vayudoot venne fusa con Indian Airlines, ma oper\u00f2 ancora come divisione autonoma fino al 1997, dopodich\u00e9 le sue intere operazioni furono trasferite a Indian Airlines e i suoi dipendenti assorbiti in Indian Airlines e Air India.\nEra delle compagnie low cost.\nDal 2003, l'ascesa dei concorrenti nazionali a basso costo Air Deccan, SpiceJet, IndiGo, GoAir e Kingfisher Airlines insieme a Kingfisher Red portarono Indian a ridurre le tariffe. Tuttavia, nel 2006, era ancora una compagnia aerea a scopo di lucro; infatti, durante il 2004-2005, aveva realizzato un profitto record di Rs 656,1 milioni. Indian Airlines Limited era parzialmente di propriet\u00e0 del governo indiano (51% del capitale sociale) tramite una holding e contava 19.300 dipendenti a marzo 2007. Il suo fatturato annuo, insieme a quello della sua controllata Alliance Air, era di ben oltre 40 miliardi di rupie indiane (circa 1 miliardo di dollari). Insieme alla sua controllata Alliance Air, Indian Airlines trasportava un totale di oltre 7,5 milioni di passeggeri all'anno.\nFusione con Air India.\nNel febbraio 2007, il governo dell'India approv\u00f2 il progetto di fondere Indian Airlines con Air India. Nel maggio dello stesso anno, il Ministro dell'Aviazione Civile indiano annunci\u00f2 che Air India Limited (AI), Compagnia di bandiera, e Indian Airlines Limited (IA), la compagna di propriet\u00e0 del governo nazionale, si sarebbero fuse a partire dal 15 luglio 2007. La nuova compagnia aerea nata dalla fusione sarebbe stata chiamata \"Air India\", operante sia nel settore nazionale che in quello internazionale. Il 27 febbraio 2011, Indian Airlines cess\u00f2 di operare, completando il processo di fusione con Air India.\nServizi.\nIndian operava con aerei della famiglia Airbus A320 a corto raggio. Offriva 2 classi nella maggior parte dei settori: Economy ed Executive. La classe economica aveva un tipico layout dei posti a sedere 3-3. Ai passeggeri erano offerti pasti gratuiti. La configurazione dei sedili della classe Executive era 2\u20132 con una generosa reclinazione. I pasti serviti erano pi\u00f9 abbondanti.\nFlotta.\nAlla sua fusione con Air India, Indian gestiva una flotta composta interamente da Airbus A300 e aerei della famiglia Airbus A320: A319-100, A320-200 e A321-200."}
{"id": "2609674", "revid": "599013", "url": "https://it.wikipedia.org/wiki?curid=2609674", "title": "Fr\u00e9d\u00e9ric Mendy (calciatore 1981)", "text": ""}
{"id": "2609676", "revid": "1718925", "url": "https://it.wikipedia.org/wiki?curid=2609676", "title": "Oleksandr Roman\u010duk (calciatore 1984)", "text": ""}
{"id": "2609677", "revid": "339392", "url": "https://it.wikipedia.org/wiki?curid=2609677", "title": "Mizukage", "text": ""}
{"id": "2609683", "revid": "287204", "url": "https://it.wikipedia.org/wiki?curid=2609683", "title": "Football Club Aris Bonnevoie", "text": "Il Football Club Aris Bonnevoie, meglio noto come Aris Bonnevoie, \u00e8 stata una societ\u00e0 calcistica lussemburghese con sede nella citt\u00e0 di Lussemburgo. Attiva dal 1922 al 2001, ha militato per 42 stagioni nella massima serie del campionato lussemburghese di calcio, vincendo il campionato per tre volte. Ha vinto anche una Coppa del Lussemburgo.\nStoria.\nIl club venne fondato nel 1922 e fece il suo esordio in massima serie nella stagione 1926-1927. Durante l'occupazione nazista del Lussemburgo il club assunse il nome di \"FK Aris Bonneweg\". Ha avuto un periodo di successo negli anni sessanta e settanta, quando ha vinto 3 campionati e una coppa nazionale. L'Aris \u00e8 stato uno dei pochi club del Lussemburgo ad aver raggiunto la seconda fase di una coppa europea. Nella Coppa delle Coppe 1979-1980 super\u00f2 i finlandesi del Reipas Lahti nei sedicesimi di finale, arrivando ad affrontare gli spagnoli del Barcellona negli ottavi di finale: venne sconfitto con un complessivo 2-11, ma riusc\u00ec comunque a segnare una rete al Camp Nou.\nNel 2001 la squadra si \u00e8 fusa col CS Hollerich formando il Club Sportif Alliance 01 Luxembourg, societ\u00e0 che nel 2005 si \u00e8, a sua volta, fusa con il CA Spora Luxembourg e l'Union Luxembourg, dando vita al Racing Football Club Union L\u00ebtzebuerg."}
{"id": "2609684", "revid": "729019", "url": "https://it.wikipedia.org/wiki?curid=2609684", "title": "Embraer EMB 121 Xingu", "text": "L'Embraer EMB 121 Xingu \u00e8 un aereo executive, bimotore, monoplano ad ala bassa a sbalzo, prodotto dalla brasiliana Embraer. Il prototipo, registrato PP-ZXI, ha compiuto il primo volo il 10 ottobre 1976.\nIl nome deriva dal fiume Xing\u00fa che scorre nella foresta amazzonica in Brasile attraversando l'omonima riserva territoriale creata per preservare le trib\u00f9 indigene che sopravvivono in quella regione.\nStoria.\nSviluppato dall'EMB 110 Bandeirante e dall'EMB 120 Brasilia dai quali ha preso la fusoliera e l'ala, \u00e8 stato progettato come aereo leggero per pochi passeggeri, pressurizzato, per medie distanze. \u00c8 un bimotore dotato di due turboelica Pratt &amp; Whitney Canada PT6A montati sull'ala, con impennaggio a T e carrello d'atterraggio triciclo e retrattile.\nIl prototipo vol\u00f2 per la prima volta il 10 ottobre 1976 e dopo circa sei mesi volarono i primi apparecchi di serie.\nIl primo cliente dello Xingu fu la FAB che lo impieg\u00f2 nel Grupo de Transporte Especial di stanza a Brasilia.\nVersioni.\nDell'EMB 121 Xingu sono stati costruiti fino al 1986, anno in cui \u00e8 cessata la produzione, 112 esemplari in differenti versioni:"}
{"id": "2609686", "revid": "801704", "url": "https://it.wikipedia.org/wiki?curid=2609686", "title": "Recettore delle interleuchine", "text": "I recettori delle interleuchine sono dei Recettori accoppiati a chinasi specifiche per le interleuchine.\nTipi di recettori.\nEsistono due principali famiglie di recettori delle interleuchine, definiti recettore delle interleuchine di tipo I e recettore delle interlechine di tipo II."}
{"id": "2609687", "revid": "648716", "url": "https://it.wikipedia.org/wiki?curid=2609687", "title": "Alfonso Colarossi-Mancini", "text": "Biografia.\nAlfonso Colarossi-Mancini nacque da Giuseppe Colarossi, notaio, e Arcangela Mancini; nella citt\u00e0 natia fece i suoi primi studi sotto la guida di dotti sacerdoti per poi frequentare l'istituto Tecnico dell'Aquila diplomandosi in Agrimensura.\nNel 1889 spos\u00f2 Rosina Filomusi-Guelfi, di nobile famiglia e sorella del Senatore Francesco Filomusi-Guelfi di Tocco, dalla quale ebbe cinque figli: Ciro, Cesira, che gli premorirono, Ester, Celeste ed Elisa. A seguito di atto di adozione da parte dello zio materno Ciro Mancini, pi\u00f9 volte Sindaco di Popoli tra il 1861 e il 1886, assunse il secondo cognome Mancini e si trasferir\u00e0 poi a Popoli con la famiglia nel palazzo Mancini. Successivamente, costru\u00ec un altro palazzo che si fregia ancora dello stemma di famiglia. Durante la seconda guerra mondiale, il palazzo Colarossi-Mancini fu occupato dai tedeschi, che lo preferirono per l'ampio terrazzo dal quale era possibile osservare tutta la Valle verso Sulmona e la Tiburtina Valeria. In esso si racchiudeva una ricca biblioteca piena di libri antichi e di rari incunaboli, fondamentali per la sua attivit\u00e0 di storico; le scaffalature erano sviluppate su due piani e aperte al centro. Nel rigido inverno del 1943 gli occupanti bruciarono tutti i libri, il suo archivio fotografico (comprendente numerose foto da lui stesso realizzate), le scrivanie (nella biblioteca ve n'erano quattro, tutte in uso per diverse ricerche e affari) e le porte intarsiate.\nLa storia di Popoli.\nIncline a studi metodici, inizi\u00f2 la paziente ricerca di notizie di storia locale e pubblic\u00f2 nel 1909, in occasione della Gita Automobilistica in Abruzzo, \"Il ponte sull'Aterno varcato da Cesare nell'assedio di Corfinio\", e nel 1911 \"Memorie storiche di Popoli\" che apparve con una copertina di Basilio Cascella.\nQuest'ultima opera ebbe una storia piuttosto travagliata. A causa delle discordie tra l'autore ed il suo editore, Nerino Fracasso, solo pochissime copie circolarono alcune sono conservate presso le biblioteche nazionali e locali, altre tra i discendenti degli amici dell'autore che poterono averne una in dono. Le rimanenti copie, tutte completamente stampate ma non rilegate, rimasero nelle mani dell'editore che le conserv\u00f2 ma mai le distribu\u00ec nonostante le molteplici pressioni che sub\u00ec da parte dei notabili del tempo. Negli anni seguenti e per la restante parte della sua vita il Colarossi-Mancini non smise mai di lavorare a questo testo correggendo ed integrando questa sua poderosa opera cos\u00ec preziosa per la storia Popolese e cos\u00ec sfortunata. Nei decenni seguenti altri libri sono stati scritti sulla storia di Popoli da altri autori e per tutti il punto di partenza \u00e8 stato Colarossi-Mancini. Solo nel 2007 ha visto la luce la seconda edizione delle \"Memorie storiche di Popoli\" un nuovo volume redatto partendo da un esemplare, scampato incredibilmente dalla distruzione della biblioteca del Colarossi-Mancini, del 1911 glossato a mano dall'autore e gelosamente custodito dai suoi discendenti. Finalmente dopo 96 anni \u00e8 stato stampato in un numero cospicuo di esemplari e questo testo dalla storia tanto travagliata ha svelato altre piccole curiosit\u00e0 della storia popolese. Cercando di interpretare il desiderio dell'autore i curatori del volume lo hanno riproposto con la copertina originale studiata da Basilio Cascella sia sul fronte che sul retro e lo hanno arricchito al suo interno di tre fotografie, probabilmente scattate dallo stesso autore che si dilettava anche con l'arte fotografica, ritrovate tra le pagine del suo esemplare del 1911, scampoli di una immensa collezione fotografica andata anch'essa distrutta durante gli eventi bellici.\nLa storia di Scanno.\nNel 1921 diffuse la \"Storia di Scanno e Guida della Valle del Sagittario\", corposo volume definito \u201cpregevole\u201d da Benedetto Croce, giudizio di cui Colarossi-Mancini andava fiero; l'opera gli valse l'ammissione tra i soci della Regia Deputazione di storia patria. Il volume, scritto a Popoli, fu terminato nel 1920 con sentimenti di amore e nostalgia per Scanno, la cara patria, e per questo volle che i proventi della vendita fossero devoluti all'Asilo d'Infanzia del suo paese natale. Quest'opera ha avuto una storia pi\u00f9 felice di quella del suo precedente libro sulla storia di Popoli, oltre alla diffusione del 1920 \u00e8 stato in seguito ristampato in altre occasioni l'ultima \u00e8 stata nel 2006. Ma il suo attaccamento a Scanno \u00e8 testimoniato anche dal suo impegno negli anni seguenti, svolto in qualit\u00e0 di membro della Commissione aquilana per la conservazione dei monumenti, affinch\u00e9 un importante finanziamento ministeriale fosse destinato al restauro della Chiesa di S. Maria della Valle.\nL'attivit\u00e0 di amministratore.\nOltre alla attivit\u00e0 di storico, svolse una intensa attivit\u00e0 pubblica nelle civiche amministrazioni: fu membro e poi Presidente della Congregazione di Carit\u00e0, Sindaco di Popoli in due diverse occasioni, dal 23 novembre 1896 fino al 22 maggio 1902, e di nuovo - dopo un breve periodo come commissario prefettizio dal 17 giugno 1912 all'11 gennaio 1913 - dall'11 gennaio 1913 al 6 novembre 1913. In seguito fu nominato Sovrintendente onorario alle antichit\u00e0 e belle arti e insignito della onorificenza di Grande ufficiale dell'Ordine della Corona d'Italia. \nDurante il suo primo mandato la citt\u00e0 di Popoli viveva un momento di importanti trasformazioni e di sviluppo, nonostante il notevole numero di emigranti. Il corso del fiume Aterno fu spostato e munito di argini (1896), il paese fu dotato di una rete di illuminazione elettrica (1898), di nuove fognature e pavimentazioni stradali (1901). In qualit\u00e0 di Ispettore Onorario per i Monumenti e gli Scavi, s'impegn\u00f2 perch\u00e9 la Taverna Ducale , l'edificio civile pi\u00f9 importante di Popoli e pregevole esempio di architettura medievale della regione Abruzzo, divenisse di propriet\u00e0 dello Stato per accogliere statue, epigrafi e reperti d'interesse archeologico. A sostenerlo in questo difficile progetto, portato a termine nel 1932, cinque anni dopo la sua morte, fu il Senatore Francesco Filomusi-Guelfi, suo cognato, il quale, rivolgendosi al Ministro della Pubblica istruzione Credaro nella tornata del Senato dell'11 giugno 1913, accenn\u00f2 alla proposta di fondazione di un museo comunale a Popoli.\nNel 1920 il comune di Popoli promosse il Consiglio di Amministrazione per l'istituzione della Scuola Tecnica Comunale (oggi IPSIA) ; Alfonso Colarossi-Mancini e l'editore Nerino Fracasso furono tra i quindici membri promotori della fondazione dell'istituto diretto dal professor Lorenzo Filomusi-Guelfi. \nAlfonso Colarossi-Mancini mor\u00ec a Popoli il 12 gennaio 1927 e fu sepolto nella tomba di famiglia del cimitero comunale di Popoli, dove ancora riposa.\nBibliografia.\nSappiamo infine che, nel suo ultimo anno di vita, studiava la figura di Giacomo Cantelmo allo scopo di integrare il profilo biografico dell'illustre cardinale gi\u00e0 da lui fornito nelle \"Memore storiche di Popoli\"."}
{"id": "2609693", "revid": "1543377", "url": "https://it.wikipedia.org/wiki?curid=2609693", "title": "Base missilistica Sdot Micha", "text": "La base missilistica Sdot Micha \u00e8 una base nucleare strategica delle Forze di Difesa di Israele che si trova nei pressi di Zekharia e Sdot Micha, ad ovest di Bet Shemesh. Analisti militari pensano che sia la base dei missili balistici IRBM Jericho II e Jericho III, dotati anche di testate nucleari (bomba a fusione termonucleare, all'idruro di litio) con potenze da 40 a 1000 kt."}
{"id": "2609696", "revid": "125248775", "url": "https://it.wikipedia.org/wiki?curid=2609696", "title": "Teletutto", "text": "Teletutto \u00e8 la principale emittente televisiva bresciana.\nStoria.\nL'emittente nasce nel 1977 da una costola di Radio Brescia Sette su iniziativa di Giuseppe Inselvini e dell'imprenditrice del settore mobiliare Ancilla Scalvini, noto sponsor televisivo dell'epoca. Il nome completo originario risultava essere \"Teletutto Brescia Sette.\"\nNegli anni '80 l'emittente allarga il proprio bacino di utenza a pressoch\u00e9 tutta la provincia bresciana. Con l'avvento dei network nazionali l'emittente si specializza nell'informazione locale e nello sport.\nNel 1985 l'emittente viene ceduta a Pasini di Odolo, imprenditore vicino al mondo cattolico, e diretta da don Mario Pasini, fratello dell'editore e legato ai Paolini di Brescia. La rete mantiene la propria autonomia, confermando l'impegno sul fronte dell'informazione locale, dello sport locale e delle rubriche di carattere religioso, anche grazie all'impegno di una figura storica di sacerdote-giornalista bresciano come don Eridano Torri.\nUn nuovo gruppo di siderurgici rileva Teletutto che per\u00f2 riprende slancio soltanto con l'avvento, nel 1994, dell'attuale gruppo editoriale l'Editoriale Bresciana, quello del \"Giornale di Brescia\", che intanto acquista anche Brescia Telenord che continua a far vivere nel proprio mux digitale con il nuovo nome TT2 - TeleTutto, mentre le frequenze storiche vengono cedute a una serie di altre emittenti (fra le quali Studio Nord TV, una emittente piemontese).\nNegli anni '90 la tv si rafforza nelle strutture e nella tecnologia. Si afferma la figura del direttore Fulvio Manzoni che dirige il telegiornale (TG TT) e che conduce personalmente diverse rubriche di approfondimento. Con la fine degli anni '90 la tv trasmette in diretta le sedute del consiglio comunale di Brescia. In questi anni lavora a Teletutto la giornalista Monica Gasparini.\nCon il nuovo millennio l'emittente si distingue per la trasmissione in diretta delle adunate nazionali degli alpini e le partenze della storica Mille Miglia. Nel giugno 2007 viene a mancare per una grave malattia il direttore Fulvio Manzoni, cui subentra Nunzia Vallini, dopo un breve periodo in cui la direzione fu assunta da Fabio Lombardi.\nAttualmente l'emittente copre le province di Brescia, Bergamo citt\u00e0 e provincia, Mantova citt\u00e0 e provincia, e parte delle province di Milano, Pavia, Trento e Verona.\nDiffusione.\nCon il definitivo passaggio al digitale terrestre della provincia di Brescia, avvenuto in vari passaggi nel periodo compreso dall'8 al 26 novembre 2010, Teletutto si \u00e8 posizionata sulla frequenza del canale UHF 66 (834\u00a0MHz) ed ha ottenuto la posizione numero 12 dell'LCN. In seguito alla dismissione forzata della banda UHF 61/69 decretata dal governo e dalle regole europee, dalla fine del dicembre 2012 la frequenza di trasmissione \u00e8 divenuta il canale UHF 42 (642\u00a0MHz).\nOltre che nel Multiplex di propriet\u00e0, che \u00e8 ricevibile in provincia di Brescia e parte delle province di Bergamo, Cremona, Verona, trasmette anche sulla frequenza UHF 51 in parte della provincia di Trento. \nIl canale \u00e8 presente anche nel Mux Videostar con LCN 12, 619, raggiungendo quindi anche altre province lombarde.\nMultimedialit\u00e0.\nL'emittente ha avviato da tempo una significativa attivit\u00e0 multimediale. Nel sito ufficiale dell'emittente la sezione videonews raccoglie i servizi andati in onda nelle diverse edizioni del telegiornale ed \u00e8 anche possibile seguire la diretta in streaming. La redazione cura anche le pagine Facebook e il profilo Twitter di Teletutto.\nSul canale televisivo \u00e8 presente anche il Teletext, aggiornato con le notizie e gli eventi di Brescia e provincia, nonch\u00e9 molte altre utili informazioni."}
{"id": "2609699", "revid": "767487", "url": "https://it.wikipedia.org/wiki?curid=2609699", "title": "Marisa Brando", "text": "Biografia.\nDopo aver partecipato a vari concorsi in Liguria, viene notata da Teddy Reno, che le propone un contratto per l'etichetta di sua propriet\u00e0, la Compagnia Generale del Disco, con cui la Brando debutta con i primi 78 giri nel 1954.\nOttiene un ottimo successo con \"La luna nel Rio\" (scritta da Gian Carlo Testoni e Mario Panzeri e realizzata insieme al Quartetto Radar), una delle canzoni pi\u00f9 ascoltate in quell'anno in radio, nella quale Marisa Brando si esibisce spesso come voce solista dell'orchestra del maestro Francesco Ferrari.\nL'anno successivo incide un album insieme a Teddy Reno, con l'orchestra del maestro Gianni Ferrio, e continuano i successi, che la portano a un secondo album due anni dopo.\nPassa poi alla Cetra, con cui continua a incidere fino alla fine del decennio, continuando anche negli anni sessanta, seppur con minor successo; rimane invece alto il riscontro per qualche tempo in Sudamerica, dove la Brando pubblica alcuni dischi in spagnolo.\nNel 1958 vince il Festival della Bont\u00e0 di La Spezia con la canzone \"Piccola citt\u00e0\" (Gasparrini-Porrino) (EP Cetra 0641).\nNel 1960 incide, tra le altre, \"Stanza solitaria\", versione italiana di \"Lonely room\" (dal film L'appartamento di Billy Wilder) e \"Uno a te, uno a me\", dal film Mai di domenica.\nA partire dagli anni settanta si avvicina alla canzone folk ligure, continuando in questo ambito la sua carriera musicale. Gli vengono affidate da Duilio Malosso e Bruno Salustri (validi autori di canzoni in genovese e vincitori di premi relativi alla canzone Genovese), canzoni in dialetto che daranno vita al 33 giri \"...e canta cosc\u00ec\", pubblicato nel 1981."}
{"id": "2609700", "revid": "123992340", "url": "https://it.wikipedia.org/wiki?curid=2609700", "title": "Gaio Papirio", "text": "Gaio Papirio (...-... lat. \"Gaius Papirius\") fu pontefice massimo nel 509 a.C. da alcuni studiosi ritenuto la stessa persona sotto il nome di Sesto Papirio. Apparteneva alla gens Papiria una delle pi\u00f9 antiche \"gens\" dell'epoca arcaica romana, secondo un'altra teoria Sesto Papirio non sarebbe altro invece che Sesto Publio Papirio (lat. \"Sestus Publius Papirius\").\nOpere.\nDi Gaio Papirio non si hanno notizie di opere, ma Sesto Pomponio ci parla nel suo \"Enchiridion\" di un Sesto Papirio vissuto nel periodo di Tarquinio il Superbo e autore di un'opera che va sotto il nome di \"Ius Civile Papirianum\": una raccolta di tutte le leges regiae dell'et\u00e0 monarchica. Alcuni studiosi credono che si parli della stessa persona poich\u00e9 Pomponio afferma che Sesto Papirio era molto conosciuto nell'epoca in cui visse, Da un'altra tradizione poi Gaio Papirio sarebbe il raccoglitore delle sole leges di Numa Pompilio e questo ha fatto pensare a alcuni studiosi che ci fossero state due raccolte delle leges regiae: una di Sesto Publio Papirio e una di Gaio Papirio. Ancora oggi non si \u00e8 certi di quale sia la realt\u00e0 dei fatti."}
{"id": "2609701", "revid": "486946", "url": "https://it.wikipedia.org/wiki?curid=2609701", "title": "Sesto Papirio", "text": ""}
{"id": "2609702", "revid": "1442080", "url": "https://it.wikipedia.org/wiki?curid=2609702", "title": "Palazzo di Citt\u00e0 (Campagna)", "text": "Il Palazzo di Citt\u00e0 di Campagna \u00e8 un palazzo sede dell'amministrazione comunale.\nStoria.\nLa struttura originaria venne eretta nel XIII secolo dai feudatari Del Balzo-D'Apia come loro dimora ed era composta dall'abitazione e da una chiesa. Nel XIV secolo il feudatario Ugo Sanseverino conte di Potenza non trovando sicuro l'edificio da eventuali assalti, essendo posto all'inizio del borgo, effettu\u00f2 uno scambio di residenza con gli agostiniani che avevano una struttura conventuale posta sulla rupe Sant'Agostino. Intorno al 1580 l'ex palazzo feudale fu trasformato completamente e venne destinato a convento. I lavori vennero sovvenzionati da 21 famiglie della nobilt\u00e0 locale, dalla citt\u00e0 e dagli agostiniani; le ultime modifiche all'edificio vennero fatte dal 1590 al 1618 e interessarono sia il convento che la chiesa dell'Annunziata\nNel 1808 con l'abolizione degli ordini monastici, il solo convento fu destinato a uffici pubblici e adattato per il nuovo utilizzo. Dal 1806 al 1860 \u00e8 stato sede della Sottointendenza del distretto di Campagna del Regno delle Due Sicilie e dal 1861 al 1927, sede della Sottoprefettura del Circondario di Campagna del Regno d'Italia. Nel 1943, durante i bombardamenti dell'sbarco a Salerno la facciata dell'edificio venne colpita, il portale d'ingresso distrutto e morirono 177 persone.\nIl chiostro.\nDella struttura, le parti di maggior interesse sono il chiostro quadrangolare, circondato da sedici archi in pietra bianca sottilmente lavorata su cui sono scolpiti 16 stemmi, con al centro una fontana ottagonale, tricefala nei getti d'acqua e, nelle volte e nelle lunette, un ciclo di affreschi con scene di vita agostiniana; dal chiostro, si raggiunge il piano superiore attraverso un imponente scalone in pietra. \nLapidi.\nNell'androne d'ingresso sono state poste due lapidi, una riferita alla medaglia d'oro al valor civile concessa dal Presidente della Repubblica, e una recante l'elenco dei morti a seguito del bombardamento del 17 settembre 1943.\nPrima dei bombardamenti all'ingresso vi era una lapide del 1580 indicante il cambio di utilizzo."}
{"id": "2609703", "revid": "599013", "url": "https://it.wikipedia.org/wiki?curid=2609703", "title": "Lamine Sakho", "text": ""}
{"id": "2609705", "revid": "767487", "url": "https://it.wikipedia.org/wiki?curid=2609705", "title": "Trauco", "text": "Il Trauco o Trauko, secondo la mitologia chilota tradizionali di Chilo\u00e9, \u00e8 una creatura mitica umanoide di bassa statura, con gambe senza piedi, simile a un nano o goblin, che vive nelle foreste profonde. \nSecondo il mito, la moglie del Trauco \u00e8 la malvagia e brutta Fiura. Il Trauco \u00e8 un'entit\u00e0 mitica che abita i boschi di Chilo\u00e9, un'isola nel sud del Cile. Simile a un incubo, ha un forte magnetismo che attira giovani e donne di mezza et\u00e0. Il Trauco \u00e8 a volte invocato per spiegare le gravidanze indesiderate o improvvise, specialmente nelle donne non sposate."}
{"id": "2609711", "revid": "743358", "url": "https://it.wikipedia.org/wiki?curid=2609711", "title": "L'Apocalypse des Animaux", "text": "L'Apocalypse des Animaux \u00e8 un album del musicista greco Vangelis, pubblicato nel 1973 dalla Polydor. Venne registrato come colonna sonora per una serie di documentari sul mondo animale girati da Fr\u00e9d\u00e9ric Rossif.\nIl disco.\nSi tratta di uno dei primi lavori di Vangelis (la quarta uscita discografica ufficiale), registrato mentre egli era ancora membro degli Aphrodite's Child. Fa segnare anche la prima collaborazione tra Vangelis e Rossif, che porter\u00e0 alla realizzazione di altri due album, \"La F\u00eate Sauvage\" ed \"Op\u00e9ra Sauvage\".\nCome gi\u00e0 detto, bench\u00e9 l'album venne pubblicato nel 1973, le registrazioni risalgono circa al 1970. Contrariamente allo stile delle sue successive colonne sonore, dove egli vision\u00f2 i video prima di comporre la musica, questo lavoro si bas\u00f2 semplicemente sul concetto di documentario illustratogli da Rossif. Vangelis realizz\u00f2 i brani intendendoli come una suite generica, e fornendoli poi allo staff di Rossif che li avrebbe selezionati ed usati per il ruolo a cui meglio si adattavano. Inoltre, come invece capit\u00f2 spesso anche nelle soundtrack successive, nei documentari vennero usati molti brani non inclusi nell'album, dato che la selezione delle tracce del disco fu effettuata dallo stesso Vangelis.\nLa pubblicazione dell'album coincise con un periodo particolarmente prolifico per Vangelis, dove egli amava sperimentare vari stili con le moderne tecnologie, sfociate nella pubblicazione della colonna sonora per il film \"Sex Power\" e nella realizzazione di due album da solista, \"The Dragon\" e \"Hypothesis/The Dragon\", considerati per\u00f2 \"non ufficiali\" in quanto scartati dal musicista e pubblicati solo nel 1978 senza l'autorizzazione di quest'ultimo.\nMusicalmente, l'album \u00e8 caratterizzato da un sound melodico, con solo pochi accenni a composizioni ritmiche. Le lunghe e scorrevoli sequenze dei pezzi pi\u00f9 lunghi sono precursori del genere ambient, e sono caratterizzati da uno stile detto \"cosmico\". Molti artisti krautrock spaziarono in alcune composizioni in questo stile.\nTracce.\nTutte le tracce sono state composte da Vangelis.\nIl documentario.\nIl documentario omonimo era diviso in sei puntate, di circa 50 minuti ciascuna:"}
{"id": "2609722", "revid": "110157", "url": "https://it.wikipedia.org/wiki?curid=2609722", "title": "Comitato Olimpico Libanese", "text": "Il Comitato Olimpico Libanese (noto anche come \u0627\u0644\u0644\u062c\u0646\u0629 \u0627\u0644\u0627\u0648\u0644\u0645\u0628\u064a\u0629 \u0627\u0644\u0644\u0628\u0646\u0627\u0646\u064a in arabo) \u00e8 un'organizzazione sportiva libanese, nata nel 1947 a Beirut, Libano.\nRappresenta questa nazione presso il Comitato Olimpico Internazionale (CIO) dal 1948 ed ha lo scopo di curare l'organizzazione ed il potenziamento dello sport in Libano e, in particolare, la preparazione degli atleti libanesi, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia."}
{"id": "2609724", "revid": "767487", "url": "https://it.wikipedia.org/wiki?curid=2609724", "title": "Crioablazione", "text": "La crioablazione \u00e8 una tecnica di criochirurgia per l'asportazione di tessuto biologico malato. Una delle sostanze utilizzate nei dispositivi per la generazione del freddo intenso necessario \u00e8 il gas argon.\nApplicazioni.\nFra i vari campi di applicazione, la crioablazione utilizzata normalmente per la cura delle lesioni della prostata e dei reni, recentemente viene utilizzate per le neoplasie della ossa, del fegato e della mammella e per il trattamento dei tumori alla prostata e nella cura della fibrillazione atriale."}
{"id": "2609728", "revid": "1833487", "url": "https://it.wikipedia.org/wiki?curid=2609728", "title": "Sedia", "text": "La sedia o seggiola \u00e8 un mobile su cui una singola persona, o due, possono sedere (cio\u00e8 appoggiare natiche e schiena). \u00c8 formata da un piano orizzontale chiamato \"seduta\", da solitamente quattro gambe di sostenimento e da uno schienale o spalliera di appoggio. Sia la seduta sia lo schienale possono assumere forme diverse e il numero delle gambe pu\u00f2 variare a seconda del tipo di sedia. Pi\u00f9 sedie possono essere posizionate attorno a un tavolo.\nStoria.\nUna tavola di legno lunga e stretta che si appoggia su due assi verticali: ecco l'antenata della sedia, la panca. Anche se la sua origine si perde nella notte dei tempi, ancora oggi si costruisce la ben nota panca (o banco), sia pure non di cos\u00ec rozza e primitiva struttura. La panca originariamente si diffonde in tutta l'Europa e l'Asia, prima della sedia: accoglieva pi\u00f9 persone, costringeva per\u00f2 a sedere in posizione eretta e scomoda senza poter appoggiare la schiena. Nel Rinascimento toscano la \"Panca a dossale\" poggia su piedi a mensola scanalati ed ha la spalliera a giorno costruita da una serie di eleganti colonnine ioniche oppure da balaustri torniti. Negli esemplari francesi prende il nome di \"Banc\" ed \u00e8 un mobile rustico assai massiccio che si collocava di fronte al camino da dove non veniva mai spostato nemmeno per i pasti: ad esso si avvicinava il tavolo da pranzo. La sedia destinata ad ospitare una sola persona \u00e8 usata all'inizio soltanto per i sacerdoti e i principi: era, infatti, una prerogativa aristocratica differenziarsi dalla massa e sedere a parte, come su un trono. Uno dei primi sedili per una sola persona \u00e8 il faldistorio e lo si pu\u00f2 trovare in uso gi\u00e0 nel 1100. Derivato dalla \"Sella di Plicatilis\" longobarda e romana (di cui un rarissimo esemplare fu rinvenuto a Pavia) \u00e8 eseguito in ferro e poggia su due coppie di supporti mobili incrociati, uniti nell'estremit\u00e0 superiore da una o pi\u00f9 strisce in pelle che sorreggono l'imbottitura. I Faldistori in legno intagliato e scolpito, molto rari, presentano una leggera inflessione a forma di \"S\" dalla doppia forbice (Molto famoso \u00e8 quello conservato ancora oggi nel convento di Nonnberg presso Salisburgo, \u00e8 decorato con applicazioni in avorio scolpito). La \"cattedra\" e lo \"scanno\", elementi tipici degli arredi ecclesiastici non hanno niente a che vedere con la sedia propriamente detta, che compare in Europa agli inizi del Quattrocento. Le prime sedie a stecche o a forbice sono nate probabilmente dalla fusione della sella curulis Romana con la sedia da campo di origine Araba. Un compromesso fra due tipi di civilt\u00e0, all'insegna dall'autorit\u00e0 di un capo. Sono costruite con una serie di listelli a forbice montate su perni; la spalliera \u00e8 formata da una tavoletta orizzontale dal contorno sagomato, dove vanno ad infilarsi le stecche. In Toscana questi esemplari, che si conservano con alcune varianti per tutto il 1500, sono chiamati con termine popolare a \"iccasse\", cio\u00e8 a X. Nelle stanza di Savonarola nel convento fiorentino di San Marco si pu\u00f2 ancora ammirare la sedia nella quale era solito sedere il frate: si tratta dell'originale \"Savonarola\" che discende dalla \"sella Curulis\", di cui ripete la tipica struttura a X. La Savonarola ha un certo numero di stecche di legno, da 8 a 12, incurvate a serpentina e incrociate a forbice che s'innestano in basso in un piede a corrente e in alto in due braccioli diritti. Il dorsale \u00e8 formato da una tavoletta sagomata infissa all'estremit\u00e0 dei braccioli e decorata da semplici intagli.\nMateriali.\nEsistono diverse tipologie di materiali per la costruzione delle sedie, tra cui legno, materiale plastico, alluminio o acciaio alleggerito (capaci di diminuirne notevolmente il peso). In alcuni modelli viene usata anche fibra di carbonio, che conferisce all'oggetto resistenza e leggerezza.\nSedie per ufficio.\nLa sedia assume un'importanza fondamentale negli ambienti lavorativi. La salute e la tutela dell'utilizzatore \u00e8 uno dei punti fondamentali nello studio dei materiali, delle forme e del design delle sedute per ufficio. L'Italia \u00e8 uno dei maggiori produttori di sedie per ufficio, anche se negli ultimi anni il settore ha subito un forte rallentamento.\n\"Produrre sedie\" non va confuso con assemblare sedie, ovvero gestire la combinazione dei singoli componenti, ma va intesa come una vera e propria attivit\u00e0 di ricerca e sviluppo. Infatti si sostanzia nella combinazione ottimale tra esigenze estetiche, di design e di materiali, con il rispetto delle norme sull'ergonomia e sulla corretta postura. L'altezza del sedile, i meccanismi di rotazione, oscillazione, movimento dello schienale (contatto permanente) e movimento simultaneo sedile-schienale (\"synchro\"), le ruote autofrenanti, il supporto lombare, i braccioli, sono solo alcuni aspetti studiati fin dalla fase creativa e progettuale.\nImpagliatura delle sedie.\nVi sono numerosi tipi di impagliatura:\nla seduta di paglia \u00e8 per\u00f2 in declino, oggi si utilizzano materiali pi\u00f9 affabili come anime di plastica ricoperte da soffici cuscini, \u00e8 preferibile utilizzare plastiche come il PVC che resistono negli anni. Oltre ai metodi esplicati poc'anzi la seduta pu\u00f2 anche presentarsi come un unico pezzo di legno avente un'infossatura per rendere la seduta pi\u00f9 ergonomica; \u00e8 preferibile l'utilizzo di legni come il ciliegio, che conferiscono una particolare tonalit\u00e0 alla seduta. Molti invece utilizzano addirittura della paglia per imbottire le loro sedute."}
{"id": "2609736", "revid": "92723", "url": "https://it.wikipedia.org/wiki?curid=2609736", "title": "Diocesi di Sault Sainte Marie (Canada)", "text": ""}
{"id": "2609738", "revid": "599013", "url": "https://it.wikipedia.org/wiki?curid=2609738", "title": "Ibrahima Faye", "text": ""}
{"id": "2609740", "revid": "729019", "url": "https://it.wikipedia.org/wiki?curid=2609740", "title": "Jake White", "text": "Biografia.\nNato come Jacob Westerduin da genitori \"afrikaner\", crebbe con la madre e il suo secondo marito, un anglofono, dal quale a 13 anni prese il cognome, White, contemporaneamente anglicizzando il proprio nome da \"Jacob\" in \"Jake\".\nGiovane rugbista alle scuole superiori, inizi\u00f2 ad allenare prima ancora di diplomarsi; una volta laureatosi torn\u00f2 nella sua scuola da insegnante e ivi allen\u00f2 la prima squadra di rugby.\nTra le sue esperienze a livello di rugby provinciale figurano la rappresentativa giovanile dei Gauteng Lions e, a seguire, i Natal Sharks in Currie Cup; nel 2000 entr\u00f2 nei ruoli tecnici della federazione sudafricana, occupandosi della conduzione delle rappresentative giovanili e della Nazionale A.\nDa allenatore dell'Under-21 vinse il campionato mondiale di categoria nel 2002 e, nel 2004, divenne commissario tecnico degli \"Springbok\", con i quali si aggiudic\u00f2 il Tri Nations di quell'anno.\nAlla condusse il Sudafrica attraverso sette vittorie in altrettanti incontri; di rilievo la vittoria per 36-0 sui campioni uscenti dell' durante la fase a gironi; lo stesso avversario fu incontrato in finale, anche se la vittoria fu pi\u00f9 contenuta nel punteggio, 15-6.\nDopo la vittoria in Coppa del mondo White lasci\u00f2 l'incarico e si dedic\u00f2 a incarichi di consulenza tecnica per vari club; nel 2011, tornato alla conduzione, ha firmato un impegno quadriennale con la \"franchise\" australiana dei Brumbies, formazione di Canberra che milita nel Super Rugby, a partire dall'edizione 2012 di tale torneo.\nNel 2007 diede alle stampe la sua autobiografia, \"In Black and White: The Jake White story\", uscita nel novembre di tale anno."}
{"id": "2609742", "revid": "767487", "url": "https://it.wikipedia.org/wiki?curid=2609742", "title": "Serhij \u0160ev\u010duk", "text": ""}
{"id": "2609744", "revid": "124979603", "url": "https://it.wikipedia.org/wiki?curid=2609744", "title": "Giovanni Federico II di Sassonia", "text": "Era il maggiore dei figli dell'elettore Giovanni Federico I di Sassonia e di Sibilla di J\u00fclich-Kleve-Berg.\nBiografia.\nRegno ed ambizioni militari.\nDopo la battaglia di M\u00fchlberg (24 aprile 1547) e la cattura di suo padre, Giovanni Federico ed il fratello Giovanni Guglielmo succedettero al genitore come reggenti delle terre che la loro famiglia ancora deteneva. Dopo la morte del padre (1554), i fratelli si divisero le terre, ma anche cos\u00ec Giovanni Federico II rimase l'esclusivo reggente dei possedimenti di famiglia, tanto che, nonostante avesse ricevuto Eisenach e Coburgo in base agli accordi di suddivisione, egli scelse Gotha come suo luogo di residenza mentre esercitava le funzioni di capo della famiglia.\nLe aspirazioni politiche di Giovanni Federico erano comunque ancora dirette alla restaurazione dei diritti della sua famiglia al titolo di Principe Elettore di Sassonia, cos\u00ec come al rientro in possesso dei territori che erano stati persi a causa dell'imprigionamento del padre. Egli riusc\u00ec a recuperare brevemente il titolo di Elettore di Sassonia nel periodo che and\u00f2 dal 1554 al 1556 e contemporaneamente si guadagn\u00f2 l'ira dell'imperatore Massimiliano II a causa del suo coinvolgimento in numerosi intrighi politici. Nel 1563 il suo premiato generale, Wilhelm von Grumbach, attacc\u00f2 W\u00fcrzburg, conquist\u00f2 e saccheggi\u00f2 la citt\u00e0 ed obblig\u00f2 il capitolo ed il vescovo a restituire al suo padrone le terre che gli appartenevano; di conseguenza egli venne sottoposto al bando imperiale, ma Giovanni Federico II si rifiut\u00f2 di obbedire all'ordine dell'imperatore di ritirare le proprie forze. Nel frattempo Grumbach organizz\u00f2 l'assassinio dell'elettore Augusto di Sassonia e, a questo fine, chiese assistenza creando una rete di alleanze all'interno della Germania, ma anche all'estero.\nNel novembre 1566 il bando imperiale che gravava su Grumbach venne esteso anche al suo mandante, Giovanni Federico II, e Augusto marci\u00f2 contro Gotha: egli non incontr\u00f2 alcuna resistenza da parte del popolo e, anche grazie ad un ammutinamento, conquist\u00f2 la citt\u00e0. Grumbach venne consegnato ai suoi nemici e, dopo essere stato torturato, venne giustiziato a Gotha il 18 aprile 1567.\nL'Imperatore pose dunque il \"reichsacht\" (bando imperiale) su Giovanni Federico II, l'allora elettore di Sassonia; il \"reichexekution\", un intervento nei confronti di un singolo governante di una citt\u00e0 stato che consisteva nell'unione con altre citt\u00e0 stato nell'interesse dell'intero impero, venne anch'esso applicato nei suoi confronti, grazie alla collaborazione di Giovanni Guglielmo, fratello di Giovanni Federico II. Dopo la presa del suo castello di Gotha, nel 1566, Giovanni Federico II venne definitivamente sconfitto e trascorse il resto della sua vita come prigioniero imperiale; i suoi beni vennero confiscati dall'Imperatore e consegnati al fratello, che, da solo, divenne il nuovo governante dell'intero Ducato di Sassonia.\nMatrimoni e discendenza.\nIl 26 maggio 1555 Giovanni Federico II, a Weimar, spos\u00f2 Agnese d'Assia, figlia di Filippo I d'Assia e vedova di Maurizio I di Sassonia. Sei mesi pi\u00f9 tardi, il 4 novembre 1555, Agnese mor\u00ec a causa delle complicanze legate ad un aborto spontaneo.\nSempre a Weimar, il 12 giugno 1558 Giovanni Federico si spos\u00f2 in seconde nozze con Elisabetta di Wittelsbach-Simmern, figlia del futuro Federico III, elettore palatino. Essi ebbero quattro figli:\nSuccessione.\nIn seguito, l'Imperatore utilizz\u00f2 i due figli sopravvissuti di Giovanni Federico II per contrastare il loro zio, Giovanni Guglielmo e, nel 1527, port\u00f2 a termine la Divisione di Erfurt, con la quale il Ducato di Sassonia venne diviso in tre parti. Il figlio maggiore, Giovanni Casimiro, ricevette Coburgo, mentre il pi\u00f9 giovane, Giovanni Ernesto, ebbe Eisenach. Lo zio Giovanni Guglielmo mantenne unicamente la provincia meno estesa, Weimar, anche se aggiunse al proprio stato i distretti di Altenburg, Gotha e Meiningen. Visto che anch'essa apparteneva alle diverse dinastie ernestine, anche la Turingia venne interessata dalla suddivisione, cosicch\u00e9 gli interi possedimenti dei Wettin, che erano sempre stati confinanti, da quel momento non erano pi\u00f9 uniti. Da Giovanni Guglielmo discende la Casa di Sassonia-Weimar e la prima Casa di Sassonia-Altenburg, che in seguito si scisse dalla prima."}
{"id": "2609751", "revid": "287204", "url": "https://it.wikipedia.org/wiki?curid=2609751", "title": "Syracuse Nationals 1955-1956", "text": "La stagione 1955-56 dei Syracuse Nationals fu la 7\u00aa nella NBA per la franchigia.\nI Syracuse Nationals arrivarono terzi nella \"Eastern Division\" con un record di 35-37. Nei play-off, dopo aver vinto il \"tie-breaker\" con i New York Knicks, vinsero la semifinale di division con i Boston Celtics (2-1), perdendo poi la finale di division con i Philadelphia Warriors (3-2)."}
{"id": "2609752", "revid": "180559", "url": "https://it.wikipedia.org/wiki?curid=2609752", "title": "Joseph Lederer", "text": "Biografia.\nFiglio di Ulrich Lederer, tessitore, crebbe ad Ulm dove frequent\u00f2 il ginnasio del convento \"Zu den Wengen\".\nPresso tale convento ricevette, nel 1754, l'ordinazione diaconale.\nAd Ulm, Lederer insegn\u00f2 per lungo tempo teologia, e di lui si era diffusa la fama di uomo diligente ma nel contempo estremamente intransigente.\nLa sua polemica nei confronti della Chiesa Evangelica gli caus\u00f2 forti rimproveri, anche da parte dei magistrati di Ulm: il 14 maggio 1762 Lederer \"avrebbe tenuto una predica talmente forte e scandalosa, che gli ascoltatori cattolici si meravigliarono di come un religioso potesse essere cos\u00ec arrogante, di predicare diverbi in una citt\u00e0 totalmente evangelica\".\nPochi anni prima della sua morte, sopraggiunse una malattia mentale dalla quale Lederer non si riprese pi\u00f9.\nOpere.\nLa maggior parte dell'Opera di Lederer consiste nei \"Singspiele\". Composti presumibilmente per il ginnasio del convento di Ulm, la musica di questi ultimi \u00e8 per\u00f2 andata perduta.\nNel 1778 and\u00f2 in scena \"Moritz und Ismael\", rielaborazione di Lederer su una commedia di J. Engel (\"Der Edelknabe\", 1774), che venne per\u00f2 duramente criticata da F. Nicolai, il quale la defin\u00ec \"povera poesuccia monacale\".\nLe opere di Lederer, semplici sul piano della forma, si mantengono fedeli all'uso orchestrale dei tempi.\nL'unica opera strumentale documentabile \u00e8 \"Apparatus Musicus\", una raccolta di versetti (\"Versi\"), toccate (\"Pr\u00e4ambuln\") e sonate in tre tempi.\nLederer scrisse anche opere didattiche, tra cui \"Neue und erleichterte Art zu Solmisieren\" (\"Nuovo modo facilitato di solmisazione\"), opera nella quale, peraltro, Lederer si schiera a favore dell'antica prassi della solmisazione.\nNon \u00e8 difficile pensare che Lederer abbia goduto di buona fama mentre era in vita, dato che le sue opere furono pubblicate dalla prestigiosa Lotter-Verlag di Augusta.\nCuriosit\u00e0.\nNel luglio 1763, Wolfgang Amadeus Mozart e suo padre Leopold visitarono il convento di Ulm e probabilmente anche l'organo costruito nel 1761 da F. Schmahl: Lederer deve presumibilmente aver fatto conoscenza quindi con la famiglia Mozart."}
{"id": "2609753", "revid": "599013", "url": "https://it.wikipedia.org/wiki?curid=2609753", "title": "Velizar Dimitrov", "text": ""}
{"id": "2609757", "revid": "110157", "url": "https://it.wikipedia.org/wiki?curid=2609757", "title": "Comitato Olimpico e Sportivo di Macao", "text": "Il Comitato Olimpico e Sportivo di Macao (noto anche come \u6fb3\u9580\u9ad4\u80b2\u66a8\u5967\u6797\u5339\u514b\u59d4\u54e1\u6703 in cinese tradizionale o Comit\u00e9 Ol\u00edmpico e Desportivo de Macau in portoghese) \u00e8 un'organizzazione sportiva, nata nel 1987 a Macao, regione amministrativa speciale della Cina.\nSebbene Macao non sia uno stato indipendente, \u00e8 garantito dalla sua costituzione, la legge fondamentale della regione amministrativa speciale di Macao, il diritto di entrare a far parte di organizzazioni internazionali, sotto il nome di \"Macao, Cina\". Il comitato entr\u00f2 a far parte del Consiglio Olimpico d'Asia (COA) nel 1989, ma non \u00e8 ancora membro del Comitato Olimpico Internazionale (CIO), quindi non ha ancora partecipato ad alcuna Olimpiade. Prima del 10 settembre 2008, questa organizzazione era chiamata Comitato Olimpico di Macao (\"Comit\u00e9 Ol\u00edmpico de Macau\" (COM) in portoghese; \u6fb3\u9580\u5967\u6797\u5339\u514b\u59d4\u54e1\u6703 in cinese tradizionale).\nL'attuale presidente del comitato \u00e8 Eddie Laam Wah Ying, mentre la carica di segretario generale \u00e8 occupata da Charles Lo King Chiu."}
{"id": "2609758", "revid": "106908", "url": "https://it.wikipedia.org/wiki?curid=2609758", "title": "Comitato Olimpico di Macao", "text": ""}
{"id": "2609759", "revid": "287204", "url": "https://it.wikipedia.org/wiki?curid=2609759", "title": "Syracuse Nationals 1956-1957", "text": "La stagione 1956-57 dei Syracuse Nationals fu l'8\u00aa nella NBA per la franchigia.\nI Syracuse Nationals arrivarono secondi nella \"Eastern Division\" con un record di 38-34. Nei play-off vinsero la semifinale di division con i Philadelphia Warriors (2-0), perdendo poi la finale di division con i Boston Celtics (3-0)."}
{"id": "2609760", "revid": "110157", "url": "https://it.wikipedia.org/wiki?curid=2609760", "title": "Heaven and Hell (Vangelis)", "text": "Heaven and Hell \u00e8 il terzo album in studio del musicista greco Vangelis, pubblicato nel 1975 dalla RCA Records.\nIl disco.\nL'album, quinta uscita discografica ufficiale, \u00e8 noto ai pi\u00f9 per l'utilizzo di \"Movement 3\", brano nell'edizione in vinile ed estratto della prima parte in quella in CD, come sigla della serie di documentari \"Cosmo\".\nIncentrato per la prima volta sull'elettronica, il progetto \u00e8 caratterizzato da uno stile classicheggiante, anteposto a quello \"progressive\" dei lavori precedenti come Earth e del seguente Albedo 0.39. Vangelis volle tornare su uno stile simile anni avanti in \"Mask\".\nL'album venne concepito come una sorta di opera, divisa inizialmente in movimenti (9 in totale, ognuno con un titolo) e poi successivamente raggruppato in due parti, intervallate dal brano \"So Long Ago, So Clear\" (da considerarsi una sorta di bonus track di separazione, ma comunque parte della \"Part One\"). Proprio quest'ultimo fece segnare la prima collaborazione fra il musicista greco e Jon Anderson, leader degli Yes, collaborazione che porter\u00e0 poi al \"side project\" Jon &amp; Vangelis e alla produzione di 4 album e 2 compilation.\n\"Heaven and Hell\" raggiunse la trentunesima posizione nella classifica di vendita del Regno Unito nel gennaio 1976.\nL'edizione originale italiana \u00e8 l'unica ad avere una selezione di brani differente. La ristampa del 1982 \u00e8 conforme all'edizione internazionale dell'album. L'anno dopo la pubblicazione dell'lp Vangelis si trover\u00e0 a collaborare con Patty Pravo per gli arrangiamenti dell'album \"Tanto\". La quarta traccia del lato B dell'edizione italiana di \"Heaven and Hell\", lo strumentale \"J.F.\", verr\u00e0 utilizzata come base per il brano \"Per amarti d'amore\". Nel successivo, omonimo, disco della Pravo, inciso per la Ricordi, compare una versione in italiano di \"So Long Ago, So Clear\" che, tradotta da Albertelli, diventa \"Sconosciuti cieli\".\nTracce.\nTutte le tracce sono state composte da Vangelis.\nEdizione italiana in vinile.\nHeaven And Hell Part 1\nHeaven And Hell Part 2"}
{"id": "2609761", "revid": "732240", "url": "https://it.wikipedia.org/wiki?curid=2609761", "title": "25-idrossivitamina D3 1-alfa-idrossilasi", "text": ""}
{"id": "2609762", "revid": "287204", "url": "https://it.wikipedia.org/wiki?curid=2609762", "title": "Syracuse Nationals 1957-1958", "text": "La stagione 1957-58 dei Syracuse Nationals fu la 9\u00aa nella NBA per la franchigia.\nI Syracuse Nationals arrivarono secondi nella \"Eastern Division\" con un record di 41-31. Nei play-off persero la semifinale di division con i Philadelphia Warriors (2-1)."}
{"id": "2609766", "revid": "287204", "url": "https://it.wikipedia.org/wiki?curid=2609766", "title": "Syracuse Nationals 1958-1959", "text": "La stagione 1958-59 dei Syracuse Nationals fu la 10\u00aa nella NBA per la franchigia.\nI Syracuse Nationals arrivarono terzi nella \"Eastern Division\" con un record di 35-37. Nei play-off vinsero la semifinale di division con i New York Knicks (2-0), perdendo poi la finale di division con i Boston Celtics (4-3)."}
{"id": "2609770", "revid": "287204", "url": "https://it.wikipedia.org/wiki?curid=2609770", "title": "Syracuse Nationals 1959-1960", "text": "La stagione 1959-60 dei Syracuse Nationals fu l'11\u00aa nella NBA per la franchigia.\nI Syracuse Nationals arrivarono terzi nella \"Eastern Division\" con un record di 45-30. Nei play-off persero la semifinale di division con i Philadelphia Warriors (2-1)."}
{"id": "2609773", "revid": "287204", "url": "https://it.wikipedia.org/wiki?curid=2609773", "title": "Syracuse Nationals 1960-1961", "text": "La stagione 1960-61 dei Syracuse Nationals fu la 12\u00aa nella NBA per la franchigia.\nI Syracuse Nationals arrivarono terzi nella \"Eastern Division\" con un record di 38-41. Nei play-off vinsero la semifinale di division con i Philadelphia Warriors (3-0), perdendo poi la finale di division con i Boston Celtics (4-1)."}
{"id": "2609776", "revid": "113249240", "url": "https://it.wikipedia.org/wiki?curid=2609776", "title": "Vissi d'arte", "text": "Vissi d'arte \u00e8 un'aria per soprano del secondo atto dell'opera Tosca di Giacomo Puccini.\nIl brano si inserisce nella coda al dialogo tra la cantante Floria Tosca e il Barone Scarpia, quando questi ricatta la donna chiedendole di concedersi a lui in cambio della liberazione del suo amato, il pittore Mario Cavaradossi, condannato a morte.\nL'aria rappresenta una sorta di \"a parte\" all'interno del movimentato decorso degli eventi rappresentati, una parentesi di riflessione intima in cui la protagonista del dramma pucciniano, incredula dinnanzi alla propria sventurata storia d'amore, si rivolge direttamente a Dio, con un tono s\u00ec supplichevole, ma che cela anche una nota di severo rimprovero. Tosca, la cui vita si riassume in una dedizione totale all'arte e all'affetto umano (come ricordano i primi versi), non si capacita del motivo per cui la sua morigeratezza debba essere ripagata con il tormento pi\u00f9 feroce.\nSi tratta di una romanza di toccante intensit\u00e0, tra le pi\u00f9 celebri del melodramma italiano.\nIl primo soprano a cantarla \u00e8 stata Hariclea Darcl\u00e9e nel 1900. Tra gli altri grandi soprani che l'hanno cantata, sono da ricordare: Maria Callas, Claudia Muzio, Rosa Ponselle, Geraldine Farrar, Maria Jeritza, Lotte Lehmann, Maria Caniglia, Dusolina Giannini, Grace Moore, Stella Roman, Regina Resnik, Pia Tassinari, Elisabetta Barbato, Dorothy Kirsten, Licia Albanese, Renata Tebaldi, Anita Cerquetti, Magda Olivero, Zinka Milanov, Margherita Roberti, Gabriella Tucci, Raina Kabaivanska, R\u00e9gine Crespin, Birgit Nilsson, Grace Bumbry, Shirley Verrett, Renata Scotto, Hildegard Behrens, Maria Guleghina, Ghena Dimitrova, Anna Tomowa-Sintow, Carol Vaness, Catherine Malfitano, Karita Mattila e Daniela Dess\u00ec.\nLibretto.\n&lt;poem&gt;Vissi d'arte, vissi d'amore,\nnon feci mai male ad anima viva!\nCon man furtiva\nquante miserie conobbi, aiutai.\nSempre con fe' sincera,\nla mia preghiera\nai santi tabernacoli sal\u00ec.\nSempre con fe' sincera\ndiedi fiori agli altar.\nNell'ora del dolore\nperch\u00e9, perch\u00e9 Signore,\nperch\u00e9 me ne rimuneri cos\u00ec?\nDiedi gioielli\ndella Madonna al manto,\ne diedi il canto\nagli astri, al ciel, che ne ridean pi\u00f9 belli.\nNell'ora del dolore,\nperch\u00e9, perch\u00e9 Signore,\nperch\u00e9 me ne rimuneri cos\u00ec?&lt;/poem&gt;"}
{"id": "2609777", "revid": "287204", "url": "https://it.wikipedia.org/wiki?curid=2609777", "title": "Syracuse Nationals 1961-1962", "text": "La stagione 1961-62 dei Syracuse Nationals fu la 13\u00aa nella NBA per la franchigia.\nI Syracuse Nationals arrivarono terzi nella \"Eastern Division\" con un record di 41-39. Nei play-off persero la semifinale di division con i Philadelphia Warriors (3-2)."}
{"id": "2609779", "revid": "767487", "url": "https://it.wikipedia.org/wiki?curid=2609779", "title": "Numa Marcio", "text": "Figlio di un certo Marcio.\nProbabile parentela con Numa Pompilio.\nIl suo nome Numa ha fatto pensare a molti storici che fosse imparentato con il re Numa Pompilio questo poich\u00e9 risulta che appartenesse alla gens Marcia come appunto viene nominato il figlio di Numa Pompilio: Marcio."}
{"id": "2609780", "revid": "287204", "url": "https://it.wikipedia.org/wiki?curid=2609780", "title": "Syracuse Nationals 1962-1963", "text": "La stagione 1962-63 dei Syracuse Nationals fu la 14\u00aa nella NBA per la franchigia.\nI Syracuse Nationals arrivarono secondi nella \"Eastern Division\" con un record di 48-32. Nei play-off persero la semifinale di division con i Cincinnati Royals (3-2)."}
{"id": "2609786", "revid": "287204", "url": "https://it.wikipedia.org/wiki?curid=2609786", "title": "Philadelphia 76ers 1963-1964", "text": "La stagione 1963-64 dei Philadelphia 76ers fu la 15\u00aa nella NBA per la franchigia.\nI Philadelphia 76ers arrivarono terzi nella \"Eastern Division\" con un record di 34\u201346. Nei play-off persero la semifinale di division contro i Cincinnati Royals (2\u20133)."}
{"id": "2609788", "revid": "287204", "url": "https://it.wikipedia.org/wiki?curid=2609788", "title": "Philadelphia 76ers 1964-1965", "text": "La stagione 1964-65 dei Philadelphia 76ers fu la 16\u00aa nella NBA per la franchigia.\nI Philadelphia 76ers arrivarono terzi nella \"Eastern Division\" con un record di 40-40. Nei play-off vinsero la semifinale di division con i Cincinnati Royals (3-1), perdendo poi la finale di division con i Boston Celtics (4-3)."}
{"id": "2609794", "revid": "287204", "url": "https://it.wikipedia.org/wiki?curid=2609794", "title": "Philadelphia 76ers 1965-1966", "text": "La stagione 1965-66 dei Philadelphia 76ers fu la 17\u00aa nella NBA per la franchigia.\nI Philadelphia 76ers vinsero la \"Eastern Division\" con un record di 55-25. Nei play-off persero la finale di division con i Boston Celtics (4-1)."}
{"id": "2609795", "revid": "1318658", "url": "https://it.wikipedia.org/wiki?curid=2609795", "title": "Philadelphia 76ers 1966-1967", "text": "La stagione 1966-67 dei Philadelphia 76ers fu la 18\u00aa nella NBA per la franchigia.\nI Philadelphia 76ers vinsero la \"Eastern Division\" con un record di 68-13. Nei play-off vinsero la semifinale di division con i Cincinnati Royals (3-1), la finale di division con i Boston Celtics (4-1), vincendo poi il titolo battendo nella finale NBA i San Francisco Warriors (4-2)."}
{"id": "2609796", "revid": "287204", "url": "https://it.wikipedia.org/wiki?curid=2609796", "title": "Philadelphia 76ers 1967-1968", "text": "La stagione 1967-68 dei Philadelphia 76ers fu la 19\u00aa nella NBA per la franchigia.\nI Philadelphia 76ers vinsero la \"Eastern Division\" con un record di 62-20. Nei play-off vinsero la semifinale di division con i New York Knicks (4-2), perdendo poi la finale di division con i Boston Celtics (4-3)."}
{"id": "2609797", "revid": "287204", "url": "https://it.wikipedia.org/wiki?curid=2609797", "title": "Philadelphia 76ers 1968-1969", "text": "La stagione 1968-69 dei Philadelphia 76ers fu la 20\u00aa nella NBA per la franchigia.\nI Philadelphia 76ers arrivarono secondi nella \"Eastern Division\" con un record di 55-27. Nei play-off persero la semifinale di division con i Boston Celtics (4-1)."}
{"id": "2609798", "revid": "110157", "url": "https://it.wikipedia.org/wiki?curid=2609798", "title": "Comitato Olimpico delle Maldive", "text": "Il Comitato Olimpico Maldiviano (noto anche come Maldives Olympic Committee in inglese) \u00e8 un'organizzazione sportiva maldiviana, nata nel 1985 a Mal\u00e9, Maldive.\nRappresenta questa nazione presso il Comitato Olimpico Internazionale (CIO) dal 1985 ed ha lo scopo di curare l'organizzazione ed il potenziamento dello sport alle Maldive e, in particolare, la preparazione degli atleti maldiviani, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Ibrahim Ismail Ali, mentre la carica di segretario generale \u00e8 occupata da Ahmed Maezooq.\nAlle Olimpiadi del 2012 le Maldive sono state rappresentate da 10 atleti."}
{"id": "2609801", "revid": "110157", "url": "https://it.wikipedia.org/wiki?curid=2609801", "title": "Alliance Air", "text": "Alliance Air \u00e8 una compagnia aerea regionale indiana, filiale regionale di Air India. \nLa sua base principale \u00e8 situata all'Aeroporto Internazionale Indira Gandhi di Delhi.\nOpera con 357 voli settimanali su 25 destinazioni nazionali per conto di Air India.\nPer alcuni anni \u00e8 stata denominata Air India Regional , per riprendere il nome originale nel 2017.\nStoria.\nLa compagnia aerea fu fondata il 1\u00ba aprile 1996 con il nome di Alliance Air come compagnia aerea a basso costo di Indian Airlines, iniziando le operazioni di volo il 21 giugno 1996. \nQuando nel 2011 Indian Airlines venne integrata in Air India, la compagnia venne ridenominata in Air India Regional, in quanto Air India aveva gi\u00e0 una filiale low-cost, Air India Express. La flotta di Boeing 737-200/Adv di Alliance Air, ormai vecchi, furono convertiti in cargo e utilizzati da Air India Cargo.\nFlotta.\nAl gennaio 2017 la flotta era composta da:"}
{"id": "2609804", "revid": "767487", "url": "https://it.wikipedia.org/wiki?curid=2609804", "title": "Avenida da Liberdade", "text": "L'Avenida da Liberdade \u00e8 una delle principali strade di Lisbona e collega la Pra\u00e7a dos Restauradores con la Pra\u00e7a Marqu\u00eas de Pombal.\nDopo il terremoto del 1755 il marchese di Pombal fece realizzare una passeggiata pubblica nell'area attualmente occupata dalla parte inferiore dell'Avenida da Liberdade e la Pra\u00e7a dos Restauradores. Nonostante il nome, la passeggiata era circondata da mura e cancelli in modo che potessero passeggiarvi solo i membri dell'alta societ\u00e0.\nIl viale attuale venne costruito tra il 1879 e il 1882 sul modello degli Avenue des Champs-\u00c9lys\u00e9es parigini, diventando ben presto luogo di cortei, feste e manifestazioni, e conserva ancora una certa eleganza con le sue fontane e i suoi pavimenti decorati con disegni astratti.\nL'Avenida da Liberdade \u00e8 inoltre la via pi\u00f9 cara di Lisbona, dove \u00e8 possibile trovare molti alberghi di lusso e negozi di alcuni dei marchi maggiormente conosciuti."}
{"id": "2609812", "revid": "729019", "url": "https://it.wikipedia.org/wiki?curid=2609812", "title": "Poble Sec (metropolitana di Barcellona)", "text": "Poble Sec \u00e8 una stazione della linea 3, (e dal 2014 anche della linea 2), della metropolitana di Barcellona situata sotto la Avinguda del Paral.lel, nel quartiere omonimo, tra i distretti di Sants-Montju\u00efc e dell'Eixample di Barcellona.\nLa stazione, fu inaugurata nel 1975 come parte dell'allora Linea IIIB e con il nome di \"Parlamento\". Poco tempo prima della sua inaugurazione, (agli inizi degli 70), un incidente provoc\u00f2 la morte di due operai. Nel 1982 con la riorganizzazione delle linee, la stazione passo alla L3 e venne rinominata con l'attuale Poble Sec.\nCon il futuro prolungamento della L2 la stazione verr\u00e0 ampliata per servire anche questo nuovo tratto."}
{"id": "2609815", "revid": "252732", "url": "https://it.wikipedia.org/wiki?curid=2609815", "title": "Crisi dei missili", "text": ""}
{"id": "2609816", "revid": "110157", "url": "https://it.wikipedia.org/wiki?curid=2609816", "title": "Museo BMW", "text": "Il museo della BMW (\"BMW Museum\", in tedesco) si trova nelle immediate vicinanze del centro olimpico di Monaco di Baviera e fu inaugurato nel 1972 poco prima dell'inizio dei Giochi Olimpici del 1972. \nAccanto al museo si trova la famosa Torre BMW, l'edificio dove ha sede il quartier generale mondiale della casa automobilistica BMW. \nIl museo tratta la storia della casa dell'elica. Oltre alle vetture storiche, vengono esposti anche i prototipi dei modelli che eventualmente saranno realizzati in futuro.\nL'edificio argenteo futuristico, che da fuori sembra una scodella gigantesca ed \u00e8 noto popolarmente come \"insalatiera\" o \"c\"iotola per cereali\"\", fu realizzato dall'architetto viennese Karl Schwanzer che aveva gi\u00e0 progettato anche il grattacielo della BMW."}
{"id": "2609820", "revid": "1552871", "url": "https://it.wikipedia.org/wiki?curid=2609820", "title": "Giovanni Mantese", "text": "Biografia.\nOrdinato sacerdote il 6 giugno 1936, consegu\u00ec presso l'Universit\u00e0 Gregoriana di Roma la laurea in Storia della Chiesa nel 1939 con una tesi su \"Pietro Tamburini e il giansenismo bresciano\", pubblicata nel 1942; inoltre presso il Pontificio Istituto Superiore di Musica Sacra ottenne il Magistero in Canto Gregoriano e la Licenza in Composizione Sacra.\nNel 1963 ottenne la libera docenza in Storia della Chiesa di cui tenne la cattedra nella Facolt\u00e0 di Lettere e Filosofia dell'Universit\u00e0 di Padova.\nDedic\u00f2 la sua opera nelle ricerche di storia ecclesiastica e civile pubblicando numerose opere. Il suo lavoro fu commentato in due libri: \"L'opera storiografica di Giovanni Mantese\" e \"Giovanni Mantese e il rinnovamento della storiografia vicentina per il Medioevo\".\nOpere pubblicate.\nNei \"Quaderni dell'Accademia Olimpica\":\nIn \"Odeo Olimpico\":"}
{"id": "2609823", "revid": "123972708", "url": "https://it.wikipedia.org/wiki?curid=2609823", "title": "Consiglio Olimpico della Malaysia", "text": "Il Comitato Olimpico della Malaysia (noto anche come Majlis Olimpik Malaysia in malese) \u00e8 un'organizzazione sportiva malaysiana, nata nel 1953 a Kuala Lumpur, Malaysia.\nRappresenta questa nazione presso il Comitato Olimpico Internazionale (CIO) dal 1954 ed ha lo scopo di curare l'organizzazione ed il potenziamento dello sport in Malaysia, \nNel 1965 Singapore lasci\u00f2 la federazione e ristabil\u00ec il proprio comitato olimpico. in particolare, la preparazione degli atleti malaysiani, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Tunku Imran, mentre la carica di segretario generale \u00e8 occupata da Kok Chi Sieh."}
{"id": "2609824", "revid": "767487", "url": "https://it.wikipedia.org/wiki?curid=2609824", "title": "Cecilia (cantante spagnola)", "text": "Cecilia, il cui pseudonimo derivava dall'omonima canzone di Simon &amp; Garfunkel del 1970, fu interprete \u2013 dapprima come \u201cvoce\u201d della band Expresi\u00f3n (1970-1971) e poi come solista (1971-1976) \u2013 di canzoni ironiche, sentimentali, intimistiche, \u201cdrammatiche\u201d, ecc., che si inseriscono nel movimento musicale degli anni '60-'70 denominato \"canzone di protesta\", di cui, nel suo Paese, \u00e8 stata una delle principali esponenti. La sua musica e i suoi testi erano influenzati da interpreti quali Joan Baez, Bob Dylan, Janis Joplin e Simon &amp; Garfunkel.\nNella sua breve carriera, Cecilia incise in tutto quattro album, e altre raccolte dedicate alla cantante furono pubblicate in seguito postume. Tra le canzoni pi\u00f9 famose incise da Cecilia vanno ricordate \"Mi querida Espa\u00f1a\", \"Un ramito de violetas\", \"Amor de medianoche\", \"Nada de nada\", \"Dama Dama\" e \"Mi gata luna\".\nAltri brani, composti dalla cantante e mai pubblicati, furono \u201crecuperati\u201d postumi, grazie all'arrangiamento di Juan Carlos Calder\u00f3n, oppure portati al successo da altri cantanti, come la canzone \"Desde que t\u00fa te has ido\", incisa da Julio Iglesias (che ne ha fatto anche una versione in italiano, intitolata \"Da quando sei tornata\") nel 1974 nell'album discografico \"A flor de piel\" e dai Mocedades\nBiografia.\nInfanzia e adolescenza.\nEvangelina Sobredo Galanes era nata l'11 ottobre 1948 a Madrid, nel Palacio del Pardo (il palazzo che fu residenza del dittatore Francisco Franco e di Juan Carlos I). Figlia del diplomatico Ram\u00f3n Sobredo, trascorre la propria infanzia viaggiando molto, tra Spagna, Portogallo, Inghilterra, Giordania e Stati Uniti), tanto che l'inglese diventa inevitabilmente in quel periodo - a discapito dello spagnolo - la sua prima lingua: in questa lingua sono scritte anche le sue prime canzoni. Studia con una suora statunitense, grazie alla quale inizia a suonare la chitarra, strumento con cui Evangelina anima le feste di fine corso.\nGli esordi nel mondo della musica.\nRitornata in Spagna, abbandona gli studi di diritto per dedicarsi professionalmente alla musica. Quindi forma - assieme al chitarrista Nacho S\u00e1enz de Tejada e a Julio Seijas - il gruppo musicale Expresi\u00f3n, con il quale realizza nel 1970 il singolo \" Have You Ever Seen a Blue Man? \" (con il brano \"Try and Catch the Sun\" al Lato B).\nLa carriera da solista (1971 \u2013 1976).\nNel 1971 inizia la sua carriera da solista con la pubblicazione del singolo \"Ma\u00f1ana/Reun\u00edos\" (con quest'ultimo brano dedicato ai Beatles), disco che passa pressoch\u00e9 inosservato. Da quel momento assume lo pseudonimo di Cecilia, che si riconduce al titolo dell'omonima canzone di Simon &amp; Garfunkel del 1970 molto in voga in quel periodo, appellativo affibbiatole dalla sua casa discografica, la CBS, vista l'impossibilit\u00e0 di usare quello inizialmente scelto dalla cantante, \u201cEva\u201d (diminutivo del suo nome), e questo per la concomitante esistenza di una cantante con quel nome.\nNel 1972 incide quindi il suo primo album, che porta il suo nome e che contiene brani quali \"Dama Dama\", \"Fui\", \"Se\u00f1or y Dueno\" e \"Nada de nada\". L'anno successivo, incide il suo secondo album, intitolato \" Cecilia 2 \", che contiene brani quali \"Andar\", \"Un mill\u00f3n de sue\u00f1os\" (canzone che contiene dei riferimenti alla guerra civile spagnola), \"Canci\u00f3n de amor\" e \"Mi ciudad\". L'album affronta temi piuttosto \u201cscomodi\u201d per l'epoca e per una donna..\nNel 1975, incide il suo terzo album, \"Un ramito de violetas\", che contiene, oltre al brano omonimo, le canzoni \"Mi querida Espa\u00f1a\", \"Decir adi\u00f3s\" e \"Sevilla\". L'album \u00e8 illustrato con disegni della cantante, che descrivono ogni singola canzone. Nello stesso anno, partecipa, non senza qualche riluttanza, vista la sua avversione nei confronti di simili manifestazioni, a San Juan (Porto Rico) al Festival OTI, il festival dedicato alle canzoni in lingua spagnola, interpretando \" Amor de medianoche \", un brano composto da lei stessa e da Juan Carlos Calder\u00f3n, brano con il quale si piazza al secondo posto.\nPubblica inoltre il suo quarto album, \"Amor de medianoche\", album che contiene, oltre che la canzone \"Amor de medianoche\", nuove versioni di vecchi successi. Nel 1976 pubblica il singolo\u00a0\u2013 che sar\u00e0 anche l'ultimo pubblicato in vita \u2013 \"T\u00fa y yo/Una guerra\", con il motivo al Lato B che ha dei chiari riferimenti alla guerra civile spagnola.\nLa tragica morte.\nE proprio all'apice della carriera, la cantautrice - nel periodo in cui sta lavorando ad un album dedicato al poeta Ram\u00f3n del Valle-Incl\u00e1n - \u00e8 attesa da un tragico destino.\nCecilia perde infatti la vita in un incidente stradale la mattina del 2 agosto 1976 al ritorno da un concerto svoltosi alla Sala Nova Olympia di Vigo, in Galizia, quando l'auto che sta riportando a casa la cantante, una Seat 124 condotta da uno dei componenti della sua band, si scontra intorno alle 5:30-5:40 sulla statale N 525 all'altezza del comune di Santa Cristina de la Polvorosa, nei pressi di Benavente (provincia di Zamora, Castiglia e Le\u00f3n), con un carro trainato da buoi che stava circolando senza alcuna illuminazione: Cecilia, addormentata in uno dei sedili passeggeri, muore praticamente sul colpo. Assieme alla cantante, che non aveva ancora compiuto 28 anni, rimane ucciso nello schianto anche il batterista Carlos de la Iglesia, mentre gli altri due componenti della band riescono a salvarsi.\nEvangelina Sobredo Galanes, in arte Cecilia, \u00e8 sepolta nel Cementerio de la Almudena, a Madrid.\nOmaggi postumi.\nSubito dopo la morte di Cecilia, esce in omaggio alla cantante il singolo inedito \"El viaje/Lluvia\", che riscuote un buon successo di vendite. Escono in seguito varie raccolte postume, come le \"Canciones in\u00e9ditas \" del 1983, che raccoglie 12 brani inediti di Cecilia \u201cricostruiti\u201d grazie al lavoro di Juan Carlos Calder\u00f3n, partendo da alcune demo registrate dalla cantante, e \" 20 grandes canciones \" del 1991 (in Compact disc, con brani rimasterizzati in digitale).\nNel 1996, ovvero a 20 anni dalla morte della cantante, esce invece la raccolta \" Desde que t\u00fa te has ido \", che vede la partecipazione di vari cantanti famosi, quali Julio Iglesias, Miguel Bos\u00e9, Ana Bel\u00e9n, Manolo Tena, Merche Corisco, Soledad Gim\u00e9nez, ecc., che interpretano un \u201cduetto virtuale\u201d con Cecilia. L'album prende il nome dall'omonima canzone, scritta da Cecilia, ma mai incisa dalla stessa (\u00e8 stata invece incisa da altri cantanti, quali Julio Iglesias e i Mocedades), inserita in quest'album in una sua versione, \u201crecuperata\u201d postuma e \u201cricostruita\u201d in digitale grazie ad una registrazione fatta dalla cantante (voce e chitarra) e all'arrangiamento di Juan Carlos Calder\u00f3n. Sempre per ricordare i 20 anni dalla scomparsa della cantante, la televisione spagnola TVE trasmette nello stesso anno un documentario dal titolo \"\", programma in cui intervengono, tra gli altri, Julio Iglesias, Merche Corisco, Soledad Gim\u00e9nez, ecc..\nNel 2006, vale a dire a 30 anni dalla morte di Cecilia, \u00e8 uscita infine in doppio CD + DVD, un'altra raccolta, intitolata \"Un mill\u00f3n de sue\u00f1os\" (dal titolo di un altro brano della cantante). L'album contiene, oltre alla versioni originali cantate da Cecilia, anche cinque cover di suoi brani interpretate dai seguenti artisti: Mocedades, Manzanita, Roc\u00edo D\u00farcal, Fangoria, Le Mans, V\u00edctor Manuel e Pablo Milan\u00e9s."}
{"id": "2609829", "revid": "436907", "url": "https://it.wikipedia.org/wiki?curid=2609829", "title": "Cecilia (disambigua)", "text": ""}
{"id": "2609830", "revid": "287204", "url": "https://it.wikipedia.org/wiki?curid=2609830", "title": "Miguel Angel Zotto", "text": ""}
{"id": "2609832", "revid": "767487", "url": "https://it.wikipedia.org/wiki?curid=2609832", "title": "Henry Adoniram Swift", "text": " Egli \u00e8 stato il terzo governatore del Minnesota. Fu governatore dal 10 luglio 1863 all'11 gennaio 1864 dopo aver prestato servizio come vicegovernatore del Minnesota, quando il governatore Alexander Ramsey rassegn\u00f2 le dimissioni. Prima di diventare governatore fu anche membro del Senato del Minnesota. Swift \u00e8 stato un repubblicano.\nViene descritto come dolce, schivo e ambivalente verso la politica, Henry Swift fu governatore del Minnesota per meno di un anno, completando il secondo mandato di Alexander Ramsey, che era stato eletto senatore degli Stati Uniti.\nDopo essersi laureato con la lode al Western Reserve College nel suo nativo Ohio, Swift istru\u00ec i figli di un proprietario di schiavi nel Mississippi, un'esperienza che rafforz\u00f2 il suo impegno per l'abolizione della schiavit\u00f9. Ritorn\u00f2 in Ohio dove cominci\u00f2 una carriera nel mondo degli affari e nel servizio del governo.\nSi rec\u00f2, con la sua famiglia, nel Minnesota nel 1853, stabilendosi prima a St.Paul poi a St. Peter. Egli condusse, senza successo, una campagna per spostare la capitale dello stato nella fiorente cittadina del Minnesota River.\nSwift lasci\u00f2 le sue imprese commerciali nel 1861, per il seggio al Senato dello Stato, che lo spinse poi nel governatorato. Successivamente fece pi\u00f9 di due mandati in Senato e fu candidato per il Senato degli Stati Uniti. \"Io sono dieci volte pi\u00f9 felice con la mia famiglia a St. Peter che come senatore a Washington\", dichiar\u00f2 quando seppe che aveva perso la nomination repubblicana per il Senato nel 1865. Quattro anni pi\u00f9 tardi, mor\u00ec di febbre tifoide all'et\u00e0 di 45 anni.\nLa Contea di Swift fu chiamata cos\u00ec in suo onore nel 1870."}
{"id": "2609833", "revid": "486946", "url": "https://it.wikipedia.org/wiki?curid=2609833", "title": "Sesto Publio Papirio", "text": ""}
{"id": "2609835", "revid": "124123", "url": "https://it.wikipedia.org/wiki?curid=2609835", "title": "Moreno Trisorio", "text": "Centro di stecca sinistra, \u00e8 stato un giocatore dell'HC Bolzano per pressoch\u00e9 tutta la sua carriera, e della squadra del capoluogo altoatesino \u00e8 stato anche capitano, dal 1988-1989 alla sua partenza per il Latemar HC, con cui ha chiuso la carriera.\nIn carriera ha vinto cinque scudetti: 1982-1983, 1983-1984, 1984-1985, 1987-1988 e 1989-1990.\nNel 2005 si \u00e8 candidato, senza successo, alla presidenza della Federazione Italiana Sport del Ghiaccio."}
{"id": "2609836", "revid": "287204", "url": "https://it.wikipedia.org/wiki?curid=2609836", "title": "Badarwas", "text": " \nBadarwas \u00e8 una suddivisione dell'India, classificata come \"nagar panchayat\", di 10.408 abitanti, situata nel distretto di Shivpuri, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 58' 0 N e 77\u00b0 34' 0 E e ha un'altitudine di 470 .\nSociet\u00e0.\nEvoluzione demografica.\nAl censimento del 2001 la popolazione di Badarwas assommava a 10.408 persone, delle quali 5.431 maschi e 4.977 femmine. I bambini di et\u00e0 inferiore o uguale ai sei anni assommavano a 1.814, dei quali 946 maschi e 868 femmine. Infine, coloro che erano in grado di saper almeno leggere e scrivere erano 6.420, dei quali 3.886 maschi e 2.534 femmine."}
{"id": "2609840", "revid": "1149807", "url": "https://it.wikipedia.org/wiki?curid=2609840", "title": "Appunti disordinati di viaggio", "text": "Appunti disordinati di viaggio \u00e8 un programma televisivo italiano andato in onda su Telemontecarlo fra il 1989 e gli anni novanta, condotto da Andrea Gris e prodotto da Carlo Briani.\nIl programma.\nDi stampo turistico, il programma mescolava brevi parentesi informative sui luoghi visitati (narrate in maniera scanzonata dal conduttore) e qualche gag (spesso interpretata dai membri stessi della troupe) a incalzanti sequenze di immagini. Le sequenze erano sempre accompagnate da un sottofondo musicale che spesso richiamava, per provenienza o tema, la regione argomento della puntata.\nTra le numerose mete visitate se ne ricordano alcune degli ultimi anni di programmazione: Australia (4 puntate: Nuovo Galles del Sud, Victoria e Queensland, Far North Queensland, Territorio del Nord - stagione 1992), Bahamas (stagione 1993), Stati Uniti d'America (4 puntate: Coast to coast con puntata finale in California - stagione 1993), Thailandia (stagione 1994).\nNell'ultima stagione, vennero inseriti anche degli spettatori scelti a sorte che viaggiavano assieme alla troupe.\nGrazie all'impostazione leggera e divertente, il programma riscosse un buon successo.\nAndrea Gris era solito salutare gli spettatori nel modo seguente: \u00ab...E se qualcuno dovesse mandarvi a quel paese, non vi preoccupate, perch\u00e9 noi gi\u00e0 ci siamo!\u00bb.\nQuando usc\u00ec dal palinsesto di Telemontecarlo, la trasmissione pass\u00f2 alla catena televisiva Odeon TV, sulla quale prosegu\u00ec per poche puntate, prima di terminare definitivamente.\nSigla.\nLa sigla di coda delle prime stagioni s'intitolava \"Partire - Televisori Viaggiatori\" ed era cantata da Enzo Carella, mentre quella delle ultime stagioni era \"Parti\" del gruppo musicale reggae Pitura Freska."}
{"id": "2609841", "revid": "422900", "url": "https://it.wikipedia.org/wiki?curid=2609841", "title": "Henry Swift", "text": ""}
{"id": "2609842", "revid": "422900", "url": "https://it.wikipedia.org/wiki?curid=2609842", "title": "Henry A. Swift", "text": ""}
{"id": "2609844", "revid": "287204", "url": "https://it.wikipedia.org/wiki?curid=2609844", "title": "Badi (India)", "text": " \nBadi \u00e8 una suddivisione dell'India, classificata come \"nagar panchayat\", di 16.094 abitanti, situata nel distretto di Raisen, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 23\u00b0 28' 0 N e 74\u00b0 50' 60 E e ha un'altitudine di 462 .\nSociet\u00e0.\nEvoluzione demografica.\nAl censimento del 2001 la popolazione di Badi assommava a 16.094 persone, delle quali 8.531 maschi e 7.563 femmine. I bambini di et\u00e0 inferiore o uguale ai sei anni assommavano a 2.679, dei quali 1.364 maschi e 1.315 femmine. Infine, coloro che erano in grado di saper almeno leggere e scrivere erano 9.789, dei quali 5.915 maschi e 3.874 femmine."}
{"id": "2609845", "revid": "126257", "url": "https://it.wikipedia.org/wiki?curid=2609845", "title": "Maserati 8 C", "text": ""}
{"id": "2609850", "revid": "1505830", "url": "https://it.wikipedia.org/wiki?curid=2609850", "title": "Eugene Fama", "text": "Biografia.\nNato a Boston da una famiglia d'origine italiana nel 1939, \u00e8 professore di Finanza alla Booth School of Business dell'Universit\u00e0 di Chicago, dove ha conseguito un M.B.A. e ha ottenuto un Ph.D in economia e finanza sotto la guida di Beno\u00eet Mandelbrot. Ha sempre insegnato all'Universit\u00e0 di Chicago. La sua tesi di dottorato, che concludeva che le variazioni dei prezzi delle azioni sono casuali e seguono un cammino casuale, fu pubblicata nel 1965 sul \"Journal of Business\", con il titolo \"The Behavior of Stock Market Prices\".\nL'articolo ha dato vita a un articolo meno tecnico, \"Random Walks In Stock Market Prices\", pubblicato sul \"Financial Analysts Journal\" nel 1965 e su \"Institutional Investor\" nel 1968. L'articolo \"The Adjustment of Stock Prices to New Information\" pubblicato sull\"'International Economic Review\" nel 1969 (con altri) \u00e8 stato il primo studio ad analizzare come il prezzo delle azioni reagisce a un evento. Fama \u00e8 noto soprattutto per essere l'autore dell'ipotesi del mercato efficiente.\nNell'articolo del 1970 sul \"Journal of Finance\", \"Efficient Capital Markets: A Review of Theory and Empirical Work\", Fama propose due concetti cruciali nel definire i mercati efficienti. Anzitutto ha proposto tre concetti di efficienza: (i) una forma forte; (ii) una forma semi-forte; e (iii) l'efficienza debole. Poi, Fama ha dimostrato che la nozione di efficienza del mercato non poteva essere respinta senza rifiutare il modello dell'equilibrio di mercato ovvero del meccanismo di aggiustamento tramite i prezzi. Questo concetto \u00e8 noto come problema delle ipotesi congiunte, con cui gli economisti hanno dovuto fare i conti.\nDi recente in una serie di articoli Fama insieme a Kenneth French, ha sollevato dubbi circa la validit\u00e0 del Capital asset pricing model (CAPM) e ha proposto un modello a tre fattori. Inoltre, Fama \u00e8 autore del manuale \"The Theory of Finance\" con il premio Nobel Merton Miller. \u00c8 direttore di ricerca del Dimensional Fund Advisors, Inc., un fondo di investimento che gestisce 126 miliardi di dollari (dati del 2006). Nel 2005 \u00e8 stato il primo vincitore del Premio Deutsche Bank per la Finanza. Il 14 ottobre 2013, l'Accademia reale svedese delle scienze ha deciso di premiare Fama, insieme a Robert Shiller e Lars Peter Hansen, con il Premio Nobel per l'Economia, \u00abper le loro analisi empiriche sui prezzi delle attivit\u00e0 finanziarie\u00bb."}
{"id": "2609857", "revid": "110157", "url": "https://it.wikipedia.org/wiki?curid=2609857", "title": "Comitato Olimpico Nazionale di Mongolia", "text": "Il Comitato Olimpico Nazionale Mongolo (noto anche come \u041c\u043e\u043d\u0433\u043e\u043b\u044b\u043d \u04ae\u043d\u0434\u044d\u0441\u043d\u0438\u0439 \u041e\u043b\u0438\u043c\u043f\u0438\u0439\u043d \u0425\u043e\u0440\u043e\u043e in mongolo) \u00e8 un'organizzazione sportiva mongola, nata nel 1956 a Ulaanbaatar, Mongolia.\nRappresenta questa nazione presso il Comitato Olimpico Internazionale (CIO) dal 1962 ed ha lo scopo di curare l'organizzazione ed il potenziamento dello sport in Mongolia e, in particolare, la preparazione degli atleti mongoli, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Demchigjav Zagdsuren, mentre la carica di segretario generale \u00e8 occupata da Jugder Otgontsagaan."}
{"id": "2609867", "revid": "124691348", "url": "https://it.wikipedia.org/wiki?curid=2609867", "title": "Tango in the Night (video)", "text": "Tango in the Night \u00e8 un video del gruppo rock anglo-statunitense Fleetwood Mac. Venne pubblicato in videocassetta nel 1988 e successivamente in DVD. Contiene il concerto live registrato a San Francisco al Cow Palace il 12 e 13 dicembre 1987, durante il tour che porta il nome dell'album uscito qualche mese prima. Ben due chitarristi (Billy Burnette e Rick Vito) furono scritturati e aggregati al gruppo per sostituire l'uscente Lindsey Buckingham."}
{"id": "2609869", "revid": "729019", "url": "https://it.wikipedia.org/wiki?curid=2609869", "title": "Sauber SHS C6", "text": "La Sauber SHS C6, anche detta \"Sauber C6\", \u00e8 una vettura da competizione realizzata dalla Sauber e dallo studio di progettazione \"Seger &amp; Hoffman\" (da qui la particolare denominazione \"SHS\") appartenente alla categoria dei prototipi di Gruppo C. Partecip\u00f2 con la squadra di Peter Sauber al Campionato mondiale Endurance 1982 e al \"Deutsche Rennsport Meisterschaf\", il campionato tedesco per vetture sport.\nSeger &amp; Hoffman abbandonarono il progetto a stagione inoltrata, lasciando lo sviluppo dell'auto completamente nelle mani della Sauber.\nStoria.\nDopo i successi della Sauber C5, il costruttore svizzero Peter Sauber fu contattato dalla Seger &amp; Hoffman per realizzare il telaio monoscocca della vettura con cui erano intenzionati a iscriversi al Campionato mondiale Endurance 1982, su cui fu montata la filante carrozzeria realizzata dalla piccola azienda di compositi e progettata (come l'intera vettura) nel 1981 da un gruppetto di ingegneri della Mercedes-Benz (tra cui Leo Ress, Rolf Holzapfel, Wolfgang Muller e l'esperto di aerodinamica Rudiger Faul) durante il loro tempo libero e senza il supporto della casa madre.\nTecnica.\nLa \"C6\", messa in campo con il finanziamento dell'azienda Basf, fu progettata per accogliere il motore V8 \"Mercedes-Benz M117\", ma alla fine fu dotata del classico motore Ford-Cosworth DFL da 3,9 litri, molto parco nei consumi ma che dava parecchi problemi di vibrazioni e a fine stagione fu installato in uno dei due esemplari dalla Brun Motorsport un motore BMW turbocompresso di 1,7 litri preparato da Schnitzer che fece la sua comparsa solo per l'ultima gara: la 1000\u00a0km di Brands Hatch.\nCarriera agonistica.\nDurante il 1982 partecip\u00f2 a quasi tutte le gare del mondiale Endurance, compresa la 24 Ore di Le Mans, dove le due vetture si ritirarono l'una dopo 55 giri e l'altra dopo 76 giri nonostante la pi\u00f9 veloce di esse fosse partita dal settimo posto in griglia. La squadra Sauber quell'anno salt\u00f2 solo la trasferta in Giappone per la 6 Ore del Fuji e si classific\u00f2 5\u00aa nel campionato. Per il Campionato mondiale Endurance 1983 le \"C6\" furono sostituite dalle Sauber C7, spinte dal motore 6 cilindri in linea BMW M88 da 3.5 litri che il team Sauber conosceva a fondo avendolo usato con le BMW M1 del Campionato ProCar e furono quindi vendute al team privato di Walter Brun, che le modific\u00f2 e rinomin\u00f2 Sehcar SH C6 (a volte riportato come Sehcar C6): al telaio numero 1 accoppi\u00f2 un motore 6 cilindri in linea BMW M88 da 3,5 litri a cui era stato applicato un turbocompressore e iscrisse la vettura alla 1000 km del N\u00fcrburgring del 1983 (l'ultima disputatasi sulla Nordschleife lunga pi\u00f9 di 20\u00a0km).\nLa vettura figur\u00f2 bene in qualifica (settima dietro alle tre Porsche 956 ufficiali, alla migliore Lancia LC2 e alle 956 del John Fitzpatrick Racing e del Canon Racing) ma che in gara venne completamente distrutta in un incidente, causando la sospensione della gara per rimuoverne il rottame. L'altro esemplare conserv\u00f2 il motore Cosworth DFL e fu usato nel biennio 1983/'84, alla fine del quale fu acquistato dallo svizzero Roland Bassaler, che la schier\u00f2 col nome originale di Sauber SHS C6 in \"Gruppo C Junior\" (\"poi C/2\"), dove le vetture per regolamento potevano utilizzare minori quantit\u00e0 di carburante,con la versione aspirata del medesimo BMW M88 6 cilindri in linea da 3,5 litri. Bassaler la impieg\u00f2 in alcune gare del mondiale endurance nel 1985 e 1986, per poi limitarsi alla sola 24 Ore di Le Mans dal 1987 al 1994, quando la vetusta vettura venne sottoposta ad un radicale aggiornamento, rimotorizzata con un V8 Cosworth DFZ elaborato dal preparatore svizzero Heini Mader e rinominata Alpa LM001."}
{"id": "2609870", "revid": "767487", "url": "https://it.wikipedia.org/wiki?curid=2609870", "title": "Stupor mundi (film)", "text": "Stupor mundi \u00e8 un lungometraggio del 1998 diretto da Pasquale Squitieri, tratto dal poema drammatico \"Ager sanguinis\" di Aurelio Pes.\nIl titolo \u00e8 un riferimento all'appellativo \"stupor mundi\", con cui era chiamato, in epoca medievale, l'imperatore Federico II di Svevia. Il film, fu voluto dall'allora presidente della Fondazione Federico II, Nicola Cristaldi, per i 900 anni del Parlamento siciliano. Non si tratta, comunque, di una tradizionale biografia dell'imperatore.\nLo storico Giordano Bruno Guerri recita la parte di Pier della Vigna.\nTrama.\nUna comitiva di turisti in pullman, accompagnata da una guida, fa visita alla tomba di Federico II nella cattedrale di Palermo. I passeggeri si sdoppiano e il regista li fa rivivere come i personaggi di quell'epoca.\nBibliografia.\nAntonio La Torre Giordano, \"Luci sulla citt\u00e0 - Palermo nel cinema dalle origini al 2000\", ASCinema - Archivio Siciliano del Cinema, prologo di Goffredo Fofi, prefazione di Nino Genovese, Caltanissetta, Edizioni Lussografica, 2021, "}
{"id": "2609871", "revid": "2108263", "url": "https://it.wikipedia.org/wiki?curid=2609871", "title": "Umberto I del Viennois", "text": "Origine.\nUmberto era figlio di Alberto IV, barone de la Tour du Pin (1205 \u2013 1259) e di Beatrice di Coligny (1200 \u2013 1241); infatti secondo il documento n\u00b0 814 del \"Peter der Zweite Graf von Savoyen, Markgraf in Italien, sein Haus und seine Lande\", dello storico, Ludwig Wurstenberger, era fratello del Signore de la Tour-du-Pin, Alberto V, che secondo il documento n\u00b0 4736 del \"Recueil des chartes de l'abbaye de Cluny. Tome 6\", era figlio di Alberto IV, barone de la Tour du Pin e della moglie che, secondo il documento T della \"Histoire de Dauphin\u00e9 et des princes qui ont port\u00e9 le nom de dauphins\" era Beatrice di Coligny, che era figlia di Ugo I signore di Coligny (1170 \u2013 1205) e di Beatrice d'Albon, che era stata delfina del Viennois e contessa di Albon dal 1168 al 1228.Alberto IV de la Tour-du-Pin era figlio di Alberto III (1180 \u2013 1218), come ci mostra il caput XXXVII della \"Bibliotheca sebusiana\" e della moglie, Maria d'Alvernia (\u2020 dopo il 1229), figlia di Roberto IV d'Alvernia e di Matilde di Borgogna.\nBiografia.\nUmberto, nel 1269, succedette al fratello, Alberto V, nella Signoria di la Tour-du-Pin e quattro anni dopo spos\u00f2 Anna di Borgogna, la sorella del delfino del Viennois e conte di Albon, conte di Grenoble, di Oisans, di Brian\u00e7on, di Embrun e di Gap, Giovanni I (1264 \u2013 1282), che essendo ancora minorenne era sotto tutela della madre, Beatrice di Faucigny, e, dopo il matrimonio di quest'ultima con Gastone VII di Moncade, la reggenza del Delfinato e la tutela del delfino e delle sorelle era passata al Duca di Borgogna e re titolare di Tessalonica, Roberto II di Borgogna, come ci viene confermato dal documento FFF della \"Histoire de Dauphin\u00e9 et des princes qui ont port\u00e9 le nom de dauphins\", il contratto di Matrimonio fu siglato nel settembre del 1273, con l'approvazione del duca Roberto II.\nUmberto divenne Delfino nel 1282, alla morte, senza discendenza, del cognato Giovanni I, assieme alla moglie Anna, erede dell titolo di Delfina del Viennois, in base al testamento fatto il 27 giugno 1267, dal padre, Ghigo VII (\"Guigo Dalphinus, Vienn. et Albonis comitis\"), che aveva disposto che il suo erede sarebbe stato il figlio maschio primogenito, Giovanni (\"Johannem filium meum eredem mihi\"), ed in caso di morte di Giovanni le due figlie femmine, Anna e Caterina (\"Annam et Catharinam filias meas\") sotto la tutela della moglie, Beatrice (\"Beatrix uxor mea\").Nel 1285, Roberto II di Borgogna avanz\u00f2 delle pretese sul Delfinato, che vennero risolte con la concessione di un territorio a Roberto II, ed anche per l'intervento del re di Francia, Filippo IV il Bello, a favore di Umberto e Anna.Nel 1294 Umberto si fece vassallo del re Filippo IV di Francia, in cambio di una pensione annua di 500 lire tornesi, questo fu uno dei pretesti che 50 anni dopo, portarono poi a costringere suo nipote Umberto II del Viennois a cedere l'intero Delfinato ai re di Francia.\nDal 1286, Umberto fu delfino, avendo ricevuto il titolo dalla moglie.Da allora Umberto contribu\u00ec all'ampliamento del Delfinato integrandovi la sua baronia de La Tour du Pin, il che lo porto a scontrarsi spesso con i vicini Conti di Savoia.\nContrasti con i Savoia.\nIl conte Filippo I di Savoia, mal tollerava che la baronia de La Tour du Pin, ora unita al Delfinato, tagliasse le vie di comunicazione fra la Bresse e la Contea di Savoia, perci\u00f2 entr\u00f2 in guerra contro il vicino nel 1282. Come gran parte delle guerre medievali, questa non fu altro che una serie di incursioni nel territorio nemico, destinate a saccheggiare i raccolti ed a seminare il terrore nelle popolazioni avversarie.I mandamenti dell'Alto Gr\u00e9sivaudan vennero colpiti da una sequenza di incursioni savoiarde. Avalon venne attaccata in agosto ma la difesa eroica di una compagnia di balestrieri di Grenoble ne imped\u00ec la conquista. Questo villaggio di frontiera fu nuovamente attaccato in due riprese nella settimana che precede la festivit\u00e0 di Tutti i Santi. Tutti i mulini furono distrutti e nella medesima settimana fu attaccata Bellecombe. Infine, nel mese di dicembre, Luigi I del Piemonte (1254 \u2013 1352), secondo nipote di Filippo I di Savoia, al comando di 48 cavalieri, assedi\u00f2 senza successo il castello de la Buissi\u00e8re, rientrando poi con soli sei prigionieri. La guerr\u00e0 avr\u00e0 fine nel 1286 con il trattato di Parigi.\nQuello stesso anno il castellano di Bellecombe, Aimerico di Brian\u00e7on, rese omaggio al conte di Savoia, cedendo alle pressioni di quest'ultimo. \nCi\u00f2 comport\u00f2 che il mandamento di La Buissi\u00e8re ed il suo castello divenissero la prima linea di difesa del Delfinato alla sua destra.\nNon potendo accettare questo sconfinamento sulle sue terre, Umberto I propose una abile negozio ad Aimerico, consistente nello scambio del suo mandamento di Bellecombe contro quello di Varces, cosa che Aimerico accett\u00f2 nel 1289. Bellecombe appartenne cos\u00ec definitivamente al Delfinato, con gran dispetto del conte di Savoia Amedeo V.Quest'ultimo, deciso a vendicarsi, attacc\u00f2 e distrusse il villaggio di Bellecombe, passando i suoi abitanti a fil di spada. Proseguendo le sue incursioni nel Gr\u00e9sivaudan, bruciando cascine e baite che incontrava, egli pose l'assedio al castello di La Terrasse, difeso dal castellano Hugues d'Arces. L'assalto dur\u00f2 un giorno intero ma fall\u00ec, lasciando sul terreno numerosi morti.Battendo in ritirata il Savoia incendi\u00f2 Barraux, radendone al suolo il mastio. Tuttavia Umberto approfitt\u00f2 del tempo trascorso dai savoiardi per la demolizione, raccogliendo una piccola armata di soccorso, composta specialmente di nobili cavalieri di La Buissi\u00e8re, per tendere ad Amedeo un'imboscata nel bosco della Servette fra Barraux e Chapareillan, ove le truppe di Amedeo vengono messe in rotta, molti suoi uomini uccisi o presi prigionieri.La vertenza fu risolta nel 1293 con il trattato di Saint-Jean-de-Maurienne.I vari scontri coi conti di Savoia son citati anche nel \"De Allobrogibus libri novem\".\nPer aver intrapreso spedizioni guerresche contro il conte di Savoia ed aver oppresso i suoi sudditi a pedaggi abusivi, Umberto venne sottoposto a tre scomuniche, il che non gli imped\u00ec, lasciando il potere al figlio Giovanni, di ritirarsi nella certosa di Val Ste Marie nel 1306, dove mor\u00ec e dove fu tumulato l'anno dopo.\nMatrimonio e figli.\nNel 1273 Umberto aveva sposato Anna di Borgogna, che, secondo il \"De Allobrogibus libri novem\", era la figlia femmina primogenita del delfino del Viennois e conte di Albon, conte di Grenoble, di Oisans, di Brian\u00e7on, di Embrun e di Gap, Ghigo VII e della Signora di Faucigny, Beatrice.Umberto da Anna ebbe nove figli:\nUmberto da due diverse amanti di cui non si conoscono n\u00e9 il nome n\u00e9 gli ascendenti ebbe due figli:"}
{"id": "2609872", "revid": "1543377", "url": "https://it.wikipedia.org/wiki?curid=2609872", "title": "Henry Swift (fotografo)", "text": " Egli \u00e8 famoso per aver fatto parte del Gruppo f/64.\nBiografia.\nAgli inizi del 1920 conobbe il fotografo Edward Weston per caso in Carmel, in California e cominci\u00f2 a fare fotografie per hobby. Nel 1932 divenne membro fondatore del Gruppo f/64 insieme a Weston, Ansel Adams, Imogen Cunningham e molti altri. Nello stesso anno mise in mostra nove stampe (lo stesso numero di Weston) al Young Memorial Museum di San Francisco. Cunningham ricorda che Swift acquist\u00f2 tutte le stampe della prima esposizione e che, se avesse pagato il prezzo indicato per ogni foto, gli sarebbe costato un totale di 845$ per 80 stampe.\nDopo lo scioglimento del gruppo f/64 nel 1935, l'interesse di Swift per la fotografia fin\u00ec. Quando mor\u00ec, nel 1962, la sua vedova Florence Swift raccolse la sua collezione di fotografie dei membri del Gruppo f/64, chiese ulteriori donazioni da parte di alcuni membri originali del gruppo e don\u00f2 l'intera collezione al Museum of Modern Art di San Francisco."}
{"id": "2609875", "revid": "287204", "url": "https://it.wikipedia.org/wiki?curid=2609875", "title": "Badnawar", "text": " \nBadnawar \u00e8 una suddivisione dell'India, classificata come \"nagar panchayat\", di 17.746 abitanti, situata nel distretto di Dhar, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 23\u00b0 1' 0 N e 75\u00b0 13' 0 E e ha un'altitudine di 505 .\nSociet\u00e0.\nEvoluzione demografica.\nAl censimento del 2001 la popolazione di Badnawar assommava a 17.746 persone, delle quali 9.323 maschi e 8.423 femmine. I bambini di et\u00e0 inferiore o uguale ai sei anni assommavano a 2.882, dei quali 1.549 maschi e 1.333 femmine. Infine, coloro che erano in grado di saper almeno leggere e scrivere erano 11.382, dei quali 6.706 maschi e 4.676 femmine."}
{"id": "2609879", "revid": "287204", "url": "https://it.wikipedia.org/wiki?curid=2609879", "title": "Bagh", "text": "Bagh \u00e8 una suddivisione dell'India, classificata come \"census town\", di 7.415 abitanti, situata nel distretto di Dhar, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 22' 0 N e 74\u00b0 46' 0 E e ha un'altitudine di 239 .\nSociet\u00e0.\nEvoluzione demografica.\nAl censimento del 2001 la popolazione di Bagh assommava a 7.415 persone, delle quali 3.766 maschi e 3.649 femmine. I bambini di et\u00e0 inferiore o uguale ai sei anni assommavano a 1.204, dei quali 616 maschi e 588 femmine. Infine, coloro che erano in grado di saper almeno leggere e scrivere erano 4.657, dei quali 2.671 maschi e 1.986 femmine."}
{"id": "2609880", "revid": "110157", "url": "https://it.wikipedia.org/wiki?curid=2609880", "title": "Comitato Olimpico del Nepal", "text": "Il Comitato Olimpico del Nepal (noto anche come Nepal Olympic Committee in inglese) \u00e8 un'organizzazione sportiva nepalese, nata nel 1962 a Kathmandu, Nepal.\nRappresenta questa nazione presso il Comitato Olimpico Internazionale (CIO) dal 1963 ed ha lo scopo di curare l'organizzazione ed il potenziamento dello sport in Nepal e, in particolare, la preparazione degli atleti nepalesi, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Dhruba Bahadur Pradhan, mentre la carica di segretario generale \u00e8 occupata da Jeevan Ram Shrestha."}
{"id": "2609886", "revid": "614400", "url": "https://it.wikipedia.org/wiki?curid=2609886", "title": "William Nordhaus", "text": "\u00c8 stato insignito del Premio Nobel per l'economia nel 2018, insieme a Paul Romer, per i suoi studi su economia e cambiamento climatico.\nCarriera.\nNordhaus ha ottenuto il B.A. a Yale nel 1963 e il Ph.D. al MIT nel 1967. \u00c8 stato membro della facolt\u00e0 di Yale dal 1967 dove insegna. \u00c8 anche membro dell'accademia nazionale delle scienze e fa parte della Brookings Institution dal 1972. \nDurante l'amministrazione Carter \u00e8 stato membro del \"Council of Economic Advisers\" ed \u00e8 membro straniero del Royal Swedish Academy of Engineering Sciences dal 1999.\nLibri.\nNordhaus \u00e8 autore di molti libri, a cominciare dal manuale di economia scritto insieme al premio Nobel Paul Samuelson. Il libro \u00e8 alla 19\u00aa edizione ed \u00e8 stato tradotto in almeno 17 lingue. Ha scritto numerosi libri sul riscaldamento globale e sui cambiamenti climatici, uno dei temi principali su cui si \u00e8 concentrata la sua ricerca, incluso \"Managing the Global Commons: The Economics of Climate Change\" e \"Warming the World: Economic Models of Global Warming\" (with Joseph Boyer). \nNel 1972 Nordhaus, con James Tobin, ha pubblicato \"Is Growth Obsolete?\", un articolo che ha introdotto le misure del benessere economico come primo modello di sostenibilit\u00e0 economica.\nContributi sull'economia del cambio climatico.\nNordhaus \u00e8 uno dei principali economisti a occuparsi di modelli di cambiamento climatico. Ha affermato:\nNordhaus sostiene inoltre che la tecnologia ha isolato sempre di pi\u00f9 l'umanit\u00e0 e l'attivit\u00e0 economica dai \"capricci\" del clima. Secondo i modelli di cambiamento climatico che ha sviluppato, in generale quei settori che dipendono fortemente da ecosistemi non gestiti, cio\u00e8 che dipendono fortemente dalle piogge o temperature, saranno i pi\u00f9 colpiti dai cambiamenti. L'agricoltura, la selvicoltura, le attivit\u00e0 ricreative all'aperto e quelle sulle coste ricadono in questa categoria. Nordhaus prende sul serio le incertezze e l'imponderabile, potenzialmente catastrofico, impatto del cambiamento del clima."}
{"id": "2609890", "revid": "22475", "url": "https://it.wikipedia.org/wiki?curid=2609890", "title": "Reticolo reciproco", "text": "In geometria e in cristallografia il reticolo reciproco del reticolo di Bravais \u00e8 un insieme di vettori formula_1 che generano un reticolo di Bravais nello spazio dei momenti. L'onda piana il cui vettore d'onda sia formula_1 ha la stessa periodicit\u00e0 del reticolo di partenza.\nDefinizione.\nConsideriamo un set di punti formula_3 che costituiscono un reticolo di Bravais ed un'onda piana definita da formula_4. Tale onda piana per alcuni valori di formula_5 ha la periodicit\u00e0 del reticolo di Bravais. L'insieme dei vettori d'onda formula_6 che descrive onde piane con la periodicit\u00e0 di un dato reticolo di Bravais si chiama reticolo reciproco. Tale condizione da un punto di vista algebrico corrisponde a scrivere:\nDovendo tale relazione valere per qualsiasi formula_8 segue che l'insieme dei vettori del reticolo reciproco soddisfa la relazione:\nper tutti i punti R del reticolo di Bravais.\nAd ogni reticolo di Bravais possiamo associare un reticolo reciproco in maniera univoca. Il reticolo di Bravais che determina un certo reticolo reciproco \u00e8 spesso chiamato \"reticolo diretto\", quando considerato assieme al suo reciproco. Il reticolo reciproco \u00e8 anche un reticolo di Bravais nello spazio dei vettori d'onda. Il reticolo reciproco del reticolo reciproco \u00e8 il reticolo di Bravais originale.\nEssendo il reticolo reciproco un reticolo di Bravais, possiamo scrivere da un punto di vista algebrico che:\ndove formula_11 sono numeri interi e formula_12 sono i vettori primitivi del reticolo reciproco.\nI vettori del reticolo reciproco hanno la dimensione di una formula_13.\nPer un reticolo infinito tridimensionale definito dai suoi vettori primitivi formula_14, (che non sono univoci) esiste un algoritmo semplice che permette di ricavare i vettori primitivi dello spazio reciproco:\nI vettori del reticolo reciproco sono legati alle famiglie di piani reticolari.\nEsempi di reticoli reciproci.\nCubico semplice.\nSe si scelgono come vettori primitivi dello spazio diretto\nAllora essendo:\ni vettori primitivi dello spazio reciproco sono:\nCio\u00e8 il reticolo reciproco \u00e8 cubico semplice come il reticolo dello spazio diretto, ma con passo reticolare formula_21.\nReticolo cubico a corpo centrato.\nSe si scelgono come vettori primitivi dello spazio diretto (tale scelta \u00e8 quella pi\u00f9 simmetrica):\nin questo caso i vettori primitivi del reticolo reciproco saranno:\nReticolo cubico a facce centrate.\nSe si scelgono come vettori primitivi dello spazio diretto:\nin questo caso i vettori primitivi del reticolo reciproco saranno:\nCio\u00e8 il reticolo reciproco dell'fcc \u00e8 un bcc, mentre del bcc \u00e8 un fcc, entrambi con passo reticolare formula_34."}
{"id": "2609895", "revid": "110157", "url": "https://it.wikipedia.org/wiki?curid=2609895", "title": "Comitato Olimpico dell'Oman", "text": "Il Comitato Olimpico dell'Oman (noto anche come \u0639\u0645\u0627\u0646 \u0627\u0644\u0644\u062c\u0646\u0629 \u0627\u0644\u0623\u0648\u0644\u0645\u0628\u064a\u0629 in arabo) \u00e8 un'organizzazione sportiva omana, nata nel 1982 a Ruwi, Oman.\nRappresenta questa nazione presso il Comitato Olimpico Internazionale (CIO) dal 1982 ed ha lo scopo di curare l'organizzazione ed il potenziamento dello sport in Oman e, in particolare, la preparazione degli atleti omani, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Ali Masoud Al-Sunaidy, mentre la carica di segretario generale \u00e8 occupata da Hilal Ali Al-Sinani."}
{"id": "2609897", "revid": "339392", "url": "https://it.wikipedia.org/wiki?curid=2609897", "title": "Serpente tigre australiano", "text": ""}
{"id": "2609898", "revid": "1516566", "url": "https://it.wikipedia.org/wiki?curid=2609898", "title": "HMS Calypso (D61)", "text": "L'HMS \"Calypso\", settima nave da guerra britannica a portare questo nome, \u00e8 stato un incrociatore leggero classe C, tipo \"Caledon\", della Royal Navy. Venne impostato nei cantieri Hawthorn Leslie and Company il 17 febbraio 1916, varato il 24 gennaio 1917 ed entr\u00f2 in servizio il 21 giugno seguente.\nServizio.\nAll'ingresso in servizio venne assegnata alla \"Grand Fleet\" e partecip\u00f2 il 17 novembre successivo alla seconda battaglia di Helgoland, scoppiata in seguito all'avvistamento da parte della \"Calypso\" e della sorella di una forza di dragamine tedeschi. In seguito si aggiunsero allo scontro varie navi da battaglia sia britanniche che tedesche. Durante il combattimento il ponte della \"Calypso\" venne colpito da un proiettile da delle batterie secondarie della , che uccise tutti i marinai presenti compreso il capitano, e caus\u00f2 il lancio di un siluro gi\u00e0 innescato.\nFinita la prima guerra mondiale, nel 1918 venne trasferita nel Mar Baltico insieme alla sorella per prendere parte alla campagna britannica lanciata per appoggiare le truppe estoni, sotto attacco da parte dei bolscevichi durante la Guerra civile russa. La nave ebbe nel 1922 il compito di trasferire i reali di Grecia in seguito all'abdicazione di Costantino I e la cessione del potere ad un regime militare; il fratello del re, Andrea di Grecia, venne bandito dal paese a vita da un tribunale rivoluzionario e costretto alla fuga insieme alla famiglia e al figlio neonato, Philippos. La famiglia venne trasferita a Brindisi da dove raggiunse Parigi in treno.\nAllo scoppio della seconda guerra mondiale, nel settembre 1939, la nave serv\u00ec nel Mare del Nord con il 7\u00ba Squadrone Incrociatori. Il 24 settembre la \"Calypso\" intercett\u00f2 il mercantile tedesco \"Minden\" a sud dell'Islanda, ma l'equipaggio autoaffond\u00f2 la nave. Il 22 novembre seguente riusc\u00ec invece a catturare il mercantile \"Konsul Hendrik Fisser\", sempre al largo dell'Islanda. Il giorno seguente, 23 novembre, l'incrociatore ausiliario \"Rawalpindi\" venne affondato dagli incrociatori da battaglia tedeschi \"Scharnhorst\" e \"Gneisenau\". La \"Calypso\" partecip\u00f2 quindi alla caccia alle navi tedesche, che per\u00f2 risult\u00f2 infruttuosa.\nIl 21 dicembre venne trasferita presso il 3\u00ba Squadrone Incrociatori della \"Mediterranean Fleet\" con base Malta e, successivamente all'entrata in guerra del Regno d'Italia, ad Alessandria d'Egitto.\nDue giorni dopo la dichiarazione di guerra italiana al Regno Unito, avvenuta il 10 giugno, la \"Calypso\" si trovava in navigazione con il compito di intercettare il naviglio italiano diretto in Libia quando venne silurata dal sommergibile \"Alpino Bagnolini\", al comando del tenente di vascello Franco Tosoni Pittoni, mentre si trovava circa 50 miglia a sud di capo Lithion, sull'isola di Creta. La nave affond\u00f2 dopo due ore e mezza circa alle 13, causando la morte di 38 marinai. I sopravvissuti vennero soccorsi dall'incrociatore \"Caledon\" e dal cacciatorpediniere . La \"Calypso\" fu quindi la prima nave da guerra britannica a venire affondata dalla Regia Marina durante la seconda guerra mondiale."}
{"id": "2609899", "revid": "287204", "url": "https://it.wikipedia.org/wiki?curid=2609899", "title": "Banda (Madhya Pradesh)", "text": "Banda \u00e8 una suddivisione dell'India, classificata come \"nagar panchayat\", di 26.178 abitanti, situata nel distretto di Sagar, nello stato federato del Madhya Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 24\u00b0 3' 0 N e 78\u00b0 57' 0 E e ha un'altitudine di 501 .\nSociet\u00e0.\nEvoluzione demografica.\nAl censimento del 2001 la popolazione di Banda assommava a 26.178 persone, delle quali 13.773 maschi e 12.405 femmine. I bambini di et\u00e0 inferiore o uguale ai sei anni assommavano a 4.274, dei quali 2.210 maschi e 2.064 femmine. Infine, coloro che erano in grado di saper almeno leggere e scrivere erano 17.743, dei quali 10.470 maschi e 7.273 femmine."}
{"id": "2609908", "revid": "102391094", "url": "https://it.wikipedia.org/wiki?curid=2609908", "title": "Sgrilla", "text": "Sgrilla \u00e8 un singolo del gruppo musicale italiano Club Dogo, pubblicato il 15 maggio 2009 come primo estratto dal quarto album in studio \"Dogocrazia\".\nVideo musicale.\nIl videoclip inizia con il loro agente che dice che non va bene quello che stanno facendo e li manda in una specie di centro di riabilitazione. A queste susseguono scene dove il gruppo canta. Nel videoclip appaiono oltre al gruppo anche altri artisti italiani, come J-Ax, Vincenzo da Via Anfossi e Vacca"}
{"id": "2609910", "revid": "287204", "url": "https://it.wikipedia.org/wiki?curid=2609910", "title": "Bamora", "text": " \nBamora \u00e8 una suddivisione dell'India, classificata come \"census town\", di 7.416 abitanti, situata nel distretto di Sagar, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 24\u00b0 4' 60 N e 78\u00b0 4' 60 E e ha un'altitudine di 397 .\nSociet\u00e0.\nEvoluzione demografica.\nAl censimento del 2001 la popolazione di Bamora assommava a 7.416 persone, delle quali 3.870 maschi e 3.546 femmine. I bambini di et\u00e0 inferiore o uguale ai sei anni assommavano a 1.072, dei quali 536 maschi e 536 femmine. Infine, coloro che erano in grado di saper almeno leggere e scrivere erano 5.096, dei quali 2.979 maschi e 2.117 femmine."}
{"id": "2609912", "revid": "1442080", "url": "https://it.wikipedia.org/wiki?curid=2609912", "title": "Coordinamento (diritto)", "text": "Il coordinamento nel diritto pubblico \u00e8 il procedimento attraverso il quale un'autorit\u00e0 od un organo sovraordinato \u2014 dotato di una propria competenza e responsabilit\u00e0 \u2014 dirige, razionalizza e controlla l'operato e l'attivit\u00e0 di pi\u00f9 organismi consimili destinati ad operare in un medesimo campo.\nL'istituto nell'ordinamento giuridico italiano \u00e8 presente in molti comparti dell'apparato statale e degli enti periferici dello Stato, ne sono un esempio il coordinamento delle forze di polizia ed il coordinamento dei servizi di informazione e sicurezza.\nIl coordinamento nella sicurezza.\nIn Italia l'assetto della pubblica sicurezza delineato dall legge 1\u00ba aprile 1981 n. 121, ha individuato l'amministrazione di pubblica sicurezza come organo ordinario di coordinamento delle forze di polizia individuate ai sensi dell'articolo 16 della citata legge - ovvero la Polizia di Stato, l'Arma dei carabinieri quale forza armata in servizio permanente di pubblica sicurezza e, infine, la Guardia di finanza, il Corpo di polizia penitenziaria, il Corpo forestale dello Stato - in sede centrale il Comitato nazionale dell'ordine e della sicurezza pubblica, presieduto dal ministro dell'interno e composto dal direttore generale della PS-capo della Polizia, dal comandante generale dell'Arma dei carabinieri e dal comandante generale della Guardia di finanza e a livello provinciale il Comitato provinciale per l'ordine e la sicurezza pubblica, presieduto dal prefetto e composto dal questore, dal comandante provinciale dell'Arma dei carabinieri e dal comandante provinciale della Guardia di finanza.\nL'istituto del coordinamento per le forze di polizia \u00e8 da decenni oggetto di studio presso la Scuola di perfezionamento delle forze di polizia in Roma, ove costituisce materia di insegnamento per i funzionari e gli ufficiali di tutte le polizie nazionali che vi frequentano annualmente corsi di alta formazione. La omonima rivista trimestrale della Scuola ha pubblicato numerosi interventi sul tema talch\u00e9 nei suoi fascicoli \u00e8 condensata gran parte della dottrina che si \u00e8 venuta maturando dal 1981 ad oggi.\nIl coordinamento nei servizi d'informazione e sicurezza.\nLa legge 3 agosto 2007 n. 124 (\"Sistema di informazione per la sicurezza della Repubblica e nuova disciplina del segreto\"),relativa alla riforma dei servizi segreti italiani istituisce il Dipartimento delle informazioni per la sicurezza (DIS), l'Agenzia informazioni e sicurezza esterna (AISE), istituita alle dipendenze del Ministero della Difesa, l'Agenzia informazioni e sicurezza interna (AISI), istituita alle dipendenze del Ministero dell'Interno, in luogo dei preesistenti CESIS, SISMi (militare) e SISDe (civile).\nIl DIS \u00e8 un dipartimento della Presidenza del Consiglio dei ministri, da cui dipende direttamente, con il compito di vigilare l'attivit\u00e0 di AISI e AISE sulla corretta applicazione delle disposizioni emanate dall'Autorit\u00e0 nazionale per la sicurezza: il presidente del Consiglio. il DIS cura altres\u00ec le attivit\u00e0 di promozione e diffusione della cultura della sicurezza e la comunicazione istituzionale e impartisce gli indirizzi per la gestione unitaria del personale dell varie strutture.\n\"Ruolo principale del DIS \u00e8 quello del coordinamento delle attivit\u00e0 di informazione per la sicurezza svolte dall'AISE e dall'AISI\". Il DIS deve essere costantemente informato delle operazioni di competenza dei servizi di informazione per la sicurezza e trasmette al presidente del Consiglio le informative e le analisi prodotte dal Sistema di informazione per la sicurezza.\nIl Dipartimento promuove e garantisce, anche attraverso riunioni periodiche, lo scambio informativo tra l'AISE, l'AISI e le forze di polizia; comunica al presidente del Consiglio le acquisizioni provenienti dallo scambio informativo e i risultati delle riunioni periodiche. Tali informative sono trasmesse, su disposizione del presidente del Consiglio , sentito il CISR, ad amministrazioni pubbliche o enti, anche ad ordinamento autonomo, interessati all'acquisizione di informazioni per la sicurezza. Il DIS elabora, d'intesa con l'AISE e l'AISI, il Piano di acquisizione delle risorse umane e materiali e di ogni altra risorsa comunque strumentale all'attivit\u00e0 dei servizi di informazione per la sicurezza, da sottoporre all'approvazione del presidente del Consiglio."}
{"id": "2609917", "revid": "27328143", "url": "https://it.wikipedia.org/wiki?curid=2609917", "title": "Cacciatorpediniere missilistico", "text": ""}
{"id": "2609919", "revid": "287204", "url": "https://it.wikipedia.org/wiki?curid=2609919", "title": "Bamor", "text": " \nBamor (o Bamor Kalan) \u00e8 una suddivisione dell'India, classificata come \"nagar panchayat\", di 25.222 abitanti, situata nel distretto di Morena, nello stato federato del Madhya Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 24\u00b0 53' 60 N e 78\u00b0 9' 0 E e ha un'altitudine di 353 .\nSociet\u00e0.\nEvoluzione demografica.\nAl censimento del 2001 la popolazione di Bamor assommava a 25.222 persone, delle quali 13.607 maschi e 11.615 femmine. I bambini di et\u00e0 inferiore o uguale ai sei anni assommavano a 4.599, dei quali 2.428 maschi e 2.171 femmine. Infine, coloro che erano in grado di saper almeno leggere e scrivere erano 14.701, dei quali 9.514 maschi e 5.187 femmine."}
{"id": "2609921", "revid": "6923", "url": "https://it.wikipedia.org/wiki?curid=2609921", "title": "Nikolaj F\u00ebdorovi\u010d Vatutin", "text": "I primi anni.\nNikolaj F\u00ebdorovi\u010d Vatutin nacque in una modesta famiglia contadina della provincia di Voronez. Dopo aver aderito alla Rivoluzione bolscevica del 1917, si arruol\u00f2 nell'Armata Rossa e combatt\u00e9 nelle regioni di Starobelsk e Lugansk contro le formazioni guerrigliere anarchiche di Nestor Machno. Dopo la fine della Guerra Civile tra Rossi e Bianchi, nel 1922 frequent\u00f2 la Scuola di fanteria di Poltava e venne promosso ufficiale; nel 1929 si diplom\u00f2 all'Accademia Militare di Frunze. Inizi\u00f2 cos\u00ec per Vatutin una intensa carriera di lavoro e studio nell'ambito degli stati maggiori, coronata nel 1937 dai corsi alla prestigiosa Accademia di Stato Maggiore generale.\nVatutin cominci\u00f2 cos\u00ec una rapida carriera ai vertici degli stati maggiori operativi sovietici; altamente apprezzato dall'importante generale Georgij \u017dukov (che ebbe sempre altissima considerazione per lui) lo segu\u00ec al Distretto Militare Speciale di Kiev come vice capo e poi suo capo di Stato Maggiore (1938-1941). Nel gennaio 1941, al momento della grande rivoluzione di comandi attuata da Stalin (dopo le delusioni finlandesi), Vatutin pass\u00f2 allo Stato Maggiore generale a Mosca (di cui di l\u00ec a poco avrebbe assunto la direzione proprio \u017dukov) con il cruciale incarico di Capo della Sezione Operativa (incaricata della pianificazione operativa globale). In questo ruolo, forse ancora prematuro vista la sua giovane et\u00e0, contribu\u00ec alla elaborazione dei piani operativi di mobilitazione e schieramento elaborati nel 1941 (che si sarebbero rivelati drammaticamente inadeguati alla situazione e alle forze sul campo). Alla vigilia della Grande Guerra Patriottica, Vatutin era il principale collaboratore di \u017dukov e Timo\u0161enko allo Stato Maggiore generale con il titolo di Primo Vice Capo di Stato Maggiore.\nLa Grande Guerra Patriottica.\nL'attacco di sorpresa tedesco travolse completamente l'Armata Rossa e provoc\u00f2 anche un collasso iniziale della catena di comando sovietica; furono giornate drammatiche, in cui Vatutin si impegn\u00f2 ad eseguire, con tutta la sua energia, le direttive previste di contrattacco immediato contro le punte corazzate tedesche. Erano piani irrealistici e irrealizzabili che avrebbero comportato gravissime perdite e il crollo dello schieramento iniziale sovietico. Dopo le prime sconfitte Vatutin venne inviato sul campo di battaglia come Capo di Stato Maggiore del Fronte Nord-Occidentale incaricato della difesa di Leningrado. Dopo durissime battaglie, l'avanzata tedesca venne miracolosamente bloccata alle porte della ex-capitale.\nNella primavera 1942 Vatutin venne richiamato a Mosca e riassegnato allo Stato Maggiore generale, in riorganizzazione sotto la capace guida del maresciallo \u0160apo\u0161nikov e del generale Vasilevskij; l'inizio dell'Operazione Blu provoc\u00f2 una nuova grave crisi nel fronte sovietico, Vatutin venne inviato sul fronte di Vorone\u017e per sostituire il generale Filipp Golikov e assumere la difesa della citt\u00e0 (luglio 1942). Comandante per la prima volta di un fronte operativo, fece mostra dell'ottimismo, l'audacia, la capacit\u00e0 strategica e la straordinaria energia che avrebbero caratterizzato per tutta la guerra la sua conduzione sul campo, usando contro i tedeschi la loro stessa tattica della blitzkrieg basata su l'amassamento di truppe in colonne, con ingente uso di reparti corazzati con il supporto massiccio di fanteria e aviazione, che si incuneano in profondit\u00e0 in territorio nemico, per poi compiere ampie azioni, prima di sfondamento e e successivamente di accerchiamento del nemico. La citt\u00e0 di Vorone\u017e venne difesa aspramente contro le potenti forze tedesche. Per questi meriti, venne nominato nell'ottobre 1942 al comando del neo-costituito Fronte sud-occidentale con il compito importantissimo di costituire l'ariete strategico della prevista e decisiva Operazione Urano nel settore di Stalingrado.\nIl 19 novembre il Fronte Sud-Occidentale, sotto l'aggressiva guida di Vatutin, sferrava l'attacco sul fronte del Don; in pochi giorni travolgeva le forze tedesco-rumene, sbaragliava le riserve tedesche, attraversava il Don di sorpresa a Kala\u010d e si congiungeva con le forze sovietiche, provenienti da sud, del Fronte di Stalingrado. Questo clamoroso successo segnava la svolta della battaglia di Stalingrado e della stessa vita militare di Vatutin. Il generale era stato l'artefice, con la sua energia e abilit\u00e0 strategica, della rapidissima avanzata; ma anche nella fase preparatoria iniziale egli aveva contribuito in modo sostanziale alla pianificazione dell'Operazione Urano e all'ampliamento dei suoi obiettivi.\nDopo una breve pausa, Vatutin ripartiva all'attacco il 16 dicembre durante l'Operazione Piccolo Saturno; in questa occasione aveva dato prova della sua audacia e della sua indipendenza di giudizio proponendo l'esecuzione immediata del pi\u00f9 ambizioso piano \"Saturno\" contro Rostov, nonostante le decisioni contrarie di Stalin e Vasilevskij (nell'occasione fece forse prova di eccessivo ottimismo, che fu sempre il suo difetto principale). La nuova offensiva (con obiettivo pi\u00f9 limitato) fu un nuovo schiacciante successo: in collaborazione con il Fronte del generale Golikov, gli italiani furono travolti e le colonne corazzate di Vatutin puntarono direttamente sugli aeroporti tedeschi che rifornivano la sacca di Stalingrado. Alla fine dell'anno questa nuova vittoria suggellava il triste destino della sesta Armata tedesca. Agli inizi del 1943, Vatutin prosegu\u00ec con grande vigore la sua apparentemente inesorabile offensiva in direzione del Dnepr e del Mare d'Azov (\"Operazione Galoppo\"), i tedeschi sembravano in rotta, Stalin e lo Stavka premevano per continuare l'avanzata; lo stesso Vatutin credeva fiduciosamente nel crollo definitivo del nemico. In questa occasione il suo eccessivo ottimismo gli caus\u00f2 la prima dura sconfitta: le Panzerdivision del feldmaresciallo von Manstein contrattaccarono di sorpresa e sbaragliarono le punte avanzate sovietiche; in grave difficolt\u00e0, Vatutin riusc\u00ec fortunosamente a ripiegare con gravi perdite dietro il Donec (marzo 1943).\nDurante la lunga pausa della primavera 1943, Vatutin, sempre altamente considerato dall'Alto comando sovietico, pass\u00f2 al comando del Fronte di Vorone\u017e, incaricato della difesa del fianco meridionale del saliente di Kursk. In questo nuovo incarico difensivo mostr\u00f2 grande energia nella costituzione di una vera trappola anticarro per i panzer (decise tra l'altro di interrare i carri armati per combattere una battaglia da fermo, consapevole della superiorit\u00e0 tedesca in campo aperto). La battaglia di Kursk (5-12 luglio 1943) avrebbe messo a dura prova le qualit\u00e0 militari e morali di Vatutin, duramente pressato dai cunei corazzati tedeschi. Con grande risolutezza si mostr\u00f2 pari alla prova e con l'aiuto delle riserve del Fronte della Steppa del generale Ivan Konev, fin\u00ec per sfiancare e esaurire l'offensiva del nemico.\nA partire dal 3 agosto il Fronte di Vatutin, opportunamente rinforzato, ripartiva all'attacco; una serie di sanguinose vittorie avrebbero segnato la seconda met\u00e0 del 1943. Nonostante gli aspri contrattacchi, i carri armati di Vatutin avanzarono verso il Dniepr (che venne superato dalle sue truppe il 22 settembre). Il 6 novembre i suoi soldati liberavano Kiev dopo una audace manovra aggirante che aveva completamente sorpreso le forze tedesche. Nonostante la successiva controffensiva nemica di \u017dytomyr, che colse in parte di sorpresa Vatutin, la serie di vittorie confermava le qualit\u00e0 strategiche e caratteriali del generale (il pi\u00f9 temuto anche dai suoi avversari tedeschi).\nLa morte.\nL'inverno 1943 sembr\u00f2 iniziare con nuovi successi: le truppe di Vatutin passarono ancora all'attacco, parteciparono alla battaglia della sacca di Korsun' (una nuova grande vittoria), e marciarono per liberare l'Ucraina occidentale.\nIl 29 febbraio 1944 nella regione di Rovno, il generale cadde in un'imboscata, durante un'ispezione sulla linea del fronte di una delle sue armate, tesagli da guerriglieri ucraini nazionalisti (l'UPA, \"Ukrainska povstanka armija\": armata insurrezionale ucraina); gravemente ferito venne fortunosamente evacuato a Kiev. La sua agonia sarebbe terminata con la morte il 15 aprile 1944. Al giovane generale Vatutin furono tributati solenni funerali di stato a Kiev. Nei mesi precedenti di febbraio e marzo anche i suoi fratelli Afanasij e Sem\u00ebn erano caduti in azione, la loro povera madre Vera Efimovna perse tre figli in tre mesi.\nIl comando del generale Vatutin sarebbe stato assunto immediatamente dal maresciallo Georgij \u017dukov in persona.\nInsignito del titolo di Eroe dell'Unione Sovietica, Nikolaj Vatutin \u00e8 rimasto poco conosciuto in Occidente al di fuori della cerchia degli specialisti (anche per la sua morte prematura), oscurato dai pi\u00f9 noti generali sovietici Georgij \u017dukov, Konstantin Rokossovskij e Ivan Konev. Solo in seguito il suo ruolo, la sua personalit\u00e0 e le grandi qualit\u00e0 strategico-operative hanno ottenuto il pieno riconoscimento della storiografia internazionale pi\u00f9 documentata e autorevole; il generale viene considerato uno dei migliori generali dell'Armata Rossa e dell'intera seconda guerra mondiale."}
{"id": "2609922", "revid": "1649415", "url": "https://it.wikipedia.org/wiki?curid=2609922", "title": "The Amazing Race (prima edizione)", "text": "La prima edizione di \"The Amazing Race (in seguito definita The Amazing Race 1\") \u00e8 stata registrata dall'8 marzo all'8 aprile 2001 e trasmessa su CBS dal 5 settembre al 12 dicembre dello stesso anno, mentre in Italia \u00e8 andata in onda in prima visione su Adventure One dal 2 maggio al 25 luglio 2005. Nel corso della gara, sono stati visitati quattro continenti e nove paesi diversi, per un totale di pi\u00f9 di 56.000\u00a0km percorsi.\nOrdine di arrivo ed eliminazioni.\nLa tabella indica l'ordine di eliminazione dalla gara delle squadre. Vengono elencate le squadre, il tipo di rapporto che lega i componenti di ogni squadra (secondo la definizione ufficiale usata all'interno del programma), la posizione di arrivo di ogni tappa e il numero di \"Roadblock\" completati da ogni concorrente. Un numero in rosso indica l'eliminazione della squadra in quella tappa, un numero blu l'arrivo all'ultimo posto in una tappa a non eliminazione, un numero verde l'uso di un \"Fast Forward\" da parte della squadra. Se il numero della tappa \u00e8 verde, il \"Fast Forward\" non \u00e8 stato usato da nessuna squadra.\nRiassunto della gara.\n1\u00aa tappa (Stati Uniti \u2192 Sudafrica \u2192 Zambia).\nNel primo \"Fast Forward\" della gara, le squadre dovevano scendere a piedi fino al \"Boiling Pot\". Nel \"Detour\", la scelta \u00e8 stata fra \"Air\" (\"Aria\": raggiungere il fondovalle per mezzo di una teleferica e un salto con l'elastico di 54 metri) e \"Land\" (\"Terra\": arrivare allo stesso punto a piedi). Il \"Roadblock\", non trasmesso, \u00e8 consistito nel mangiare un uovo di struzzo.\n2\u00aa tappa (Zambia &amp; Botswana \u2192 Francia).\nNel \"Detour\", la scelta \u00e8 stata fra \"Near\" (\"Vicino\": recarsi in una giungla nelle vicinanze e trovare tre animali difficili da trovare \u2013 giraffa, impala, bufalo, zebra e rinoceronte) e \"Far\" (\"Lontano\": dirigersi in per fotografare solo un elefante). Il \"Roadblock\" \u00e8 consistito nel salire fino a met\u00e0 della Torre Eiffel e da l\u00ec individuare il \"Pit Stop\". Il \"Fast Forward\" \u00e8 consistito in una discesa in canoa lungo le rapide del fiume Zambesi.\nProva aggiuntiva: le squadre hanno partecipato ad una tradizionale cerimonia di benvenuto al villaggio di Mukuni.\n3\u00aa tappa (Francia).\nNel \"Detour\" la scelta \u00e8 stata tra \"Tough Climb\" (\"Scalata difficile\": salire i 297 gradini della torre della cattedrale di Notre-Dame e suonare una campana) e \"Easy Walk\" (\"Camminata facile\": trovare la statua di un gatto posizionata sotto il pendolo di Foucault del Pantheon). Il \"Roadblock\" \u00e8 consistito nell'andare dall'H\u00f4tel de Ville a Place du Ch\u00e2telet attraverso le fogne parigine. Il \"Fast Forward\" \u00e8 consistito nel trovare una piccola sala da t\u00e8 nel centro di Parigi.\n4\u00aa tappa (Francia \u2192 Tunisia).\nNel \"Detour\" la scelta \u00e8 stata tra \"Full Body Brew\" (\"Infusione completa\": trovare un piccolo caff\u00e8 senza l'aiuto di una mappa) e \"Full Body Massage\" (\"Massaggio completo\": trovare una sala per messaggi e sottoporsi a un massaggio della durata di venti minuti). Il \"Roadblock\" \u00e8 consistito nel trovare l'indizio successivo nei sotterranei dell'Anfiteatro di Thysdrus. Il \"Fast Forward\", inutilizzato, sarebbe consistito in una battuta di pesca al porto di Sidi Bou Said.\nProva aggiuntiva: le squadre hanno ricevuto come indizio la bandiera della Tunisia per sapere dove dirigersi, e la foto di un uomo da trovare una volta arrivati a destinazione.\n5\u00aa tappa (Tunisia).\nNel \"Detour\" la scelta \u00e8 stata tra \"Listening\" (\"Ascolto\": trovare uno dei set di \"Guerre stellari\", prendere un walkie talkie e usarlo per trovarne un altro nascosto in zona) e \"Puzzling\" (\"Rompicapo\": vincere una partita in un gioco di dadi tunisino). Il \"Roadblock\" \u00e8 consistito nel cavalcare un cammello, guidato dall'altro compagno di squadra e giungere al traguardo situato nel deserto con il solo aiuto di una bussola e di una serie di indicazioni.\n6\u00aa tappa (Tunisia \u2192 Italia).\nNel \"Detour\", la scelta \u00e8 stata tra \"Foot\" (\"Piede\": trovare la statua di un piede) e \"Hoof\" (\"Zoccolo\": trovare una statua, a partire dalla foto di uno zoccolo). Il \"Roadblock\" \u00e8 consistito nel guidare una Smart fino al \"Pit Stop\" di Sant'Agata Bolognese, usando solo una cartina in italiano. L'altro componente della squadra \u00e8 stato portato a destinazione a bordo di una Pagani Zonda.\n7\u00aa tappa (Italia \u2192 India).\nNel \"Detour\", la scelta \u00e8 stata fra \"Glide\" (\"Plana\": un volo in aliante con un pilota professionista) o \"Ride\" (\"Vai in bici\": saltare in sella a delle biciclette e seguire una mappa fino al prossimo indizio). Il \"Fast Forward\" \u00e8 consistito nel trovare il Castello Estense e percorrerne il fossato con una barca per trovare l'indizio. Il \"Roadblock\" \u00e8 consistito nel noleggiare un risci\u00f2 e trovare un negoziante nel Red Fort Market.\n8\u00aa tappa (India).\nNel \"Detour\", la scelta \u00e8 stata fra \"Elephant\" (\"Elefante\": viaggiare in elefante per incontrare un santone all'Amber Fort) e \"Rowboat\" (\"Barca a remi\": viaggiare in barca per incontrare un santone al Jal Mahal). Il \"Roadblock\" \u00e8 consistito nel trovare una cassetta degli indizi nel tempio di Karni Mata, dedicato ai topi e infestato dai roditori, indossando solo i calzini. Il \"Fast Forward\", inutilizzato, sarebbe consistito nel viaggiare fino all'osservatori astronomico di Jantar Mantar e salire i \"22 o 33 gradini\".\n9\u00aa tappa (India \u2192 Thailandia).\nNel \"Detour\", la scelta \u00e8 stata tra \"Public\" (\"Pubblico\": viaggiare in autobus fino alla prossima destinazione) e \"Private\" (\"Privato\": viaggiare in auto, trovata grazie solo ad un numero di targa). Il \"Fast Forward\" \u00e8 consistito nel recarsi al tempio del Buddha sdraiato di Wat Pho e trovare la ciotola con il giusto numero di monete per partecipare a un rito. Il \"Roadblock\" \u00e8 consistito nell'attraversare una fossa piena di tigri.\n10\u00aa tappa (Thailandia).\nNel \"Detour\", la scelta \u00e8 stata fra \"Hike\" (\"Cammina\": fare un lungo percorso a piedi per raggiungere l'indizio) e \"Climb\" (\"Scala\": scalare un muro per poi prendere una barca). Il \"Roadblock\" \u00e8 consistito nell'usare un kayak fino ad una caverna, contenente attrezzatura da sub e l'indizio successivo.\nProva aggiuntiva: usando l'attrezzatura da sub, le squadre hanno dovuto raggiungere l'indizio successivo a nuoto.\n11\u00aa tappa (Thailandia \u2192 Cina).\nNel \"Detour\", la scelta \u00e8 stata tra \"Volley\" (giocare con un giocatore professionista di ping pong fino a segnare cinque punti) e \"Rally\" (attraversare la citt\u00e0 per mezzo di autobus, scooter e risci\u00f2). Il \"Roadblock\" \u00e8 consistito nel mangiare alcuni piatti tradizionali cinesi, fra cui zampe di gallina, larve e calamari.\nProva aggiuntiva: al mercato di Hongqiao, le squadre hanno dovuto comprare gli ingredienti per il \"Roadblock\" successivo, basandosi su una lista scritta in cinese.\n12\u00aa tappa (Cina \u2192 Stati Uniti).\nNel \"Detour\", la scelta \u00e8 stata tra \"Flat\" (\"Piatto\": arrivare alla Grande Muraglia seguendo un percorso piuttosto agevole) e \"Steep\" (\"Ripido\": arrivarci con un percorso accidentato, ma pi\u00f9 rapido). Il \"Roadblock\", in Alaska, \u00e8 consistito in una scalata del ghiacciaio Matanuska.\nProve aggiuntive: al Tiantan Park, le squadre hanno dovuto trovare una gara di aquiloni per prendere l'indizio. In seguito, dopo aver passato la notte in un Bed &amp; Breakfast sul lago Scotty, le squadre hanno dovuto usare un trampolino elastico per vedere l'indizio, posizionato a grande distanza.\n13\u00aa tappa (Stati Uniti).\nNell'ultimo \"Detour\" della gara, la scelta \u00e8 stata fra \"Dog Power\" (\"Energia canina\": guidare una slitta trainata da cani fino all'indizio) e \"Horsepower\" (\"Cavalli vapore\": arrivare all'indizio in motoslitta, ma seguendo un tracciato molto pi\u00f9 lungo). Nell'ultimo \"Roadblock\" uno dei componenti di ogni squadra \u00e8 dovuto rimanere in biancheria intima o in costume da bagno e immergersi completamente nelle acque gelide del lago Fish."}
{"id": "2609926", "revid": "287204", "url": "https://it.wikipedia.org/wiki?curid=2609926", "title": "Baldeogarh", "text": " \nBaldeogarh \u00e8 una suddivisione dell'India, classificata come \"nagar panchayat\", di 7.585 abitanti, situata nel distretto di Tikamgarh, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 24\u00b0 45' 0 N e 79\u00b0 4' 0 E e ha un'altitudine di 318 .\nSociet\u00e0.\nEvoluzione demografica.\nAl censimento del 2001 la popolazione di Baldeogarh assommava a 7.585 persone, delle quali 3.982 maschi e 3.603 femmine. I bambini di et\u00e0 inferiore o uguale ai sei anni assommavano a 1.481, dei quali 789 maschi e 692 femmine. Infine, coloro che erano in grado di saper almeno leggere e scrivere erano 3.847, dei quali 2.391 maschi e 1.456 femmine."}
{"id": "2609927", "revid": "436907", "url": "https://it.wikipedia.org/wiki?curid=2609927", "title": "Brucia ancora", "text": "Brucia ancora \u00e8 un brano del gruppo musicale italiano Club Dogo, sesta traccia del quarto album in studio \"Dogocrazia\", pubblicato il 5 giugno 2009 dalla Universal Music Group.\nVideo musicale.\nIl videoclip si apre con una Marching band che suona all'interno di uno stadio (precisamente lo Stadio Carlo Speroni di Busto Arsizio) e dietro questa banda ci sono i Club Dogo con J-Ax.\nOltre alle scene dove si vedono cantare i rapper, fanno delle comparse nel video diversi volti noti dello spettacolo e dell'arte, come Marracash, Ricky Le Roy, Franchino, Carlo Pastore, Max Brigante, Pino Scotto.\nNel finale del video si vede un gruppo di ragazzi che urlano; questa scena \u00e8 nata da un'iniziativa dei Club Dogo, che hanno invitato tramite internet i \"bocciati\" a partecipare al loro video."}
{"id": "2609934", "revid": "123252806", "url": "https://it.wikipedia.org/wiki?curid=2609934", "title": "Studebaker Special Six", "text": "La Special Six \u00e8 un'autovettura costruita dalla Studebaker dal 1918 al 1927.\nMentre era in produzione, la Special Six rappresentava il modello medio della Studebaker. L'auto era disponibile in una gamma di varie configurazioni di carrozzeria.\nLa Studebaker Special Six Commander.\nNel 1927 la vettura fu rinominata \u201cSpecial Six Commander\u201d in preparazione al lancio nel 1928 della Studebaker Commander.\nSpecifiche della Special Six Brougham.\nQui sotto sono elencate le specifiche tecniche della Special Six con carrozzeria tipo Brougham (dati del 1926) :"}
{"id": "2609943", "revid": "174925", "url": "https://it.wikipedia.org/wiki?curid=2609943", "title": "Proctorragia", "text": ""}
{"id": "2609946", "revid": "287204", "url": "https://it.wikipedia.org/wiki?curid=2609946", "title": "Baihar", "text": " \nBaihar \u00e8 una suddivisione dell'India, classificata come \"nagar panchayat\", di 15.400 abitanti, situata nel distretto di Balaghat, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 6' 0 N e 80\u00b0 32' 60 E e ha un'altitudine di 566 .\nSociet\u00e0.\nEvoluzione demografica.\nAl censimento del 2001 la popolazione di Baihar assommava a 15.400 persone, delle quali 7.844 maschi e 7.556 femmine. I bambini di et\u00e0 inferiore o uguale ai sei anni assommavano a 2.123, dei quali 1.084 maschi e 1.039 femmine. Infine, coloro che erano in grado di saper almeno leggere e scrivere erano 10.247, dei quali 5.855 maschi e 4.392 femmine."}
{"id": "2609949", "revid": "110157", "url": "https://it.wikipedia.org/wiki?curid=2609949", "title": "Comitato Olimpico Pakistano", "text": "Il Comitato Olimpico Pakistano (noto anche come \u0628\u0627\u0643\u0633\u062a\u0627\u0646 \u0627\u0644\u0623\u0648\u0644\u0645\u0628\u064a\u0629 in arabo) \u00e8 un'organizzazione sportiva pakistana, nata nel 1948 a Lahore, Pakistan.\nRappresenta questa nazione presso il Comitato Olimpico Internazionale (CIO) dal 1948 ed ha lo scopo di curare l'organizzazione ed il potenziamento dello sport in Pakistan e, in particolare, la preparazione degli atleti pakistani, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Syed Arif Hasan, mentre la carica di segretario generale \u00e8 occupata da Abdul Khaliq Khan."}
{"id": "2609951", "revid": "287204", "url": "https://it.wikipedia.org/wiki?curid=2609951", "title": "Baikunthpur (Madhya Pradesh)", "text": " \nBaikunthpur (o Baikanthpur) \u00e8 una suddivisione dell'India, classificata come \"nagar panchayat\", di 9.301 abitanti, situata nel distretto di Rewa, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 24\u00b0 43' 0 N e 81\u00b0 25' 0 E e ha un'altitudine di 314 .\nSociet\u00e0.\nEvoluzione demografica.\nAl censimento del 2001 la popolazione di Baikunthpur assommava a 9.301 persone, delle quali 4.862 maschi e 4.439 femmine. I bambini di et\u00e0 inferiore o uguale ai sei anni assommavano a 1.663, dei quali 847 maschi e 816 femmine. Infine, coloro che erano in grado di saper almeno leggere e scrivere erano 5.477, dei quali 3.322 maschi e 2.155 femmine."}
{"id": "2609953", "revid": "1452073", "url": "https://it.wikipedia.org/wiki?curid=2609953", "title": "2-pirrolidone", "text": "Il 2-pirrolidone \u00e8 un composto organico facente parte della famiglia dei lattami.\n\u00c8 un liquido incolore utilizzato nell'industria come solvente polare non corrosivo per numerose applicazioni tecniche. \u00e8 miscibile con numerosi solventi, come acqua, etanolo, dietiletere, cloroformio e benzene.\nIl 2-pirrolidone \u00e8 usato come intermedio per la sintesi di numerosi polimeri come il polivinilpirrolidone.\nIl 2-pirrolidone pu\u00f2 causare irritazioni a contatto con la pelle e gli occhi, se ingerito o inalato.\nViene usato per la realizzazione degli inchiostri color magenta e ciano."}
{"id": "2609954", "revid": "85666169", "url": "https://it.wikipedia.org/wiki?curid=2609954", "title": "Tocco volante", "text": "Nella tecnica chitarristica classica, il tocco volante o semplicemente \"corda pizzicata\" si intende il modo di pizzicare una corda con l'unghia senza toccare le corde adiacenti, al contrario di come avviene con il tocco appoggiato, dove il dito pizzica la corda e si poggia sulla corda immediatamente pi\u00f9 grave. \n\u00c8 meno preferito rispetto al tocco appoggiato perch\u00e9 suona una nota con meno vigore e pi\u00f9 piano, ma il suo uso \u00e8 necessario negli arpeggi o comunque nelle note che devono stare \"in secondo piano\" rispetto a quelle della melodia, che di solito vengono suonate appoggiate."}
{"id": "2609956", "revid": "287204", "url": "https://it.wikipedia.org/wiki?curid=2609956", "title": "Atlanta Hawks 2008-2009", "text": "La stagione 2008-09 degli Atlanta Hawks fu la 60\u00aa nella NBA per la franchigia.\nGli Atlanta Hawks arrivarono secondi nella \"Southeast Division\" della \"Eastern Conference\" con un record di 47-35. Nei play-off vinsero al primo turno con i Miami Heat (4-3), perdendo poi la semifinale di conference con i Cleveland Cavaliers (4-0)."}
{"id": "2609960", "revid": "767487", "url": "https://it.wikipedia.org/wiki?curid=2609960", "title": "Comitato Olimpico Palestinese", "text": "Il Comitato Olimpico Palestinese (noto anche come \u0627\u0644\u0644\u062c\u0646\u0629 \u0627\u0644\u0627\u0648\u0644\u0645\u0628\u064a\u0629 \u0627\u0644\u0641\u0644\u0633\u0637\u064a\u0646\u064a\u0629 in arabo) \u00e8 un'organizzazione sportiva palestinese, nata nel 1995 a Ramallah, Palestina.\nRappresenta questa nazione presso il Comitato Olimpico Internazionale (CIO) dal 1995 ed ha lo scopo di curare l'organizzazione ed il potenziamento dello sport in Palestina e, in particolare, la preparazione degli atleti palestinesi, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Ibril Mahmoud Muhammad Rajoub, mentre la carica di segretario generale \u00e8 occupata da Fathi Saleh Juda."}
{"id": "2609961", "revid": "287204", "url": "https://it.wikipedia.org/wiki?curid=2609961", "title": "Atlanta Hawks 2007-2008", "text": "La stagione 2007-08 degli Atlanta Hawks fu la 59\u00aa nella NBA per la franchigia.\nGli Atlanta Hawks arrivarono terzi nella \"Southeast Division\" della \"Eastern Conference\" con un record di 37-45. Nei play-off persero al primo turno con i Boston Celtics (4-3)."}
{"id": "2609964", "revid": "1452073", "url": "https://it.wikipedia.org/wiki?curid=2609964", "title": "Coluracetam", "text": "Il coluracetam (nella fase sperimentale conosciutro anche con la sigla MKC-231) \u00e8 un farmaco ad attivit\u00e0 nootropa derivato dal piracetam e appartenente alla famiglia dei Racetam. \nFu inizialmente sviluppato da parte della societ\u00e0 farmaceutica Mitsubishi Tanabe Pharma Corporation per il trattamento della malattia di Alzheimer. \nDal momento che i primi trial clinici misero in evidenza un sostanziale fallimento da parte del farmaco nel raggiungimento degli endpoints per la terapia della malattia degenerativa, venne investigato da parte della societ\u00e0 BrainCells Inc come composto per il trattamento del disturbo depressivo maggiore.\nFarmacodinamica.\nIl coluracetam agisce aumentando l'assorbimento (uptake) di colina a livello neuronale, perfino nei neuroni gi\u00e0 compromessi o danneggiati. \nL'assorbimento di colina ad alta affinit\u00e0 (HACU) viene considerato come la capacit\u00e0 di uptake di colina a livello della sinapsi ed \u00e8 finalizzato alla sintesi di acetilcolina: si tratta di un fattore limitante nella sintesi di questo neurotrasmettitore.\nIl coluracetam incrementa sia l'uptake di colina sia la sintesi di acetilcolina.\nIl composto sembrerebbe essere particolarmente efficace nelle aree del cervello coinvolte nell'elaborazione visiva. Il nome della sostanza deriva dal fatto che la stessa si caratterizza proprio per un notevole effetto di miglioramento della vista, rendendo i colori e forme pi\u00f9 vivaci. \nIn ratti nei quali attraverso alcuni metodi chimici di laboratorio era stato indotto un deficit di memoria (inoculazione di una neurotossina, AF64A, che selettivamente induce la degenerazione di neuroni colinergici, i quali in modo massiccio proiettano verso l'ippocampo), la somministrazione orale di coluracetam una volta al giorno e per 12 giorni precedenti la prova, migliorava il deficit di memoria.\nColuracetam ha anche dimostrato di invertire la perdita di produzione di colina acetiltransferasi nel nucleo settale mediale di ratti esposti alla fenciclidina (PCP), ed \u00e8 considerato un farmaco dotato di effetti potenzialmente terapeutici nei soggetti affetti da schizofrenia.\nFarmacocinetica.\nA seguito di assunzione per via orale il coluracetam viene adeguatamente assorbito dal tratto gastroenterico e raggiunge la concentrazione plasmatica di picco (Cmax) entro 30-60 minuti. Le concentrazioni del composto iniziano a declinare entro 3 ore.\nUsi clinici.\nIl farmaco viene utilizzato per il trattamento del disturbo depressivo maggiore e, in generale, per gli stati ansiosi.\nAd esso si ricorre spesso per un presunto potenziamento delle capacit\u00e0 cognitive, e sembra possa dimostrarsi vantaggioso anche nella prevenzione e nel trattamento della retinopatia ischemica.\nIn uno studio sperimentale il farmaco, assunto per via orale tre volte al giorno per sei settimane a dosaggi di 80\u00a0mg, abbassa significativamente la gravit\u00e0 della depressione cos\u00ec come riferita da soggetti affetti da disturbo depressivo maggiore e disturbo d'ansia generalizzato, che in precedenza non risultavano responders a una media di due antidepressivi.."}
{"id": "2609965", "revid": "298055", "url": "https://it.wikipedia.org/wiki?curid=2609965", "title": "La vera storia di Novecento", "text": "La vera storia di Novecento \u00e8 una storia a fumetti scritta da Tito Faraci e disegnata da Giorgio Cavazzano; \u00e8 la trasposizione del monologo teatrale \"Novecento\" di Alessandro Baricco. Da un sondaggio condotto sui lettori della rivista \"Topolino\", venne indicata come la pi\u00f9 bella storia mai pubblicata sulla rivista. Le tavole vennero esposte alla Fiera del libro di Torino dello stesso anno e la storia venne reinterpretata da Federico Russo e Antonello Fassari il 19 settembre 2009, al Museo Nazionale della Scienza e della Tecnologia di Milano.\nStoria editoriale.\nVenne pubblicata in Italia nel 2008 sul n. 2.737 di \"Topolino\" dalla Disney Italia.\nTrama.\nIntenti ad osservare il Virginian pronto a esplodere Topolino racconta a Minni di quando vi si imbarc\u00f2. La prima notte a bordo della nave Virginian, Topolino, dopo aver fatto la conoscenza con il capitano Basettoni, si reca fuori a babordo \nper le sofferenze del mal di mare.\nCadendo all'indietro, battendo la testa su un fumaiolo, Topolino fa la conoscenza con Danny Boodman P. P. Pippo Novecento, che gli venne incontro camminando perfettamente nonostante gli ondeggiamenti della nave in tempesta.\nPippo sapendo che \u00e8 un trombettista lo invita a seguirlo, mostrandogli infine il suo pianoforte chiedendogli infine di togliere i fermi.\nBench\u00e9 all'inizio riluttante, Topolino alla fine acconsente. \nI due iniziano alla fine a scivolare da un posto all'altro della nave a bordo del pianoforte, mentre Pippo \u00e8 intento a suonarlo, salutando in certe occasioni gli amici della nave. I due alla fine si schiantano in una vetrata della sala da pranzo prima che il capitano riesca a fermarli. Pippo si scusa per l'incidente, ma Topolino non gli d\u00e0 peso, ritenendola un'esperienza fantastica, sostenendo in quel momento di avere suonato e danzato insieme all'oceano.\nIl capitano come punizione li fece andare a lavorare alle caldaie. I due l\u00ec divennero infine grandi amici. \nQuella stessa notte Topolino e Pippo suonarono nella sala da ballo con la band.\nIncuriosito, per le capacit\u00e0 di Pippo, Topolino and\u00f2 in giro a chiedere notizia su chi fosse realmente Pippo Novecento. Ma ognuno a cui lo chiede d\u00e0 una risposta diversa. La sola cosa certa che sanno tutti \u00e8 che \u00e8 sempre stato sul Virginian fin da quando ne hanno memoria. \nTopolino si accontenta di sapere che Novecento fosse il miglior pianista che avesse conosciuto.\nCol proseguire del tempo, la sua fama giunse sulla terra ferma portata dai passeggeri.\nLa notizia giunse alla orecchie di Ferdinand \"Jelly\" Blackspot, un famoso pianista, che si dice abbia inventato il jazz e che intende sfidarlo, ritenendolo un codardo che non ha neppure il coraggio di scendere dalla nave. Topolino rimasto in quel momento nei paraggi and\u00f2 da Pippo riferirgli la notizia, ma lui la definisce una cosa divertente. Alle 21 e 37 precise di quella notte fa il suo ingresso Ferdinand che rubando un sigaro ad un membro dell'equipaggio si mette davanti al piano iniziando a suonare, mettendo il sigaro in verticale mostrando cos\u00ec la sua maestria nel non farlo cadere nonostante l'incessante movimento dei tasti. Novecento, invece, suon\u00f2 solo un \"Si Bemolle\", l'unica che Ferdinand non aveva suonato.\nL'inventore del jazz fece allora una musica velocissima, ma a Novecento tuttavia non intende essere da meno nello scontro, e contrattacca Ferdinand con una rapidit\u00e0 e complessit\u00e0 musicale: li vennero come 34 od 8 mani.\nPrendendo infine il sigaro lo appoggi\u00f2 sulle corde dei tasti che prese all'istante fuoco, per poi offrirglielo, poich\u00e9 lui non fuma.\nNon si pot\u00e9 non constatare che Novecento era pi\u00f9 bravo.\nCon le scuse dei vestiti che gli mancavano (cosa non vera) Novecento ritard\u00f2 sempre, il fatto di scendere dal Virginian. \nPer alcuni anni, Topolino non ne parl\u00f2 pi\u00f9, rimanendo a suonare e a divertirsi insieme a lui. Ma il problema alla fine ricomparve. Il comandante Basettoni e il suo equipaggio abbandonarono la nave ormai vecchia e che doveva essere demolita.\nPrima di separarsi lasciano una scialuppa a Topolino cercando di convincere Novecento ad abbandonare la nave.\nTopolino ritrova il suo amico Novecento seduto sulla cassa di dinamite. Topolino cerca di convincere l'amico a scendere dalla nave. Solo il tempo di qualche giorno per poi salire sulla nuova nave. Ma Novecento si rifiuta poich\u00e9 afferma di soffrire il mal di terra.\nLa scena si risposta nel presente, mentre Minnie e Topolino sono intenti a vedere il Virginian mentre affonda\nTopolino \u00e8 rattristato di non essere riuscito a provare a fare scendere Novecento almeno una volta, definendolo un vero zuccone.\nNovecento compare alle loro spalle, non gradendo l'appellativo. \nin realt\u00e0 i tre sono a bordo della nuova nave. La demolizione della nave fu rimandata affinch\u00e9 la nuova fosse pronta per permettere Novecento di salire a bordo senza farlo passare dalla terra ferma. \nIl comandante Basettoni, legandosi al dito questo fatto, obbliga Novecento a suonare due ore in pi\u00f9 ogni sera. Ma novecento sembra invece divertito della notizia.\nMinni si scopre una cantante che si \u00e8 unita al gruppo di Topolino e Novecento. Tutti sentono che l'orchestra sar\u00e0 ancora pi\u00f9 grandiosa. \nNovecento crede che Topolino e Minni siano una bella coppia, ma quest'ultimo lo smentisce, affermando \"Che cosa vuoi capirne, Novecento?! Tu pensa solo a suonare, che \u00e8 meglio!\""}
{"id": "2609966", "revid": "287204", "url": "https://it.wikipedia.org/wiki?curid=2609966", "title": "Atlanta Hawks 2006-2007", "text": "La stagione 2006-07 degli Atlanta Hawks fu la 58\u00aa nella NBA per la franchigia.\nGli Atlanta Hawks arrivarono quinti nella \"Southeast Division\" della \"Eastern Conference\" con un record di 30-52, non qualificandosi per i play-off."}
{"id": "2609967", "revid": "174925", "url": "https://it.wikipedia.org/wiki?curid=2609967", "title": "Giuliano di Askalon", "text": ""}
{"id": "2609970", "revid": "45262", "url": "https://it.wikipedia.org/wiki?curid=2609970", "title": "Raffaella Corradini Osculati", "text": ""}
{"id": "2609971", "revid": "110157", "url": "https://it.wikipedia.org/wiki?curid=2609971", "title": "Comitato Olimpico del Qatar", "text": "Il Comitato Olimpico del Qatar (noto anche come \u0627\u0644\u0644\u062c\u0646\u0629 \u0627\u0644\u0623\u0648\u0644\u0645\u0628\u064a\u0629 \u0627\u0644\u0642\u0637\u0631\u064a\u0629 in arabo) \u00e8 un'organizzazione sportiva qatariota, nata nel 1979 a Doha, Qatar.\nRappresenta questa nazione presso il Comitato Olimpico Internazionale (CIO) dal 1980 ed ha lo scopo di curare l'organizzazione ed il potenziamento dello sport in Qatar e, in particolare, la preparazione degli atleti qatarioti, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Tamim Bin Hamad Al-Thani, mentre la carica di segretario generale \u00e8 occupata da Saoud Bin Abdulrahman Al-Thani."}
{"id": "2609973", "revid": "729019", "url": "https://it.wikipedia.org/wiki?curid=2609973", "title": "Espanya (metropolitana di Barcellona)", "text": "Espanya \u00e8 una stazione intermodale situata sotto la Pla\u00e7a d'Espanya di Barcellona; \u00e8 un punto di scambio delle linee 1, 3 e 8 della metropolitana di Barcellona; inoltre \u00e8 il capolinea delle linee di cercanias, S33, S4, S8, R5 e R6 della Linea Llobregat-Anoia.\nLa stazione della L1 fu inaugurata nel 1926 con il primo tratto della metropolitana.\nAnche la stazione della Linea Llobregat-Anoia esiste dal 1926, creata con il primo prolungamento dell'antica stazione di Magoria.\nLa stazione della L3 fu creata solamente molti anni dopo, con il prolungamento della linea fino alla Zona Universitaria di Barcellona, passando dalla stazione di Sants. La sua inaugurazione avvenne nel 1975, allora faceva parte della Linea IIIB che nel 1982 si uni alla Linea III per dar vita all'odierna L3.\nLa stazione conta con una zona commerciale, simile a quella di Pla\u00e7a de Catalunya."}
{"id": "2609974", "revid": "110157", "url": "https://it.wikipedia.org/wiki?curid=2609974", "title": "Consiglio Olimpico Nazionale di Singapore", "text": "Il Consiglio Olimpico Nazionale di Singapore (noto anche come \u65b0\u52a0\u5761\u56fd\u5bb6\u5965\u8fd0\u7406\u4e8b\u4f1a in cinese) \u00e8 un'organizzazione sportiva singaporiana, nata nel 1979 a Singapore.\nRappresenta questa nazione presso il Comitato Olimpico Internazionale (CIO) dal 1948 ed ha lo scopo di curare l'organizzazione ed il potenziamento dello sport in Singapore e, in particolare, la preparazione degli atleti singaporiani, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Chee Hean Teo, mentre la carica di segretario generale \u00e8 occupata da Chris Chan."}
{"id": "2609976", "revid": "125619400", "url": "https://it.wikipedia.org/wiki?curid=2609976", "title": "Esteban Batista", "text": ""}
{"id": "2609983", "revid": "287204", "url": "https://it.wikipedia.org/wiki?curid=2609983", "title": "Atlanta Hawks 2005-2006", "text": "La stagione 2005-06 degli Atlanta Hawks fu la 57\u00aa nella NBA per la franchigia.\nGli Atlanta Hawks arrivarono quarti nella \"Southeast Division\" della \"Eastern Conference\" con un record di 26-56, non qualificandosi per i play-off."}
{"id": "2609986", "revid": "110157", "url": "https://it.wikipedia.org/wiki?curid=2609986", "title": "Comitato Olimpico Siriano", "text": "Il Comitato Olimpico Siriano (noto anche come \u0627\u0644\u0644\u0640\u062c\u0646\u0640\u0629 \u0627\u0644\u0623\u0648\u0644\u0640\u0645\u0628\u064a\u0629 \u0627\u0644\u0633\u0640\u0640\u0640\u0648\u0631\u064a\u0640\u0640\u0629 in arabo) \u00e8 un'organizzazione sportiva siriana, nata nel 1948 a Damasco, Siria.\nRappresenta questa nazione presso il Comitato Olimpico Internazionale (CIO) dal 1948 ed ha lo scopo di curare l'organizzazione ed il potenziamento dello sport in Siria e, in particolare, la preparazione degli atleti siriani, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Fayssal Al Bassri, mentre la carica di segretario generale \u00e8 occupata da Nour El Houda Karfoul."}
{"id": "2609987", "revid": "110157", "url": "https://it.wikipedia.org/wiki?curid=2609987", "title": "Cantagallo (Colombia)", "text": "Cantagallo \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Salom Wilches nel 1938, mentre l'istituzione del comune \u00e8 del 16 dicembre 1994."}
{"id": "2609989", "revid": "1568601", "url": "https://it.wikipedia.org/wiki?curid=2609989", "title": "Monte Burney", "text": "Il monte Burney \u00e8 uno stratovulcano ricoperto di ghiaccio, situato 200\u00a0km a nord-ovest della citt\u00e0 di Punta Arenas e a sud della cordigliera Sarmiento, sulla penisola Mu\u00f1oz Gamero nella Patagonia cilena.\nLa montagna \u00e8 stata cos\u00ec ribattezzata in onore di James Burney."}
{"id": "2609990", "revid": "1543377", "url": "https://it.wikipedia.org/wiki?curid=2609990", "title": "Maria Jotuni", "text": "\u00c8 conosciuta anche con gli pseudonimi di \"Maria Haggr\u00e9n-Jotuni\", \"Nix\" e \"Maria Kustaava Tarkiainen\".\nVita.\nMaria Jotuni (detta anche Maikki o Maiju) comp\u00ec i suoi primi studi a Kuopio. A 20 anni and\u00f2 all'Universit\u00e0 di Helsinki dove, dal 1900 al 1904 studi\u00f2 storia, letteratura e storia dell'arte.\nDopo la laurea si dedic\u00f2 al giornalismo e frequent\u00f2 gli scrittori Joel Lehtonen e Viljo Tarkiainen, e con quest'ultimo si spos\u00f2 nel 1911. Maria Haggren cambi\u00f2 il suo cognome in Jotuni nel 1906, insieme a uno dei suoi fratelli. Il termine \"jotuni\" significa \"gigante\" nella mitologia norrena. \"Jotuni\" \u00e8 stato utilizzato anche nella mitologia finlandese e sami come sinonimo del nome della popolazione dei giganti \"jatuli\".\nDal matrimonio con Viljo Tarkiainen ebbe due figli. Dopo la sua morte le fu dedicata una strada a Helsinki. Nel 1980 le fu dedicato anche un francobollo dalle poste finlandesi.\nAttivit\u00e0 letteraria.\nPubblic\u00f2 la prima raccolta di racconti \"Relazioni\" nel 1905, ma inizi\u00f2 ad avere successo con la seconda raccolta \"Love\", pubblicata nel 1907, che ebbe una grande attenzione da parte della critica e la cui prima edizione fu esaurita in breve tempo.\nL'opera di Jotuni ebbe una grande rivalutazione anche 20 anni dopo la sua morte. Ebbe il grande merito di rivalutare il ruolo della donna nella societ\u00e0, proponendo i temi dell'emancipazione femminile con toni molto contenuti e pacati, misti ad una sottile vena di ironia, riuscendo cos\u00ec a suscitare l'attenzione favorevole di una porzione molto vasta dell'opinione pubblica finlandese."}
{"id": "2609991", "revid": "767487", "url": "https://it.wikipedia.org/wiki?curid=2609991", "title": "Cicuco", "text": "Cicuco \u00e8 un comune della Colombia facente parte del dipartimento di Bol\u00edvar.\nIl centro abitato venne istituito il 20 dicembre 1994."}
{"id": "2609992", "revid": "767487", "url": "https://it.wikipedia.org/wiki?curid=2609992", "title": "John Edwards (cestista)", "text": ""}
{"id": "2609994", "revid": "1543377", "url": "https://it.wikipedia.org/wiki?curid=2609994", "title": "Comitato Olimpico Nazionale dello Sri Lanka", "text": "Il Comitato Olimpico Nazionale dello Sri Lanka (noto anche come National Olympic Committee of Sri Lanka in inglese) \u00e8 un'organizzazione sportiva singalese, nata nel 1948 a Colombo, Sri Lanka.\nRappresenta questa nazione presso il Comitato Olimpico Internazionale (CIO) dal 1948 ed ha lo scopo di curare l'organizzazione ed il potenziamento dello sport in Sri Lanka e, in particolare, la preparazione degli atleti singalesi, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Hemasiri Fernando, mentre la carica di segretario generale \u00e8 occupata da Hithanadura Udayasena Silva."}
{"id": "2610005", "revid": "600229", "url": "https://it.wikipedia.org/wiki?curid=2610005", "title": "Ponte modulante", "text": "In un brano musicale in Forma-sonata, si definisce ponte modulante la sezione che connette il primo al secondo tema (o gruppo tematico), modulando dalla tonalit\u00e0 dell'uno a quella \"di contrasto\" dell'altro.\nData la sua funzione, esso si caratterizza come momento dinamico nella dialettica della composizione. Tale aspetto si concreta, dal punto di vista armonico, in una spiccata instabilit\u00e0 tonale, con la presenza di accordi alterati, progressioni, cadenze evitate o, pi\u00f9 in generale, brevi e continue modulazioni \"passeggere\"; dal punto di vista ritmico e strutturale, in una certa scorrevolezza o fluidit\u00e0 e nell'usuale irregolarit\u00e0 periodale.\nIl materiale tematico utilizzato pu\u00f2:\nIl ponte modulante costituisce il principale elemento di discrimine nel confronto tra Esposizione e Ripresa:"}
{"id": "2610010", "revid": "767487", "url": "https://it.wikipedia.org/wiki?curid=2610010", "title": "Clemencia", "text": "Clemencia \u00e8 un comune della Colombia facente parte del dipartimento di Bol\u00edvar.\nIl centro abitato venne fondato nel 1708, mentre l'istituzione del comune \u00e8 del 17 agosto 1994."}
{"id": "2610012", "revid": "1793900", "url": "https://it.wikipedia.org/wiki?curid=2610012", "title": "Mono Village", "text": "Mono Village \u00e8 un insediamento abbandonato nella Contea di Mono in California. Si trova a 11 miglia (18 km) sud ovest di Bridgeport ad un'altezza di 7142 piedi, pari a 2177 m."}
{"id": "2610017", "revid": "83531", "url": "https://it.wikipedia.org/wiki?curid=2610017", "title": "Comitato Olimpico di Taipei Cinese", "text": "Il Comitato Olimpico di Taipei Cinese o Comitato Olimpico di Taiwan (noto anche come \u4e2d\u534e\u5965\u6797\u5339\u514b\u59d4\u5458 in cinese semplificato, \u4e2d\u83ef\u5967\u6797\u5339\u514b\u59d4\u54e1\u6703 in cinese tradizionale o Zh\u014dnghu\u00e1 T\u00e1ib\u011bi \u00c0ol\u00ednp\u01d0k\u00e8 W\u011biyu\u00e1nhu\u00ec in pinyin) \u00e8 un'organizzazione sportiva taiwanese, nata nel 1960 a Taiwan.\nNel 1979, il Comitato Olimpico Internazionale approv\u00f2 una risoluzione a Nagoya, Giappone, rinnovando il Comitato Olimpico Cinese nel CIO, e rinominando il comitato che si riferiva a Cina Taipei con il nome odierno.\nRappresenta questa nazione presso il Comitato Olimpico Internazionale (CIO) dal 1960 ed ha lo scopo di curare l'organizzazione ed il potenziamento dello sport in Taiwan e, in particolare, la preparazione degli atleti taiwanesi, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Thomas W. Tsai, mentre la carica di segretario generale \u00e8 occupata da Kevin Kuo-I Chen."}
{"id": "2610018", "revid": "1543377", "url": "https://it.wikipedia.org/wiki?curid=2610018", "title": "C\u00f3rdoba (Bol\u00edvar)", "text": "C\u00f3rdoba \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Antonio de la Torre y Miranda nel 1756, mentre l'istituzione del comune \u00e8 del 1908."}
{"id": "2610022", "revid": "110157", "url": "https://it.wikipedia.org/wiki?curid=2610022", "title": "El Carmen de Bol\u00edvar", "text": "El Carmen de Bol\u00edvar \u00e8 un comune della Colombia facente parte del dipartimento di Bol\u00edvar, 114 km a sud-est di Cartagena de Indias. Si trova nel sistema orografico del Montes de Maria, essendo la pi\u00f9 grande popolazione, cos\u00ec come quello che concentra il movimento economico e commerciale della sottoregione. \u00c8 il terzo comune pi\u00f9 popoloso del dipartimento. Si tratta di un importante centro agricolo, considerato \"la dispensa agricola e alimentare del reparto Bolivar\" per essere un grande fornitore per l'intero reparto di prodotti come avocado, tabacco, cacao, banana, y lovedm e sesamo. \u00c8 noto anche come la citt\u00e0 dolce della Colombia come parte della sua economia si basa sulla lavorazione alimentare come Chepacorinas Cookies, Coco Casadilla, Panochas, tra gli altri.\nPer quanto riguarda le infrastrutture di trasporto, la sua posizione geograficamente privilegiata collega i Caraibi colombiani con i Santanderes e l'interno del paese attraverso un'interconnessione della Ruta del Sol III, allo stesso modo \u00e8 un punto chiave di collegamento dell'ovest del paese ai grandi porti di Barranquilla e Cartagena. Presto questa due importanti arterie stradali nazionali saranno collegate al Golfo di Morrosquillo attraverso il Montes de Maria trasversale.\nDurante il periodo dell'Indipendenza, si distinse con il sostegno dei suoi abitanti alla causa liberatoria guidata dal colonnello Manuel Cort\u00e9s Campomanes, che le valse il tempo di essere eretto in un villaggio nel 1812. Nella seconda met\u00e0 dell'Ottocento acquis\u00ec importanza strategica ed economica all'inizio del commercio di produttori agricoli come il tabacco e il caff\u00e8 attraverso il porto di Ges\u00f9 del R\u00e0o, sul fiume Magdalena fino al sito di Barrancas de San Nicol\u00e0s, che gli permise di diventare uno dei principali centri di esportazione del paese fino alla prima met\u00e0 del XX secolo."}
{"id": "2610023", "revid": "110157", "url": "https://it.wikipedia.org/wiki?curid=2610023", "title": "Comitato Olimpico Nazionale della Repubblica del Tagikistan", "text": "Il Comitato Olimpico Nazionale della Repubblica del Tagikistan (noto anche come \u041d\u0430\u0446\u0438\u043e\u043d\u0430\u043b\u044c\u043d\u044b\u0439 \u043e\u043b\u0438\u043c\u043f\u0438\u0439\u0441\u043a\u0438\u0439 \u043a\u043e\u043c\u0438\u0442\u0435\u0442 \u0420\u0435\u0441\u043f\u0443\u0431\u043b\u0438\u043a\u0438 \u0422\u0430\u0434\u0436\u0438\u043a\u0438\u0441\u0442\u0430\u043d in russo) \u00e8 un'organizzazione sportiva tagica, nata nel 1992 a Du\u0161anbe, Tagikistan.\nRappresenta questa nazione presso il Comitato Olimpico Internazionale (CIO) dal 1993 ed ha lo scopo di curare l'organizzazione ed il potenziamento dello sport in Tagikistan e, in particolare, la preparazione degli atleti tagichi, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Emomali Rahmon, mentre la carica di segretario generale \u00e8 occupata da Bahrullo Radzhabaliev."}
{"id": "2610028", "revid": "110157", "url": "https://it.wikipedia.org/wiki?curid=2610028", "title": "Comitato Olimpico Nazionale della Thailandia", "text": "Il Comitato Olimpico Nazionale della Thailandia (noto anche come \u0e04\u0e13\u0e30\u0e01\u0e23\u0e23\u0e21\u0e01\u0e32\u0e23\u0e42\u0e2d\u0e25\u0e34\u0e21\u0e1b\u0e34\u0e04\u0e41\u0e2b\u0e48\u0e07\u0e1b\u0e23\u0e30\u0e40\u0e17\u0e28\u0e44\u0e17\u0e22 \u0e43\u0e19\u0e1e\u0e23\u0e30\u0e1a\u0e23\u0e21\u0e23\u0e32\u0e0a\u0e39\u0e1b\u0e16\u0e31\u0e21\u0e20\u0e4c in thailandese) \u00e8 un'organizzazione sportiva thailandese, nata nel 1948 a Bangkok, Thailandia.\nRappresenta questa nazione presso il Comitato Olimpico Internazionale (CIO) dal 1950 ed ha lo scopo di curare l'organizzazione ed il potenziamento dello sport in Thailandia e, in particolare, la preparazione degli atleti thailandesi, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Yuthasak Sasiprapha, mentre la carica di segretario generale \u00e8 occupata da Charouck Arirachakaran."}
{"id": "2610036", "revid": "110157", "url": "https://it.wikipedia.org/wiki?curid=2610036", "title": "Comitato Olimpico Nazionale di Timor Est", "text": "Il Comitato Olimpico Nazionale di Timor Est (noto anche come Comit\u00ea Ol\u00edmpico Nacional de Timor-Leste in portoghese) \u00e8 un'organizzazione sportiva est-timorese, nata nel 2003 a Dili, Timor Est.\nRappresenta questa nazione presso il Comitato Olimpico Internazionale (CIO) dal 2003 ed ha lo scopo di curare l'organizzazione ed il potenziamento dello sport in Timor Est e, in particolare, la preparazione degli atleti est-timoresi, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Jo\u00e3o Viegas Carrascal\u00e3o, mentre la carica di segretario generale \u00e8 occupata da Joanico Goncalves."}
{"id": "2610040", "revid": "110157", "url": "https://it.wikipedia.org/wiki?curid=2610040", "title": "Comitato Olimpico Nazionale del Turkmenistan", "text": "Il Comitato Olimpico Nazionale del Turkmenistan (noto anche come \u041d\u0430\u0446\u0438\u043e\u043d\u0430\u043b\u044c\u043d\u044b\u0439 \u043e\u043b\u0438\u043c\u043f\u0438\u0439\u0441\u043a\u0438\u0439 \u043a\u043e\u043c\u0438\u0442\u0435\u0442 \u0422\u0443\u0440\u043a\u043c\u0435\u043d\u0438\u0441\u0442\u0430\u043d\u0430 in russo) \u00e8 un'organizzazione sportiva turkmena, nata nel 1990 a A\u015fgabat, Turkmenistan.\nRappresenta questa nazione presso il Comitato Olimpico Internazionale (CIO) dal 1993 ed ha lo scopo di curare l'organizzazione ed il potenziamento dello sport in Turkmenistan e, in particolare, la preparazione degli atleti turkmeni, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Gurbanguly Berdimuhamedow, mentre la carica di segretario generale \u00e8 occupata da Azat Muradov."}
{"id": "2610042", "revid": "1856513", "url": "https://it.wikipedia.org/wiki?curid=2610042", "title": "Air India Cargo", "text": "Air India Cargo era la divisione cargo di Air India, con base a Mumbai. La compagna aerea operava sul trasporto delle merci su dodici rotte nazionali e due internazionali. Ha terminato le operazioni nel 2012\nStoria.\nLa Air India Cargo fu costituita nel 1954 ed inizi\u00f2 il trasporto delle merci con gli aerei Dakota Douglas DC-3, attribuendo ad Air India la distinzione di essere la prima compagnia aerea asiatica per il trasporto delle merci.\nFlotta.\nLa flotta di Air India Cargo, a maggio 2009, era costituita dai seguenti aeromobili:"}
{"id": "2610045", "revid": "110157", "url": "https://it.wikipedia.org/wiki?curid=2610045", "title": "Comitato Olimpico Nazionale dell'Uzbekistan", "text": "Il Comitato Olimpico Nazionale dell'Uzbekistan (noto anche come O\u02bbzbekiston Milliy Olimpiya qo\u02bbmitasi) \u00e8 un'organizzazione sportiva uzbeka, nata nel 1992 a Tashkent, Uzbekistan.\nRappresenta questa nazione presso il Comitato Olimpico Internazionale (CIO) dal 1993 ed ha lo scopo di curare l'organizzazione ed il potenziamento dello sport in Uzbekistan e, in particolare, la preparazione degli atleti uzbeki, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Malik Babaev, mentre la carica di segretario generale \u00e8 occupata da Mukhamadali Karimov."}
{"id": "2610048", "revid": "110157", "url": "https://it.wikipedia.org/wiki?curid=2610048", "title": "Comitato Olimpico Vietnamita", "text": "Il Comitato Olimpico Vietnamita (noto anche come U\u1ef7 ban Olympic Vi\u1ec7t Nam in lingua vietnamita) \u00e8 un'organizzazione sportiva vietnamita, nata nel 1976 a Hanoi, Vietnam.\nRappresenta questa nazione presso il Comitato Olimpico Internazionale (CIO) dal 1979 ed ha lo scopo di curare l'organizzazione ed il potenziamento dello sport in Vietnam e, in particolare, la preparazione degli atleti vietnamiti, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Nguyen Danh Thai, mentre la carica di segretario generale \u00e8 occupata da Hoang Vinh Giang."}
{"id": "2610050", "revid": "110157", "url": "https://it.wikipedia.org/wiki?curid=2610050", "title": "Consiglio Olimpico Nazionale dello Yemen", "text": "Il Consiglio Olimpico Nazionale dello Yemen (noto anche come \u0644\u0644\u062c\u0646\u0629 \u0627\u0644\u0623\u0648\u0644\u0645\u0628\u064a\u0629 \u0627\u0644\u064a\u0645\u0646\u064a\u0629 in arabo) \u00e8 un'organizzazione sportiva yemenita, nata nel 1971 a San'a, Yemen.\nRappresenta questa nazione presso il Comitato Olimpico Internazionale (CIO) dal 1981 ed ha lo scopo di curare l'organizzazione ed il potenziamento dello sport in Yemen e, in particolare, la preparazione degli atleti yemeniti, per consentire loro la partecipazione ai Giochi olimpici. L'associazione \u00e8, inoltre, membro del Consiglio Olimpico d'Asia.\nL'attuale presidente del comitato \u00e8 Abdulrahman Alakwaa, mentre la carica di segretario generale \u00e8 occupata da Mohamed Abdullah Al-Ahjri."}
{"id": "2610051", "revid": "125842497", "url": "https://it.wikipedia.org/wiki?curid=2610051", "title": "Margherita di Borgogna (1374-1441)", "text": "Biografia.\nEra figlia di Filippo II di Borgogna, duca di Borgogna e Turenna, e di Margherita III delle Fiandre.\nVenne data in sposa a Guglielmo, figlio ed erede di Alberto I di Baviera. Il matrimonio venne celebrato a Cambrai il 12 aprile 1385. Alla morte del suocero nel 1404 Margherita divenne duchessa di Baviera e contessa d'Olanda, Hainaut e di Zelanda.\nDiede alla luce una sola figlia:"}
{"id": "2610054", "revid": "1745361", "url": "https://it.wikipedia.org/wiki?curid=2610054", "title": "Comuni della Spagna per popolazione", "text": "Quello che segue \u00e8 l'elenco dei comuni della Spagna per popolazione, aggiornato al 1\u00ba gennaio 2015. I dati sono forniti dall'Istituto Nazionale di Statistica della Spagna (INE).\nLa lista comprende 735 comuni. Di questi, sessantadue superano i 100 000 abitanti, ventotto i 200 000, sei il mezzo milione e due il milione.\nI comuni evidenziati in grassetto sono capoluoghi di provincia."}
{"id": "2610056", "revid": "36426", "url": "https://it.wikipedia.org/wiki?curid=2610056", "title": "Armadio degli Argenti", "text": "I pannelli dell'Armadio degli Argenti sono una serie di opere, tempera su tavola, di Beato Angelico, realizzati tra il 1451 e il 1453 ed oggi conservati, nelle tavole superstiti, al Museo nazionale di San Marco di Firenze.\nStoria.\nL'Armadio degli Argenti era un porta-ex voto della basilica della Santissima Annunziata di Firenze, che secondo un passo della cronaca di Benedetto Dei pare che fossero state commissionate alla bottega dell'Angelico da Piero de' Medici. La commissione faceva parte di un pi\u00f9 ampio progetto di Piero per la creazione di un oratorio familiare tra la cappella della Vergine Annunziata e la biblioteca del convento, nel quale l'Armadio doveva essere custodito. L'oratorio venne provvisto di tetto nel 1451, quindi la decorazione interna non pu\u00f2 essere stata fabbricata prima di quell'anno. L'ultimo pagamento a saldo del lavoro risale poi al 1453. Una testimonianza dello stesso anno testimonia come l'armadio fosse gi\u00e0 nell'oratorio, riferendosi alla finestra sopra di esso.\nNon si conosce la forma e la disposizione originaria dei pannelli dell'armadio, che in origine dovevano formare due porte/sportelli e che nella ristrutturazione dell'oratorio del 1461-1463, quando Piero vi fece ricavare due stanze per il suo soggiorno tra i monaci, vennero ricomposti probabilmente in una sorta di saracinesca che veniva azionata meccanicamente dall'alto. In quell'occasione i lavori tecnici vennero affidati a Donatello e Lapo Portigiani. Nel gennaio del 1461 \u00e8 registrato un pagamento a un certo Pietro del Massaio, pittore, che viene descritto come intento a \"insegnare dipingere l'armario\", cio\u00e8 probabilmente all'esecuzione a colore dei cartoni gi\u00e0 pronti del maestro, morto gi\u00e0 dal 1455. I colori di alcune delle ultime scene della serie differiscono infatti dalla tavolozza abituale dell'Angelico, con un uso esteso, ad esempio, del giallo.\nDopo il 1460 i pannelli vennero ricordati da Fra Domenico da Corella nel \"Theocoton\" come opere dell'Angelico. Tutte le fonti antiche successive ascrivono l'intera opera all'Angelico (Albertini, Billi, Anonimo Gaddiano), tranne Manetti che parla di \"quasi\" tutto il tabernacolo di mano del maestro. Vasari assegnava l'intera opera all'Angelico, ascrivendola per\u00f2 alla fase giovanile dell'autore. A lui si rifece tutta la critica ottocentesca, ma la critica moderna stabil\u00ec con maggiore precisione gli estremi di datazione portando al riconoscimento dell'opera come dell'ultima fase. Tra i collabori proposti per le tavolette non autografi vennero fatti i nomi di Domenico di Michelino (Berenson), il Maestro della cella 2 (Pope-Hennessy), Zanobi Strozzi e Benozzo Gozzoli (Salmi).\nDescrizione.\nOggi le tavolette conservate sono 35 (due unite in una rappresentazione unica), composte in quattro tavole, su un totale in origine probabilmente di quarantuno, due tavole di nove e due di dodici. Di una delle tavole di nove, la seconda con scene della giovinezza di Cristo restano solo tre pannelli.\nOggi la critica valuta l'opera in genere, sebbene con alcune differenze di vedute, come in larga parte della bottega del maestro, con il suo intervento diretto almeno nelle prime nove tavolette della serie. Le tre scene del pannello verticale sono attribuite ad Alesso Baldovinetti e le altre ventitr\u00e9 a un'altra mano di un aiutante della bottega. Alcune di queste tavolette di bottega hanno preso a modello affreschi del convento di San Marco (\"Cristo deriso\", \"Cristo che porta la Croce\" e l'\"Incoronazione della Vergine\"), ma la ricchezza di nuovi spunti iconografici e di ambientazione, di livello artistico eccezionale, fanno pensare che gran parte dei disegni del ciclo siano del maestro, nonostante la qualit\u00e0 pittorica pi\u00f9 bassa. Tra quelli non attribuiti direttamente all'Angelico spiccano per la felice invenzione compositiva la \"Spoliazione di Cristo\" e la \"Crocifissione\" per il paesaggio ininterrotto, la \"Lavanda dei piedi\", per l'ambientazione in un chiostro sapientemente scorciato, il \"Compianto\", dal complesso ritmo diagonale.\nCiascuna tavoletta mostra un episodio biblico, con un doppio rotolo di pergamena, in alto e in basso, che contiene una frase rispettivamente del Vecchio e del Nuovo Testamento. La ricchezza e organicit\u00e0 degli spunti teologici, derivati da san Tommaso d'Aquino e dalla \"Summa Moralis\" di sant'Antonino Pierozzi, fa pensare che sicuramente vi fu un progetto completo all'origine, anche se l'esecuzione dei singoli pannelli venne poi differita. Il primo e l'ultimo dei pannelli dopotutto contengono scene fortemente allegoriche alla sacre scritture, che alludono all'accostamento ed all'unitariet\u00e0 dei testi biblici.\nIl ciclo rappresenta la \"Fanciullezza\", \"Vita pubblica\", \"Passione\", \"Morte\" e \"Resurrezione\" di Cristo.\nLe scene sono:\nLe composizioni dei pannelli dimostrano che anche nella fase tarda della sua attivit\u00e0 l'Angelico fu un artista anticipatore e che guardava soprattutto la futuro. Lo spazio disponibile in primo piano \u00e8 generalmente pi\u00f9 ampio che negli affreschi di San Marco e le figure sono rese realisticamente, con un repertorio di gesti libero ed espressivo.\nTra i pannelli autografi dell'Angelico spiccano l\"'Annunciazione\", un tema caro all'artista, qui ambientato in un cortile con doppio portico e una suggestiva apertura centrale su un giardino, la \"Fuga in Egitto\", con le aureole trattate come dischi in prospettiva e le gambe della Vergine proiettate tridimensionalmente in avanti, la \"Nativit\u00e0\", dalla complessa composizione prospettica e luminosa, la \"Strage degli innocenti\", con un'impostazione con una parete perpendicolare sullo sfondo che ricorda gli episodi della predella della \"Pala di San Marco\"."}
{"id": "2610058", "revid": "76963", "url": "https://it.wikipedia.org/wiki?curid=2610058", "title": "James Daughton", "text": "Il suo ruolo pi\u00f9 famoso \u00e8 certamente quello di Gregg Marmalard in \"Animal House\" (1978) di John Landis.\nBiondo, fisico prestante, Daughton ha partecipato a vari episodi di famose serie tv americane come \"Happy Days\", \"L'incredibile Hulk\", \"La signora in giallo\"."}
{"id": "2610059", "revid": "1714743", "url": "https://it.wikipedia.org/wiki?curid=2610059", "title": "Caterina di Borgogna", "text": "Biografia.\nEra figlia di Filippo II di Borgogna, duca di Borgogna e Turenna, e di Margherita III delle Fiandre.\nVenne data in moglie a Leopoldo IV d'Asburgo che spos\u00f2 a Vienna il 15 agosto 1393.\nIn diciotto anni di matrimonio per\u00f2 Caterina rimase senza figli, pertanto alla morte del marito il ducato pass\u00f2 al cognato Federico IV d'Austria, fratello di Guglielmo.\nCaterina contrasse un secondo matrimonio intorno al 1419 con Smassmann di Rappoltstein."}
{"id": "2610061", "revid": "729019", "url": "https://it.wikipedia.org/wiki?curid=2610061", "title": "Aeroporto Internazionale di Delhi", "text": "L'Aeroporto Internazionale di Delhi \u00e8 situato nel sud-ovest di Delhi, in India. \u00c8 intitolato a Indira Gandhi, primo Ministro indiano dal 1980 al 1984. \u00c8 l'aeroporto maggiormente frequentato in India e nell'Asia meridionale, con la gestione dei pi\u00f9 grosso traffico di merci e passeggeri del sub-continente.\nFu inizialmente gestito dalla Indian Air Force, che fu parte della \"Palam Airport\", fino a quando la sua gestione fu trasferita all'Autorit\u00e0 Aeroportuale dell'India. Nel maggio 2006, la gestione dello scalo \u00e8 passata sotto la joint venture conosciuta come Delhi International Airport Limited (DIAL), condotta dal GMR Group, che ha inoltre la responsabilit\u00e0 sull'espansione e sulla modernizzazione dell'aeroporto. Aperta il 23 febbraio 2011, la linea Airport Express della metropolitana di Delhi collega lo scalo al resto della citt\u00e0.\nStoria.\nL'aeroporto, inizialmente conosciuto come Palam Airport, fu costruito intorno alla Seconda guerra mondiale per essere utilizzato come uno scalo dell'aeronautica militare indiana, l'Indian Air Force. A seguito dell'aumento del traffico, le operazioni dei passeggeri furono successivamente spostate verso l'Aeroporto di Safdarjung nel 1962. Il Palam Airport aveva una capacit\u00e0 di circa 1.300 passeggeri all'ora.\nCon l'ulteriore incremento del traffico aereo negli anni settanta, fu costruito un terminal aggiuntivo pari a quattro volte l'area del vecchio Palam Airport. In occasione dell'inaugurazione del nuovo terminal internazionale (Terminal 2) a forma trapezoidale, il 2 maggio 1986, l'aeroporto fu rinominato Indira Gandhi International (IGI) Airport. Il terminal trapezoidale (internazionale) ha nove manicotti d'imbarco."}
{"id": "2610064", "revid": "1573940", "url": "https://it.wikipedia.org/wiki?curid=2610064", "title": "Anthiinae (Serranidae)", "text": "Anthiinae \u00e8 una sottofamiglia di pesci perciformi appartenente alla famiglia Serranidae. Comprende 25 generi.\nGeneri e specie.\nLa sottofamiglia comprende 26 generi, per un totale di 207 specie, cos\u00ec suddivise:\nCollegamenti esterni.\n California Academy of Sciences "}
{"id": "2610066", "revid": "1714743", "url": "https://it.wikipedia.org/wiki?curid=2610066", "title": "Maria di Borgogna (1380-1422)", "text": "Origine.\nMaria, secondo lo storico francese, Samuel Guichenon, nel suo \"Histoire g\u00e9n\u00e9alogique de la royale maison de Savoie\", era figlia di Filippo II, duca di Turenna, duca di Borgogna e conte consorte di Borgogna (Franca Contea), Artois e Fiandre e della moglie, Margherita III, contessa di Fiandra, di Nevers, di Rethel, di Borgogna e d'Artois ed erede del Ducato di Brabante e del Ducato di Limburgo, che, secondo il \"Iohannis de Thilrode Chronicon\", dal Conte di Nevers (Luigi III), Conte di Rethel (Luigi III), Signore di Malines e Conte di Fiandra, Luigi II di Male (1330\u20131384), e dalla moglie pretendente dei ducati di Brabante e Limburgo, Margherita del Brabante (1323-1368), figlia del duca di Brabante e Limburgo, Giovanni III, e di Maria d'\u00c9vreux, come ci conferma la \"Oude Kronik van Brabant\" (non consultata) ed il \"Trophees tant sacres que profanes de la duch\u00e9 de Brabant ..., Volume 1\".&lt;br&gt;Filippo II di Borgogna, secondo la \"Chronique des r\u00e8gnes de Jean II et de Charles V. Tome 2\", era fratello del re di Francia, Carlo V ed era il quarto figlio maschio del re di Francia, Giovanni II e della prima moglie, Bona di Lussemburgo, figlia di Giovanni I di Boemia ed Elisabetta di Boemia, come ci conferma la \"Chronique Parisienne anonyme du XIV si\u00e8cle\". \nBiografia.\nNel mese di maggio del 1401, ad Arras, Maria aveva sposato il Conte di Savoia, Conte d'Aosta, Ginevra, Moriana e Nizza, Amedeo VIII (1383\u00a0\u2013 1451), che, secondo Samuel Guichenon, era l'unico figlio maschio di Amedeo VII, detto il Conte Rosso, Conte di Savoia, d'Aosta e di Moriana, e della moglie, Bona di Berry, che, sia secondo i \"Documens historiques et g\u00e9n\u00e9alogiques sur les familles et les hommes remarquables du Rouergue\", che secondo Pierre de Guibours, detto P\u00e8re Anselme de Sainte-Marie o pi\u00f9 brevemente P\u00e8re Anselme, era la figlia terzogenita del duca di Berry e d'Alvernia e conte di Poitiers e Montpensier, Giovanni di Francia (1340 \u2020 1416) e della prima moglie Giovanna d'Armagnac (24 giugno 1346-1387).\nSuo marito, Amedeo VIII, riusc\u00ec poi ad ottenere dall'imperatore, Sigismondo, la trasformazione della contea in ducato, nel 1416; Sigismondo il 19 gennaio, trovandosi a Chamb\u00e9ry, eresse la contea di Savoia e Piemonte in ducato, come ricompensa alla nobilt\u00e0, al valore e alla prudenza dimostrati dal cavaliere Amedeo VIII; il documento di elezione a ducato \u00e8 datato 19 febbraio 1416, mentre il documento che investe Amedeo VIII titolare del ducato \u00e8 datato 20 febbraio 1416.\nMaria mor\u00ec a Thonon-les-Bains il 2 ottobre 1422 e fu tumulata nell'Abbazia di Altacomba, ove ancora oggi la sua salma riposa.\nFigli.\nCon il marito, Amedeo VIII, Maria ebbe nove figli:"}
{"id": "2610086", "revid": "547034", "url": "https://it.wikipedia.org/wiki?curid=2610086", "title": "Pierre Jean Jouve", "text": "Pierre Jean Jouve fu, prima del 1914, uno degli scrittori dell'unanimismo, il movimento fondato da Jules Romains e anche un membro di spicco del movimento pacifista animato da Romain Rolland durante la prima guerra mondiale.\nVita.\nNacque ad Arras, dove fece i suoi primi studi. Ebbe un'infanzia piuttosto triste. Nella sua autobiografia, \"Allo specchio\", racconta di essere stato educato da un padre tirannico, e da una madre musicista mancata. Una grave appendicite verso i sedici anni lo fa piombare in una lunga depressione. \nOttiene il diploma di scuola superiore nel 1905 e inizia all'Universit\u00e0 di Lille degli studi scientifici e giuridici. Nel 1906, un amico belga, Pierre Castiau, lo inizia alla letteratura simbolista: scopre Rimbaud, Mallarm\u00e9 e Remy de Gourmont la cui opera \"Il Libro delle maschere\" gli fa scoprire i poeti che contano dopo Baudelaire. Con gli amici, Paul Castiaux, Th\u00e9o Varlet e Edouard Charpentier, fonda alla fine del 1906 una rivista, \"Les Bandeaux d'Or\". Vi pubblica i suoi primi saggi poetici influenzati dalla poesia di Gourmont, Maeterlinck e Verhaeren. Vi sono abbozzati i temi che svilupper\u00e0 pi\u00f9 tardi, soprattutto la ricerca dell'espressione della sua vita interiore. \nJouve si mise alla ricerca d'una nuova poetica, che gli permise di esprimere ci\u00f2 che vedeva nella sua immaginazione, grazie a Paul Castiaux, entr\u00f2 in contatto con gli scrittori ed artisti dell'Abbazia di Cr\u00e9teil: Georges Duhamel, Charles Vildrac, Alexandre Mercereau, Albert Gleizes, Ren\u00e9 Arcos. Nel 1908, a causa di una grave malattia nervosa and\u00f2 a farsi curare in Svizzera. Nel 1909, pubblic\u00f2 la sua prima raccolta \"Artificiel\", illustrata da Albert Gleizes. Fece anche la conoscenza del pittore cubista Henri Le Fauconnier che gli fece un ritratto.\nNel 1954 sulla rivista \"Allo specchio\", raccont\u00f2 la storia di Lisb\u00e9 che aveva incontrato una prima volta nel 1909 e che gli aveva ispirato il personaggio di Claire Dernault del suo primo romanzo. Fece anche un'esperienza di droga, da cui usc\u00ec dopo un soggiorno di tre mesi in Italia. Nel 1910 pubblic\u00f2 una seconda raccolta di poesie. \nUn primo cambiamento radicale avvenne in seguito all'influsso della sua seconda moglie, la psicanalista Blanche Reverchon, traduttrice di Freud (1923) e amica di Jacques Lacan, che fece di lui uno dei primi scrittori che affrontarono la psicanalisi e mostrarono l'importanza dell'inconscio nella creazione artistica. Tutto ci\u00f2 dalla met\u00e0 degli anni venti, con i suoi poemi: \"Nozze\" (1925-1931), \"Sudore di Sangue\" (1933-1935) e \"Materia celeste\" (1937), e con i romanzi, \"Mondo deserto\" (1927), \"Ecate\" (1928), \"Vagadu\" (1931) e \"La Scena capitale\" (1935), e infine con il pi\u00f9 noto \"Paulina 1880\" pubblicato nel 1925, da cui venne tratta una versione cinematografica nel 1972 da Jean-Louis Bertucelli.\nFu anche, a partire dal 1938, e durante il suo esilio in Svizzera, un importante esponente della resistenza intellettuale contro il nazismo, con i suoi poemi apocalittici \"Gloire\" e \"La Vergine di Parigi\". \nJouve fu anche il compagno di strada di numerosi artisti, degli scrittori Romain Rolland, Stefan Zweig, Georges Duhamel, Charles Vildrac, Jo\u00eb Bousquet, dei pittori Albert Gleizes, Andr\u00e9 Masson, Balthus, del filosofo Jacques Lacan e del musicista Michel Fano. Conobbe a Firenze nel 1961 il poeta Mario Luzi e prosegu\u00ec con lui una lunga corrispondenza epistolare. Scrisse anche molto sull'arte.\nA partire dal 1958, Jouve ristamp\u00f2 i suoi scritti, principalmente sul Mercure de France: questa riedizione fu in realt\u00e0 una vera e propria riscrittura, non tanto a causa della modifica dei testi, quanto per l'eliminazione di intere sezioni dei testi poetici e di parecchi capitoli dei romanzi. Una sorta di purificazione o sublimazione delle opere scritte trenta o quarant'anni prima. \nNel 1962, il Ministero della Cultura francese gli assegn\u00f2 il Grand Prix national des lettres.\nQuesto scrittore \u00e8 spesso considerato come un importante artista ai margini, in quanto rifiut\u00f2 sempre di lasciarsi ingabbiare nei movimenti e nelle correnti artistiche, ma seppe influenzare molti scrittori ed artisti, alcuni dei quali possono essere considerati suoi discepoli, come i poeti Pierre Emmanuel o Yves Bonnefoy."}
{"id": "2610098", "revid": "124123", "url": "https://it.wikipedia.org/wiki?curid=2610098", "title": "Deborah Gelisio", "text": "Carriera.\nAtleta da quasi 20 anni ai vertici del tiro a volo mondiale, ha conquistato, oltre all'argento olimpico, anche 7 titoli mondiali e 3 secondi posti (di 4 ori ed un argento individuali e 3 ori e 2 argenti a squadre)."}
{"id": "2610100", "revid": "729019", "url": "https://it.wikipedia.org/wiki?curid=2610100", "title": "Vellum", "text": "Il vellum \u00e8 un tipo di pergamena particolarmente fine. Si ottiene utilizzando la pelle, generalmente di vitelli, ricavata da animali nati morti o da feti. \u00c8 anche chiamata \"pergamena uterina\". Viste le piccole dimensioni e l'ovvia scarsit\u00e0 del materiale di base era oltre che la migliore anche la pi\u00f9 rara e costosa.\n\"Vellum\" deriva dalla parola in lingua latina \"vitulinum\" che significa \"fatto con vitello\", che porta all'antico francese \"V\u00e9lin\" (\"vitello\" o \"pelle di vitello\"). Si tratta della pelle di mammiferi preparata per la scrittura o la stampa, per la produzione di singole pagine, pergamene, codici o libri. \u00c8 generalmente liscia e resistente, anche se ci sono grandi variazioni a seconda della preparazione, la qualit\u00e0 della pelle e il tipo di animale utilizzato. La fabbricazione comporta la pulizia e sbiancatura; la si estende su un telaio (a 'cavallo') e si raschia la pelle con un coltello emisferico (un \"lunarium\" o \"lunellum\"). Per tenerla in tensione, la raschiatura si alterna con bagnatura ed essiccazione. Un'ultima finitura pu\u00f2 essere ottenuta con l'abrasione della superficie con pietra pomice e trattamento con una preparazione di calce o gesso per renderla in grado di conservare la scrittura o inchiostri da stampa.\nProduzione.\nIl vellum \u00e8 un materiale traslucido prodotto dalla pelle, spesso divisa, di un animale giovane. La pelle viene lavata con acqua e calce (idrossido di calcio), ma non insieme. Viene poi ammollata in calce per diversi giorni per ammorbidire e rimuovere i peli. \nUna volta schiarita i due lati della pelle sono distinti: il lato rivolto verso l'interno dell'animale, il lato carne, e il lato pelo. Il \"lato carne\" della pelle di solito \u00e8 il pi\u00f9 leggero e pi\u00f9 raffinato dei due. I follicoli piliferi possono essere visibili sul lato esterno, unitamente ad eventuali cicatrici, fatte mentre l'animale era vivo. La membrana pu\u00f2 anche mostrare l'impronta della rete venosa dell'animale chiamata 'venature' del foglio.\nTutti i peli rimanenti vengono rimossi e la pelle viene essiccata attaccandola ad un cavalletto \"a schiena d'asino\". La pelle \u00e8 attaccata nei punti lungo la circonferenza con cavi; per evitarne lo strappo, l'operatore avvolge l'area della pelle a cui il cavo deve essere fissata attorno a un piccolo sasso arrotondato (un 'seme'). \nIl produttore utilizza quindi un coltello a forma di mezzaluna, (un \"lunarium\" o \"lunellum\"), per eliminare i peli rimanenti. Una volta che la pelle \u00e8 completamente asciutta, viene pulita e trasformata in fogli. Il numero di fogli ottenuti dal pezzo di pelle dipende dalle dimensioni della pelle e dalle dimensioni indicate richieste dall'ordine del committente. Ad esempio, un vitello medio pu\u00f2 fornire tre fogli e mezzo in media di materiale per la scrittura. Questo pu\u00f2 essere raddoppiato quando \u00e8 ripiegato in due fogli congiunti, noti anche come \"bifolium\". Gli storici hanno trovato prove di manoscritti in cui lo scrivano, l'amanuense, vi scrisse le istruzioni medievali che ora sono seguite dai produttori di cartapecora moderni. La membrana viene poi strofinata con un oggetto rotondo piatto ('spolvero') per garantire che l'inchiostro vi aderisca bene.\nLa distinzione importante tra vellum (o pergamena) e pellame \u00e8 che la prima non \u00e8 trattata con tecniche di concia. La distinzione tra vellum e pergamena \u00e8 stata fatta in molti modi diversi, e nessuna definizione pu\u00f2 essere considerata corretta, ma \"vellum\" ha sempre indicato la qualit\u00e0 migliore."}
{"id": "2610104", "revid": "104458", "url": "https://it.wikipedia.org/wiki?curid=2610104", "title": "Broglio (Lavizzara)", "text": "Broglio \u00e8 una frazione di 92 abitanti del comune svizzero di Lavizzara, nel Canton Ticino (distretto di Vallemaggia).\nStoria.\nGi\u00e0 comune autonomo che si estendeva per 12,94\u00a0km\u00b2, il 2004 \u00e8 stato accorpato agli altri comuni soppressi di Brontallo, Fusio, Menzonio, Peccia e Prato-Sornico per formare il comune di Lavizzara.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione. Il territorio patriziale comprende il rifugio Tomeo con il vicino laghetto alpino di Tomeo."}
{"id": "2610108", "revid": "27332719", "url": "https://it.wikipedia.org/wiki?curid=2610108", "title": "Pol\u00e1nyi", "text": ""}
{"id": "2610114", "revid": "104458", "url": "https://it.wikipedia.org/wiki?curid=2610114", "title": "Brontallo", "text": "Brontallo \u00e8 una frazione di 60 abitanti del comune svizzero di Lavizzara, nel Canton Ticino (distretto di Vallemaggia).\nStoria.\nGi\u00e0 comune autonomo che si estendeva per 10,46\u00a0km\u00b2, il 2004 \u00e8 stato accorpato agli altri comuni soppressi di Broglio, Fusio, Menzonio, Peccia e Prato-Sornico per formare il comune di Lavizzara.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "2610117", "revid": "599013", "url": "https://it.wikipedia.org/wiki?curid=2610117", "title": "Ch\u00e2tel-Argent", "text": "Ch\u00e2tel-Argent (pron. fr. : ) \u00e8 un antico castello, oggi diroccato, che si erge su un terrazzo roccioso a picco sulla Dora Baltea nel comune di Villeneuve, in Valle d'Aosta.\nArchitettura.\nIl castello, che non aveva scopo abitativo ma veniva sfruttato dal feudatario solo in caso di pericolo, era composto da un dongione circondato da altri corpi architettonici e protetto da una triplice cinta muraria.\nL'area che oggi rinchiusa da ci\u00f2 che resta della cinta muraria \u00e8 di 90 x 70 m; si calcola che potesse contenere 2000 uomini, un corpo di guardia pi\u00f9 che sufficiente per controllare la valle centrale da una posizione strategica.\nPer quanto riguarda la costruzione del XIII secolo si trovano, all'interno della cinta, nella posizione pi\u00f9 elevata del sito, la torre, i resti di un corpo di fabbrica e di una cisterna. Completava il sito una cappella.\nLa parte meglio conservata, che caratterizza l'aspetto del sito, \u00e8 rappresentata dal dongione di forma cilindrica, alto circa 16 metri ed avente un diametro di 9,50 m misurato all'esterno: la porta era posta a 8 metri dal suolo, per garantire una maggiore difesa in caso di attacco, permettendo di ritirare la scala a pioli per accedervi. La forma circolare della torre, inaugurata in Valle d'Aosta nel XII secolo, garantiva \u00abun minor perimetro da difendere per unit\u00e0 di superficie\u00bb.\nChiesa di Santa Colomba.\nSul fronte est dell'area fortificata si trova una piccola chiesa castellana dedicata a santa Colomba in stile romanico che si ritiene costruita verso il 1050-70.\nLa chiesa ha un aspetto alquanto arcaico: la facciata presenta tre specchiature verticali coronate da archetti digradanti; l'abside che sporge oltre la cinta muraria, \u00e8 ornata da lesene e archetti pensili in cotto.\nStoria.\nIl cocuzzolo marmoreo sul quale si ergono i ruderi del castello era gi\u00e0 occupato in epoca preistorica (lo confermerebbe il ritrovamento di una stele antropomorfa protostorica), e successivamente fu occupato in epoca salassica e poi romana da una fortificazione posta a guardia della valle.\nTra la chiesa di Santa Colomba e il castello restano tracce di alcune cave di epoca romana di bardiglio, un marmo a silicati, e di altre cave di epoca successiva, di cui una, a nord del promontorio, attiva tra gli anni trenta e settanta del Novecento.\nSecondo alcuni studiosi il nome di Ch\u00e2tel-Argent deriva dalla zecca (\"argent\" in francese significa \"denaro\") che vi avrebbe avuto sede. Indagini pi\u00f9 recenti confermano che il toponimo \"Castrum Argenteum\" fosse gi\u00e0 in uso intorno al 1175.\nI ruderi del castello oggi visibili risalgono al XIII secolo, pi\u00f9 precisamente la costruzione del castello daterebbe 1275 ad opera di James of Saint Georges (in francese, \"Ma\u00eetre Jacques de Saint-Georges\"), architetto del conte Pietro II di Savoia. Diversamente dagli altri castelli valdostani, Ch\u00e2tel-Argent fu sempre sotto la giurisdizione di Casa Savoia, anche se la baronia di Ch\u00e2tel-Argent ebbe numerosi signori: i Bard, gli Challant, i Roncas, e altri.\nLa strada lastricata a gradoni che parte dalla periferia del borgo e porta al castello \u00e8 detta \"la rampa\" ed \u00e8 stata scavata nella roccia probabilmente nel 1817 (un'incisione nella pietra reca questa data) per raggiungere la chiesa di santa Maria.\nOggi \u00e8 visitabile e gestito dalla Fondation Grand-Paradis, che organizza visite guidate al rudere e lungo un itinerario che si snoda sul promontorio e denominato \"Vivre Ch\u00e2tel-Argent\"."}
{"id": "2610127", "revid": "339392", "url": "https://it.wikipedia.org/wiki?curid=2610127", "title": "93rd Heavy Bomb Wing", "text": ""}
{"id": "2610128", "revid": "486946", "url": "https://it.wikipedia.org/wiki?curid=2610128", "title": "Peugeot Beb\u00e9", "text": ""}
{"id": "2610130", "revid": "287204", "url": "https://it.wikipedia.org/wiki?curid=2610130", "title": "Pian di Mugnone", "text": "Pian di Mugnone, o del Mugnone, \u00e8 una frazione del comune italiano di Fiesole, nella citt\u00e0 metropolitana di Firenze, in Toscana.\nStoria.\nSituata ai margini del torrente Mugnone, lungo la via Faentina, la localit\u00e0 ha una lunga storia: viene ricordata gi\u00e0 nel XIV secolo, nel \"Decameron\" di Giovanni Boccaccio (novella 6 della nona giornata) e in un racconto del \"Trecentonovelle\" di Franco Sacchetti (novella 166).\nDalla seconda met\u00e0 del XIV secolo la famiglia nobile Del Palagio controllava tutti i terreni e gli edifici intorno al paesino. C\u2019era uno \u201cspedale\u201d per ristoro e alloggio, una piccola chiesa dedicata a San Giovanni Decollato, una beccheria, un fornaio, un mulino, una fornace e una cava di pietra. Quando la Via Faentina perse la sua importanza strategica, il borgo cominci\u00f2 a decadere. Nella prima met\u00e0 dell\u2019800 l\u2019insediamento militare di una polveriera, dette avvio ad un parziale risveglio del borgo. Nel 1893 Pian di Mugnone fu attraversato dalla Ferrovia Faentina che collegava Firenze con Faenza e Bologna, riportanto vita in tutta la Valle.\nDal 1960 in poi ebbe inizio un\u2019intensa urbanizzazione con case, villette, una scuola materna ed elementare con palestra, diversi negozi, alcune attivit\u00e0 artigianali, una nuova chiesa anch\u2019essa intitolata a San Giovanni Decollato e una nuova strada di collegamento con Fiesole. Nei decenni successivi sono stati costruiti dei campi da tennis, un depuratore delle acque reflue di tutta la Valle ed alcuni percorsi escursionistici con vista sulla citt\u00e0 di Fiesole.\nMonumenti e luoghi d'interesse.\nNelle vie della frazione si sviluppano dei percorsi escursionistici, grazie alla vista sulla citt\u00e0 di Firenze.. \nSociet\u00e0.\nReligione.\nIl santo patrono di Pian del Mugnone \u00e8 san Giovanni decollato, la cui ricorrenza viene celebrata il 24 giugno. A lui erano dedicati un ospedale ed una chiesa che vennero demoliti nel XVIII secolo.\nInfrastrutture e trasporti.\nLa frazione si sviluppa principalmente lungo la via Faentina, stretta tra IL TORRENTE Mugnone e la ferrovia. Dalla frazione parte una strada panoramica che porta al capoluogo comunale. Le altre strade sono pertanto molto brevi e spesso portano nelle zone collinari soprastanti.\nLungo la strada per Fiesole si trova la omonima fermata della ferrovia Faentina."}
{"id": "2610131", "revid": "587663", "url": "https://it.wikipedia.org/wiki?curid=2610131", "title": "PSA Peugeot-Citro\u00ebn", "text": ""}
{"id": "2610133", "revid": "599013", "url": "https://it.wikipedia.org/wiki?curid=2610133", "title": "Dvory", "text": "Dvory pu\u00f2 riferirsi a diversi toponimi della Repubblica Ceca:"}
{"id": "2610137", "revid": "599013", "url": "https://it.wikipedia.org/wiki?curid=2610137", "title": "Hartmanice", "text": "Hartmanice pu\u00f2 riferirsi a diversi toponimi della Repubblica Ceca:"}
{"id": "2610139", "revid": "104458", "url": "https://it.wikipedia.org/wiki?curid=2610139", "title": "Fusio", "text": "Fusio \u00e8 una frazione di 50 abitanti del comune svizzero di Lavizzara, nel Canton Ticino (distretto di Vallemaggia).\nStoria.\nIl 15 giugno 1572 fu siglato un concordato appianante il litigio tra Airolo e Fusio per la propriet\u00e0 dell'alpe Campo la Torba, .\nGi\u00e0 comune autonomo che si estendeva per 60,78\u00a0km\u00b2, il 2004 \u00e8 stato accorpato agli altri comuni soppressi di Broglio, Brontallo, Menzonio, Peccia e Prato-Sornico per formare il comune di Lavizzara.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione. ."}
{"id": "2610143", "revid": "701660", "url": "https://it.wikipedia.org/wiki?curid=2610143", "title": "Catacomba di Ponziano", "text": "La catacomba di Ponziano \u00e8 una catacomba di Roma, posta al secondo miglio della via Portuense, all'interno della collina di Monteverde, nel moderno quartiere Gianicolense.\nToponimo.\nIl nome del cimitero deriva da quello del proprietario del terreno in cui esso fu scavato. Antonio Bosio, nel XVI secolo, pens\u00f2 che questo Ponziano non fosse altro che il personaggio che dette ospitalit\u00e0 a papa Callisto I a Trastevere, durante la persecuzione di Alessandro Severo (222-235).\nNelle fonti antiche la denominazione completa della catacomba \u00e8 \u201cCimitero di Ponziano \"ad ursum pileatum\" sulla via Portuense\u201d, ossia \"cimitero presso l'orso con il berretto frigio\", ad indicare o l'insegna di una locanda o qualche altra conformazione del terreno che rimandava a questo animale, con il copricapo orientale.\nStoria.\nIl cimitero consisteva in una serie di gallerie ipogee, su pi\u00f9 livelli, e di una vasta necropoli nel sopraterra. Oggi di tutto questo resta ben poco, devastata in passato dai \"corpisantari\", e crollata in molti punti per la fragilit\u00e0 del tufo: un solo livello sotterraneo \u00e8 percorribile (risalente alla fine del III o agli inizi del IV secolo); delle strutture del sopraterra non restano tracce, e le poche trovate agli inizi del XX secolo non sono state identificate. Questa \u00e8 una catacomba che necessita ancora di ulteriori scavi e di approfonditi studi.\nLa catacomba fu utilizzata fino in epoca tarda: il \"Liber Pontificalis\" parla del restauro effettuato da papa Niccol\u00f2 I nella seconda met\u00e0 del IX secolo. Fu scoperta da Antonio Bosio, che la descrive nella sua \"Roma sotterranea\", il 29 luglio 1618; un suo collaboratore, Francesco Contini, scopr\u00ec il cosiddetto \"cubicolo del Navicellario\". Una pi\u00f9 approfondita serie di studi e scavi fu operata nel 1883 da Mariano Armellini. Tra il 1917 ed il 1924 fu scoperta la necropoli in superficie, in occasione di scavi per la costruzione di edifici moderni.\nMartiri.\nLe fonti antiche attestano la presenza di diversi martiri sepolti nel nostro cimitero, sia in superficie che sottoterra. La guida per pellegrini del VII secolo, la \"Notitia ecclesiarum urbis Romae\", descrive il percorso che dovevano seguire i devoti per sostare davanti alle tombe venerate dei martiri. Seguiamo il medesimo percorso:\nTopografia e descrizione.\nIl luogo pi\u00f9 suggestivo ed interessante della catacomba, che rappresenta un \"unicum\" nei cimiteri ipogei romani, \u00e8 il cosiddetto \"battistero sommerso\", scoperto dal Bosio, risalente al VI-VII secolo. Una doppia rampa di scale monumentali conduce ad un ambiente di forma quasi quadrata, con pareti interamente decorate, ed una piscina con acqua naturale. Le pareti intonacate hanno occultato precedenti loculi, segno che quest'ambiente in origine era una cappella funeraria, trasformata poi in battistero in memoria dei martiri Abdon e Sennen.\nNella parete di fondo \u00e8 affrescato il \"Battesimo di Cristo\", con le figure di Giovanni Battista, dello Spirito Santo sotto forma di colomba, di una cerva che si disseta all'acqua e di un angelo. Sotto \u00e8 dipinta una \"croce gemmata\", da cui spuntano fiori di rosa. Nella parete di sinistra \u00e8 dipinta la \"Coronatio di Abdon e Sennen\": i due martiri, con le mani rivolte al cielo, ed affiancati da Milex e Vincenzo, ricevono da Cristo la corona del martirio. Nella volta della scala che scende alla piscina sono affrescati due \"Cristo pantocratore\", nello stile tipico della iconografia bizantina."}
{"id": "2610146", "revid": "599013", "url": "https://it.wikipedia.org/wiki?curid=2610146", "title": "Hodon\u00edn (disambigua)", "text": "Hodon\u00edn pu\u00f2 riferirsi a diversi toponimi della Repubblica Ceca:"}
{"id": "2610147", "revid": "701660", "url": "https://it.wikipedia.org/wiki?curid=2610147", "title": "Catacomba della Nunziatella", "text": "La catacomba della Nunziatella (o Annunziatella) \u00e8 una catacomba di Roma, lungo via di Grotta Perfetta, nei pressi dell'Ardeatina, nel moderno quartiere Ardeatino.\nIl cimitero, che prende il nome dall'antica chiesa del sopraterra, non \u00e8 menzionato in nessuna fonte letteraria antica, n\u00e9 liturgica n\u00e9 devozionale; e non vi \u00e8 alcuna traccia di sepolture di martiri. Si tratta dunque di un cimitero di campagna, scavato a uso di una piccola comunit\u00e0 rurale insediata nella zona. Nel sopraterra vi era una vasta necropoli, risalente all'et\u00e0 repubblicana: fu analizzando i manufatti di questo cimitero subdiale che il De Rossi nel 1877 scopr\u00ec la catacomba.\nEssa, a un solo livello, presenta una galleria principale, in asse con la scala d'ingresso, e due braccia laterali, che partono dall'ingresso e si dirigono in direzioni opposte. Il monumento principale scoperto si trova in fondo alla galleria principale, il cosiddetto \"cubicolo del Giudizio\", interamente affrescato e risalente alla seconda met\u00e0 del III secolo: deve il suo nome alla pittura della volta, che rappresenta il \"giudizio finale\"."}
{"id": "2610148", "revid": "339392", "url": "https://it.wikipedia.org/wiki?curid=2610148", "title": "93 Air-Ground Operations Wing", "text": ""}
{"id": "2610149", "revid": "554814", "url": "https://it.wikipedia.org/wiki?curid=2610149", "title": "Calligramma", "text": "Il calligramma o carme figurato \u00e8 un tipo di componimento poetico fatto per essere guardato e contemplato oltre che per essere letto (poesia visuale). Nei calligrammi, il poeta disegna un oggetto collegato al tema principale della poesia. Per esempio, se nella poesia si parla di un castello, le lettere del testo vengono scritte e disposte in modo da formare l'immagine di un castello. A volte per\u00f2 il disegno che scaturisce dalle poesie visuali scritte non ha nessuna relazione con il tema dell'opera.\nStoria.\nCi sono molti esempi di calligrammi nelle culture arcaiche, come per esempio fra gli ind\u00f9 o i greci antichi. I primi calligrammi conosciuti appartengono ai poeti greci del periodo ellenistico (secolo IV-III\u00a0a.\u00a0C.). Questo modo di raffigurare la poesia veniva chiamato in greco \"technopaegnia\" e in latino \"Carmina figurata\". Da questi primi autori, Simia di Rodi, Teocrito, Dosiada, Publilio Optaziano Porfirio, fino al secolo XI, questa forma poetica \u00e8 stata sempre praticata, sebbene in modo discontinuo, con periodi in cui venne a trovarsi in auge, come quello dell'avanguardia e, soprattutto, nella cosiddetta poesia visuale, poesia concreta o poesia sperimentale.\nL'estensione del procedimento alla modernit\u00e0 si ebbe con le avanguardie ai principi del XX secolo e pi\u00f9 concretamente con il cubismo letterario e successivamente con il creazionismo e ultraismo; il poeta cubista francese Guillaume Apollinaire fu un famoso creatore di calligrammi. Il poeta creazionista cileno Vicente Huidobro gi\u00e0 aveva incluso nel 1913 il suo primo calligramma, \"Triangolo armonico\", nel suo libro \"Canzoni nella Notte\" (\"Canciones en la Noche\"). Con Apollinaire, i calligrammi diventano di moda nei primi decenni del XX secolo.\nLa letteratura spagnola annovera interessanti autori di calligrammi; tra gli altri, gli spagnoli Guillermo de Torre, Juan Larrea e Gerardo Diego, il messicano Juan Jos\u00e9 Tablada, il cubano Guillermo Cabrera Infante, l'argentino Oliverio Girondo o l'uruguaiano Francisco Acu\u00f1a de Figueroa. Nella letteratura catalana predominano Joan Salvat-Papasseit e Joan Brossa. In Italia ci fu tra gli altri Filippo Tommaso Marinetti.\nAlcuni dei principali studi del tema sono stati di J. Peignot, \"Riguardo al calligramma\" (\"Du Calligramme\"), P. Massin, \"La lettera e l'immagine\" (\"La lettre et l'Image\"), o Rafael de C\u00f3zar, \"Poesia e immagine\" (\"Poes\u00eda e Imagen\") in Spagna."}
{"id": "2610150", "revid": "300971", "url": "https://it.wikipedia.org/wiki?curid=2610150", "title": "Menzonio", "text": "Menzonio \u00e8 una frazione di 87 abitanti del comune svizzero di Lavizzara, nel Canton Ticino (distretto di Vallemaggia).\nStoria.\nGi\u00e0 comune autonomo che si estendeva per 10,68\u00a0km\u00b2, il 2004 \u00e8 stato accorpato agli altri comuni soppressi di Broglio, Brontallo, Fusio, Peccia e Prato-Sornico per formare il comune di Lavizzara.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "2610153", "revid": "287204", "url": "https://it.wikipedia.org/wiki?curid=2610153", "title": "Dipartimento di Albard\u00f3n", "text": "Albard\u00f3n \u00e8 un dipartimento argentino, situato nella parte centrale della provincia di San Juan, con capoluogo General San Mart\u00edn.\nEsso confina a nord con il dipartimento di J\u00e1chal, a est con quello di Angaco, a sud con il dipartimento di Chimbas e ad ovest con quello di Ullum.\nSecondo il censimento del 2001, su un territorio di 945\u00a0km\u00b2, la popolazione ammontava a 20.413 abitanti.\nDal punto di vista amministrativo, il dipartimento consta di un unico municipio, che copre tutto il territorio dipartimentale, suddiviso in diverse \"localidades\":"}
{"id": "2610155", "revid": "1543377", "url": "https://it.wikipedia.org/wiki?curid=2610155", "title": "Dipartimento di Angaco", "text": "Angaco \u00e8 un dipartimento argentino, situato nella parte centro-orientale della provincia di San Juan, con capoluogo Villa El Salvador.\nEsso confina a nord con il dipartimento di J\u00e1chal, a est con quello di Caucete, a sud con il dipartimento di San Mart\u00edn e ad ovest con quello di Albard\u00f3n.\nSecondo il censimento del 2001, su un territorio di 1.865\u00a0km\u00b2, la popolazione ammontava a 7.570 abitanti.\nDal punto di vista amministrativo, il dipartimento consta di un unico municipio, che copre tutto il territorio dipartimentale, suddiviso in diverse \"localidades\":"}
{"id": "2610161", "revid": "1428919", "url": "https://it.wikipedia.org/wiki?curid=2610161", "title": "Tacuat\u00ed", "text": "Tacuat\u00ed \u00e8 un centro abitato del Paraguay, situato nel dipartimento di San Pedro; la localit\u00e0 forma uno dei 19 distretti del dipartimento.\nPopolazione.\nAl censimento del 2002 Tacuat\u00ed contava una popolazione urbana di 1.988 abitanti (11.301 nell'intero distretto). "}
{"id": "2610163", "revid": "1543377", "url": "https://it.wikipedia.org/wiki?curid=2610163", "title": "Dipartimento di Calingasta", "text": "Calingasta \u00e8 un dipartimento argentino, situato nella parte sud-occidentale della provincia di San Juan, con capoluogo Tamber\u00edas.\nFondato il 17 dicembre 1869, esso confina a nord con il dipartimento di Iglesia, a est con quelli di Sarmiento, Zonda e Ullum; a sud con la provincia di Mendoza e ad ovest con la repubblica del Cile.\nSecondo il censimento del 2001, su un territorio di 22.589\u00a0km\u00b2, la popolazione ammontava a 8.176 abitanti.\nDal punto di vista amministrativo, il dipartimento consta di un unico municipio, che copre tutto il territorio dipartimentale, suddiviso in diverse \"localidades\":"}
{"id": "2610164", "revid": "119982", "url": "https://it.wikipedia.org/wiki?curid=2610164", "title": "Prince Alwaleed Bin Talal Alsaud", "text": ""}
{"id": "2610167", "revid": "52953", "url": "https://it.wikipedia.org/wiki?curid=2610167", "title": "Dipartimento di Capital (San Juan)", "text": "Capital \u00e8 un dipartimento argentino, situato nella parte centro-meridionale della provincia di San Juan, con capoluogo San Juan, che \u00e8 anche capitale provinciale.\nFondato il 1\u00ba ottobre 1886, esso confina a nord con il dipartimento di Chimbas, a est con quello di Santa Luc\u00eda, a sud con il dipartimento di Rawson e a ovest con quello di Rivadavia.\nSecondo il censimento del 2001, su un territorio di 30\u00a0km\u00b2, la popolazione ammontava a 112.778 abitanti.\nDal punto di vista amministrativo, il dipartimento consta di un unico municipio, che copre tutto il territorio dipartimentale, suddiviso in diverse \"localidades\":"}
{"id": "2610168", "revid": "83531", "url": "https://it.wikipedia.org/wiki?curid=2610168", "title": "Peccia (Lavizzara)", "text": "Peccia \u00e8 una frazione di 189 abitanti del comune svizzero di Lavizzara, nel Canton Ticino (distretto di Vallemaggia).\nGeografia fisica.\nIl territorio comprendeva un tempo la valle di Peccia con le frazioni Veglia, Cortignelli, San Carlo () e Piano. Il territorio patriziale comprende in valle di Peccia i laghetti alpini della Froda, della Z\u00f2ta, Lai\u00f2zz, del Coro e Taneda.\nStoria.\nL'antico villaggio \u00e8 stato ricostruito dopo le alluvioni avvenute nel 1834 e nel 1868. La localit\u00e0 di San Carlo fino all'inizio del XX secolo fu centro della lavorazione della pietra ollare .\nGi\u00e0 comune autonomo che si estendeva per 54,26\u00a0km\u00b2, il 2004 \u00e8 stato accorpato agli altri comuni soppressi di Broglio, Brontallo, Fusio, Menzonio e Prato-Sornico per formare il comune di Lavizzara.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "2610169", "revid": "1543377", "url": "https://it.wikipedia.org/wiki?curid=2610169", "title": "Dipartimento di Caucete", "text": "Caucete \u00e8 un dipartimento argentino, situato nella parte orientale della provincia di San Juan, con capoluogo Caucete.\nEsso confina a nord con il dipartimento di J\u00e1chal, a est con quello di Valle F\u00e9rtil e la provincia di La Rioja; a sud con il dipartimento di Veinticinco de Mayo e la provincia di San Luis; a ovest con i dipartimenti di Nueve de Julio, San Mart\u00edn e Angaco\nSecondo il censimento del 2001, su un territorio di 7.502\u00a0km\u00b2, la popolazione ammontava a 33.609 abitanti.\nDal punto di vista amministrativo, il dipartimento consta di un unico municipio, che copre tutto il territorio dipartimentale, suddiviso in diverse \"localidades\":"}
{"id": "2610171", "revid": "1543377", "url": "https://it.wikipedia.org/wiki?curid=2610171", "title": "Dipartimento di Chimbas", "text": "Chimbas \u00e8 un dipartimento argentino, situato nella parte centrale della provincia di San Juan, con capoluogo Villa Paula Albarrac\u00edn de Sarmiento.\nEsso confina a nord con il dipartimento di Albard\u00f3n, a est con quello di San Mart\u00edn; a sud con i dipartimenti di Capital, Rivadavia e Santa Luc\u00eda; a ovest ancora con il dipartimento di Rivadavia.\nSecondo il censimento del 2001, su un territorio di 62\u00a0km\u00b2, la popolazione ammontava a 73.829 abitanti.\nDal punto di vista amministrativo, il dipartimento consta di un unico municipio, che copre tutto il territorio dipartimentale, suddiviso nei distretti di Chimbas e di El Mogote, con diverse \"localidades\" (frazioni) o \"barrios\" (quartieri): Barrio Laprida, Villa Obrera, Villa Observatorio, Villa Uni\u00f3n."}
{"id": "2610172", "revid": "729019", "url": "https://it.wikipedia.org/wiki?curid=2610172", "title": "Aeroporto di Liverpool", "text": "L'Aeroporto di Liverpool (IATA: LPL, ICAO: EGGP), conosciuto anche con il nome commerciale di \"Liverpool John Lennon Airport\", \u00e8 un aeroporto britannico situato a 12\u00a0km a sud est della citt\u00e0 di Liverpool vicino alla riva del fiume Mersey in Inghilterra. Lo scalo \u00e8 intitolato, nella sua dicitura commerciale, al musicista nato a Liverpool John Lennon (1940-1980).\nL'aeroporto \u00e8 hub per la compagnia aerea inglese EasyJet e l'irlandese Ryanair entrambe operanti nel settore del trasporto aereo low cost."}
{"id": "2610175", "revid": "287204", "url": "https://it.wikipedia.org/wiki?curid=2610175", "title": "Dipartimento di Iglesia", "text": "Iglesia \u00e8 un dipartimento argentino, situato nell'estrema parte nord-occidentale della provincia di San Juan, con capoluogo Rodeo.\nEsso confina a nord e a est con la provincia di La Rioja, a est con i dipartimenti di J\u00e1chal e Ullum, a sud con quello di Calingasta, e a ovest con la repubblica del Cile.\nSecondo il censimento del 2001, su un territorio di 19.801\u00a0km\u00b2, la popolazione ammontava a 6.737 abitanti.\nDal punto di vista amministrativo, il dipartimento consta di un unico municipio, che copre tutto il territorio dipartimentale, suddiviso in diverse \"localidades\":"}
{"id": "2610178", "revid": "287204", "url": "https://it.wikipedia.org/wiki?curid=2610178", "title": "Dipartimento di J\u00e1chal", "text": "J\u00e1chal \u00e8 un dipartimento argentino, situato a nord della provincia di San Juan, con capoluogo San Jos\u00e9 de J\u00e1chal.\nEsso confina a nord con la provincia di La Rioja, a est con il dipartimento di Valle F\u00e9rtil, a sud con i dipartimenti di Ullum, Albard\u00f3n, Angaco e Caucete; e a ovest con il dipartimento di Iglesia.\nSecondo il censimento del 2001, su un territorio di 14.749\u00a0km\u00b2, la popolazione ammontava a 21.018 abitanti.\nDal punto di vista amministrativo, il dipartimento consta di un unico municipio, che copre tutto il territorio dipartimentale, suddiviso in diverse \"localidades\":"}
{"id": "2610179", "revid": "767487", "url": "https://it.wikipedia.org/wiki?curid=2610179", "title": "Porky's II - Il giorno dopo", "text": "Porky's II - Il giorno dopo (\"Porky's II: The Next Day\") \u00e8 un film del 1983 diretto da Bob Clark.\n\u00c8 il s\u00e9guito del fortunato \"Porky's - Questi pazzi pazzi porcelloni!\" del 1981.\nTrama.\nTorna la cricca goliardica di \"Pipino\" e \"Pilone\", stavolta alle prese con dei membri del Ku Klux Klan allora imperante negli stati del Sud. Siamo infatti nella Florida della met\u00e0 degli anni cinquanta ed i razzisti sono contrari alla rappresentazione scolastica di \"Romeo e Giulietta\", non ammettendo un autore \"scomodo\" come Shakespeare e tanto meno il ruolo principale di un indiano Seminole, sul quale vanno ad infierire.\nLa cricca di Pipino e Pilone ordir\u00e0 una \"vendetta razziale\", adescando i responsabili con false opportunit\u00e0 di incontri intimi. I manigoldi cadranno nella trappola in tenuta adamitica e saranno sottoposti ad un singolare trattamento da un certo \"barbiere ebreo\".\nProduzione.\nIl film \u00e8 stato girato interamente in Florida, con il parco urbano di Greynolds Park a North Miami Beach che ha fatto da set per le scene ambientate nelle Everglades."}
{"id": "2610180", "revid": "729019", "url": "https://it.wikipedia.org/wiki?curid=2610180", "title": "Prato-Sornico", "text": "Prato-Sornico \u00e8 una frazione di 112 abitanti del comune svizzero di Lavizzara, nel Canton Ticino (distretto di Vallemaggia).\nStoria.\nGi\u00e0 comune autonomo istituito nel 1864 con la fusione dei comuni soppressi di Prato e Sornico e che si estendeva per 38,34\u00a0km\u00b2, il 2004 \u00e8 stato accorpato agli altri comuni soppressi di Broglio, Brontallo, Fusio, Menzonio e Peccia per formare il comune di Lavizzara, del quale Prato-Sornico \u00e8 il capoluogo.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:"}
{"id": "2610181", "revid": "21880", "url": "https://it.wikipedia.org/wiki?curid=2610181", "title": "Procolobus kirkii", "text": ""}
{"id": "2610182", "revid": "1543377", "url": "https://it.wikipedia.org/wiki?curid=2610182", "title": "Dipartimento di Nueve de Julio (San Juan)", "text": "Nueve de Julio \u00e8 un dipartimento argentino, situato nella parte centro-meridionale della provincia di San Juan, con capoluogo Nueve de Julio.\nEsso confina a nord con i dipartimenti di Santa Luc\u00eda e San Mart\u00edn, a est con il dipartimento di Caucete, a est e a sud con il dipartimento di Veinticinco de Mayo, e a sud e a ovest con quello di Rawson.\nSecondo il censimento del 2001, su un territorio di 185\u00a0km\u00b2, la popolazione ammontava a 7.652 abitanti.\nDal punto di vista amministrativo, il dipartimento consta di un unico municipio, che copre tutto il territorio dipartimentale, suddiviso in quattro distretti:"}
{"id": "2610183", "revid": "1719883", "url": "https://it.wikipedia.org/wiki?curid=2610183", "title": "Letteratura ermetica", "text": ""}
{"id": "2610187", "revid": "1543377", "url": "https://it.wikipedia.org/wiki?curid=2610187", "title": "Dipartimento di Pocito", "text": "Pocito \u00e8 un dipartimento argentino, situato nella parte centro-meridionale della provincia di San Juan, con capoluogo Villa Alberastain.\nStoria.\nFondato il 9 agosto 1884, esso confina a nord con i dipartimenti Rawson e Rivadavia, a est ancora con Rawson, a sud con il dipartimento di Sarmiento, e a ovest con quello di Zonda. Secondo il censimento del 2001, su un territorio di 515\u00a0km\u00b2, la popolazione ammontava a 40.969 abitanti. Dal punto di vista amministrativo, il dipartimento consta di un unico municipio, che copre tutto il territorio dipartimentale, suddiviso in diverse \"localidades\":"}
{"id": "2610188", "revid": "154326", "url": "https://it.wikipedia.org/wiki?curid=2610188", "title": "Sultanato del Marocco", "text": ""}
{"id": "2610192", "revid": "287204", "url": "https://it.wikipedia.org/wiki?curid=2610192", "title": "Dipartimento di Rawson (San Juan)", "text": "Rawson \u00e8 un dipartimento argentino, situato nella parte centro-meridionale della provincia di San Juan, con capoluogo Villa Krause.\nFondato il 4 settembre 1942, esso confina a nord con i dipartimenti di Santa Luc\u00eda, Rivadavia e Capital; a est con quello di Pocito, a sud con il dipartimento di Sarmiento, e a ovest con quelli di Nueve de Julio e Veinticinco de Mayo.\nSecondo il censimento del 2001, su un territorio di 300\u00a0km\u00b2, la popolazione ammontava a 107.740 abitanti.\nDal punto di vista amministrativo, il dipartimento consta di un unico municipio, che copre tutto il territorio dipartimentale, suddiviso in diverse \"localidades\" (distretti municipali):"}
{"id": "2610193", "revid": "729019", "url": "https://it.wikipedia.org/wiki?curid=2610193", "title": "Aeroporto delle Midlands Orientali", "text": "L'Aeroporto delle Midlands Orientali o Aeroporto di Nottingham \u00e8 un aeroporto situato vicino alle citt\u00e0 di Derby, Leicester e Nottingham, tutte nel raggio di 32\u00a0km.\nLo scalo ha raggiunto il numero di passeggeri record di nel 2008, facendo segnare un incremento del 3,8% dall'anno precedente.\nL'aeroporto \u00e8 hub per le compagnie aeree bmibaby, EasyJet, Jet2.com, Ryanair, Thomson Airways e Thomas Cook Airlines."}
{"id": "2610195", "revid": "287204", "url": "https://it.wikipedia.org/wiki?curid=2610195", "title": "Dipartimento di Rivadavia (San Juan)", "text": "Rivadavia \u00e8 un dipartimento argentino, situato nella parte centro-meridionale della provincia di San Juan, con capoluogo Rivadavia.\nFondato il 19 settembre 1942, esso confina a nord con i dipartimenti di Chimbas e Ullum, a est con il dipartimento di Capital; a sud con i dipartimenti di Pocito e Rawson, e a ovest con quello di Zonda.\nSecondo il censimento del 2001, su un territorio di 157\u00a0km\u00b2, la popolazione ammontava a 76.150 abitanti.\nDal punto di vista amministrativo, il dipartimento consta di un unico municipio, che copre tutto il territorio dipartimentale, suddiviso in diverse \"localidades\" (distretti municipali):"}
{"id": "2610202", "revid": "287204", "url": "https://it.wikipedia.org/wiki?curid=2610202", "title": "Dipartimento di San Mart\u00edn (San Juan)", "text": "San Mart\u00edn \u00e8 un dipartimento argentino, situato nella parte centro-orientale della provincia di San Juan, con capoluogo Villa San Mart\u00edn.\nEsso confina a nord con il dipartimento di Angaco, a est e a sud con quello di Caucete, a sud con il dipartimento di Nueve de Julio, e a ovest con quelli di Chimbas e Santa Luc\u00eda.\nSecondo il censimento del 2001, su un territorio di 435\u00a0km\u00b2, la popolazione ammontava a 10.140 abitanti.\nDal punto di vista amministrativo, il dipartimento consta di un unico municipio, che copre tutto il territorio dipartimentale, suddiviso in diverse \"localidades\" (distretti municipali):"}
{"id": "2610204", "revid": "767487", "url": "https://it.wikipedia.org/wiki?curid=2610204", "title": "Porky's III - La rivincita!", "text": "Porky's III - La rivincita! (\"Porky's Revenge!\") \u00e8 un film del 1985 diretto da James Komack.\nSi tratta del seguito di \"Porky's II - Il giorno dopo\" del 1983.\nTrama.\nI ragazzi di Angel Beach sono in procinto di concludere le superiori, tant'\u00e8 che \"Pipino\" Morris gi\u00e0 sogna il giorno della consegna dei diplomi, allorquando scoprono che il loro allenatore di pallacanestro, il coach Goodenough, s'\u00e8 indebitato fino al collo giocando nella bisca clandestina galleggiante di Porky Wallace.\nToccher\u00e0 ai protagonisti dei precedenti film della saga salvare il proprio insegnante, vincere il campionato nazionale di pallacanestro e dare nuovamente una lezione all'odiato Porky."}
{"id": "2610205", "revid": "287204", "url": "https://it.wikipedia.org/wiki?curid=2610205", "title": "5,7-dimetossicumarina", "text": "La 5,7-dimetossicumarina, nota comunemente come citroptene, \u00e8 una sostanza organica naturale appartenente alla famiglia delle cumarine, presente in particolare nella buccia di agrumi quali il limone e il bergamotto.\n\u00c8 una sostanza tossica ad azione fotomutagena."}
{"id": "2610211", "revid": "185308", "url": "https://it.wikipedia.org/wiki?curid=2610211", "title": "Parco nazionale dell'Huascar\u00e1n", "text": ""}
{"id": "2610215", "revid": "1543377", "url": "https://it.wikipedia.org/wiki?curid=2610215", "title": "El Guamo (Bol\u00edvar)", "text": "El Guamo \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Matias Serrano nel 1750, mentre l'istituzione del comune \u00e8 del 1838."}
{"id": "2610220", "revid": "767487", "url": "https://it.wikipedia.org/wiki?curid=2610220", "title": "Dipartimento di Santa Luc\u00eda", "text": "Santa Luc\u00eda \u00e8 un dipartimento argentino, situato nella parte centrale della provincia di San Juan, con capoluogo Santa Luc\u00eda.\nEsso confina a nord con il dipartimento di Chimbas, a est con quello di San Mart\u00edn, a sud con i dipartimenti di Rawson e Nueve de Julio, e a ovest con quello di Capital.\nSecondo il censimento del 2001, su un territorio di 45\u00a0km\u00b2, la popolazione ammontava a 43.565 abitanti.\nDal punto di vista amministrativo, il dipartimento consta di un unico municipio, che copre tutto il territorio dipartimentale, suddiviso in diverse \"localidades\":"}
{"id": "2610222", "revid": "287204", "url": "https://it.wikipedia.org/wiki?curid=2610222", "title": "El Penon", "text": ""}
{"id": "2610227", "revid": "729019", "url": "https://it.wikipedia.org/wiki?curid=2610227", "title": "Aeroporto di Aberdeen-Dyce", "text": "L'Aeroporto di Aberdeen-Dyce (IATA: ABZ, ICAO: EGPD) \u00e8 un aeroporto scozzese che serve la citt\u00e0 di Aberdeen ed \u00e8 situato nella localit\u00e0 di Dyce, a circa 9,3 km dal centro. \u00c8 il secondo aeroporto pi\u00f9 trafficato della Scozia.\nL'aeroporto \u00e8 hub per la compagnia aerea Bmi regional e la Eastern Airways.\nLa struttura ospita un importante eliporto che serve per il collegamento con le numerose piattaforme petrolifere situate nel Mare del Nord."}
{"id": "2610229", "revid": "327653", "url": "https://it.wikipedia.org/wiki?curid=2610229", "title": "Giorno del Ringraziamento", "text": ""}
{"id": "2610230", "revid": "228587", "url": "https://it.wikipedia.org/wiki?curid=2610230", "title": "El Pe\u00f1\u00f3n", "text": ""}
{"id": "2610233", "revid": "502559", "url": "https://it.wikipedia.org/wiki?curid=2610233", "title": "Castro (Acquarossa)", "text": "Castro \u00e8 una frazione di 81 abitanti del comune svizzero di Acquarossa, nel Canton Ticino (distretto di Blenio).\nStoria.\nNel medioevo formava una vicinia assieme a Marolta e Ponto Valentino.\nFino al 3 aprile 2004 \u00e8 stato un comune autonomo che si estendeva per 3,00\u00a0km\u00b2; il 4 aprile 2004 \u00e8 stato accorpato agli altri comuni soppressi di Corzoneso, Dongio, Largario, Leontica, Lottigna, Marolta, Ponto Valentino e Prugiasco per formare il nuovo comune di Acquarossa.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "2610234", "revid": "1543377", "url": "https://it.wikipedia.org/wiki?curid=2610234", "title": "Rissh\u014d K\u014dsei Kai", "text": "La Rissh\u014d K\u014dsei Kai (\u7acb\u6b63\u4f7c\u6210\u4f1a, Associazione per realizzare la perfezione nelle giuste relazioni reciproche) \u00e8 una associazione laica buddhista giapponese fondata il 5 marzo 1938 da Niwano Nikky\u014d (\u5ead\u91ce\u65e5\u656c, 1906-1999) e dalla sua discepola Naganuma Myok\u014d (\u9577\u6cbc\u5999\u4f7c, 1889-1957). Nel 1960 fond\u00f2 la Tokyo Kosei Wind Orchestra.\nSignificato dei \"kanji\" che ne compongono il nome.\nIl nome \u7acb\u6b63\u4f7c\u6210\u4f1a \"Rissh\u014d K\u014dsei Kai\" significa:\n\u7acb \"ris\": realizzare;\n\u6b63 \"sh\u014d\": corretto;\n\u4f7c \"k\u014d\": relazioni;\n\u6210 \"sei\": perfezionare\n\u4f1a \"kai\": associazione.\nQuindi \"Associazione per realizzare la perfezione nelle giuste relazioni reciproche\".\nOrigini e sviluppo.\nNiwano Nikky\u014d era un commerciante originario di un piccolo villaggio agricolo, Suganuma nei pressi di Tokomachi situato sulle montagne della prefettura di Niigata, trasferitosi a Tokyo nel 1923.\nNel 1934, a seguito anche della grave malattia della giovane figlia e su consiglio del suo amico Arai Sukenobu gi\u00e0 aderente all'associazione buddhista \"Reiy\u016bkai\" (\u970a\u53cb\u4f1a), Niwano avvi\u00f2 il suo studio del \"Sutra del Loto\" aderendo al movimento religioso di Sukenobu.\nQuesto movimento, il \"Reiy\u016bkai\", era stato fondato nel 1925 da Kotani Kimi (\u5c0f\u8c37\u559c\u7f8e, 1901\u20131971), una devota laica del Buddhismo Nichiren a cui erano attribuiti poteri sciamanici, e da suo cognato Kubo Kakutar\u014d (\u4e45\u4fdd\u89d2\u592a\u90ce, 1890-1944).\nQuattro anni dopo Niwano, insoddisfatto dalla \"Reiy\u016bkai\", soprattutto per il fatto che sconsigliasse lo studio del \"Sutra del Loto\", abbandon\u00f2 l'associazione fondata da Kimi e con la sua allieva Myok\u014d fond\u00f2 la \"Rissh\u014d K\u014dsei Kai\".\nI principi dottrinali diffusi subito dalla nuova associazione di Niwano furono quelli di ritenere che la recitazione del \"Sutra del Loto\", la venerazione degli antenati e il miglioramento della propria condotta morale potesse ovviare agli effetti \"karmici\" negativi di un individuo.\nQuesti principi uniti al desiderio di coinvolgere sempre pi\u00f9 persone all'interno dell'associazione, all'uso di tecniche di divinazione di origine cinese (che Niwano aveva a lungo studiato prima del suo incontro con il \"Sutra del Loto\") e alla pratica dell\"'h\u014dza\" (\u6cd5\u5ea7, luogo in cui si discute il Dharma) ovvero sedute di gruppo di sostegno religioso furono i tratti caratteristici della \"Rissh\u014d K\u014dsei Kai\".\nCon i suoi circa sei milioni di seguaci e i 239 luoghi di pratica in Giappone, la \"Rissh\u014d K\u014dsei Kai\" si pone come la seconda associazione laica dopo la \"S\u014dka Gakkai\". Fuori del Giappone presenta sette centri di pratica ed \u00e8 in rapporti di collaborazione con la Chiesa cattolica, condividendo importanti iniziative comuni con il Movimento dei focolari fondato da Chiara Lubich.\nLa Rissh\u014d K\u014dsei Kai \u00e8 attivamente impegnata nel dialogo interreligioso e il suo precedente presidente, Nikky\u014d Niwano (\u5ead\u91ce\u65e5\u656c, 1906 - 1999), \u00e8 stato tra i fondatori della World Conference Religions for Peace (WCRP)."}
{"id": "2610235", "revid": "287204", "url": "https://it.wikipedia.org/wiki?curid=2610235", "title": "Dipartimento di Sarmiento (San Juan)", "text": "Sarmiento \u00e8 un dipartimento argentino, situato nella parte meridionale della provincia di San Juan, con capoluogo Media Agua.\nEsso confina a nord con i dipartimenti di Zonda, Pocito e Rawson; a est con il dipartimento di Veinticinco de Mayo; a sud con la provincia di Mendoza e a ovest con il dipartimento di Calingasta.\nSecondo il censimento del 2001, su un territorio di 2.782\u00a0km\u00b2, la popolazione ammontava a 19.092 abitanti.\nDal punto di vista amministrativo, il dipartimento consta di un unico municipio, che copre tutto il territorio dipartimentale, suddiviso in diverse \"localidades\":"}
{"id": "2610239", "revid": "1543377", "url": "https://it.wikipedia.org/wiki?curid=2610239", "title": "El Pe\u00f1\u00f3n (Bol\u00edvar)", "text": "El Pe\u00f1\u00f3n \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Jer\u00f3nimo Lebr\u00f3n nel 1536, mentre l'istituzione del comune \u00e8 del 1877."}
{"id": "2610242", "revid": "33327", "url": "https://it.wikipedia.org/wiki?curid=2610242", "title": "Sine cura", "text": ""}
{"id": "2610244", "revid": "110157", "url": "https://it.wikipedia.org/wiki?curid=2610244", "title": "Hatillo de Loba", "text": "Hatillo de Loba \u00e8 un comune della Colombia facente parte del dipartimento di Bol\u00edvar.\nIl centro abitato venne fondato nel 1637, mentre l'istituzione del comune \u00e8 del 3 febbraio 1988."}
{"id": "2610246", "revid": "287204", "url": "https://it.wikipedia.org/wiki?curid=2610246", "title": "Dipartimento di Ullum", "text": "Ullum \u00e8 un dipartimento argentino, situato nella parte centrale della provincia di San Juan, con capoluogo Villa Ib\u00e1\u00f1ez.\nEsso confina a nord con il dipartimento di J\u00e1chal, a est con quello di Albard\u00f3n, a sud con i dipartimenti di Rivadavia e Zonda; e a ovest con i dipartimenti di Calingasta e Iglesia.\nSecondo il censimento del 2001, su un territorio di 4.391\u00a0km\u00b2, la popolazione ammontava a 4.490 abitanti.\nDal punto di vista amministrativo, il dipartimento consta di un unico municipio, che copre tutto il territorio dipartimentale, suddiviso in diverse \"localidades\":"}
{"id": "2610248", "revid": "241195", "url": "https://it.wikipedia.org/wiki?curid=2610248", "title": "Citroptene", "text": ""}
{"id": "2610249", "revid": "241195", "url": "https://it.wikipedia.org/wiki?curid=2610249", "title": "Limettina", "text": ""}
{"id": "2610250", "revid": "27334245", "url": "https://it.wikipedia.org/wiki?curid=2610250", "title": "Roccia calcarea", "text": ""}
{"id": "2610251", "revid": "287204", "url": "https://it.wikipedia.org/wiki?curid=2610251", "title": "Magangu\u00e8", "text": ""}
{"id": "2610252", "revid": "287204", "url": "https://it.wikipedia.org/wiki?curid=2610252", "title": "Magangue", "text": ""}
{"id": "2610254", "revid": "287204", "url": "https://it.wikipedia.org/wiki?curid=2610254", "title": "Dipartimento di Valle F\u00e9rtil", "text": "Valle F\u00e9rtil \u00e8 un dipartimento argentino, situato nella parte orientale della provincia di San Juan, con capoluogo Villa San Agust\u00edn.\nEsso confina a nord e a est con la provincia di La Rioja, a sud e a ovest con il dipartimento di Caucete, a ovest con il dipartimento di J\u00e1chal.\nSecondo il censimento del 2001, su un territorio di 6.419\u00a0km\u00b2, la popolazione ammontava a 6.864 abitanti.\nDal punto di vista amministrativo, il dipartimento consta di un unico municipio, che copre tutto il territorio dipartimentale, suddiviso in diverse \"localidades\":"}
{"id": "2610255", "revid": "502559", "url": "https://it.wikipedia.org/wiki?curid=2610255", "title": "Corzoneso", "text": "Corzoneso \u00e8 una frazione di 506 abitanti del comune svizzero di Acquarossa, nel Canton Ticino (distretto di Blenio).\nStoria.\nFino al 3 aprile 2004 \u00e8 stato un comune autonomo che si estendeva per 11,54\u00a0km\u00b2; il 4 aprile 2004 \u00e8 stato accorpato agli altri comuni soppressi di Castro, Dongio, Largario, Leontica, Lottigna, Marolta, Ponto Valentino e Prugiasco per formare il nuovo comune di Acquarossa.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nInfrastrutture e trasporti.\nDal 1911 al 1973 il comune \u00e8 stato servito dalla stazione di Corzoneso della ferrovia Biasca-Acquarossa.\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "2610257", "revid": "1573940", "url": "https://it.wikipedia.org/wiki?curid=2610257", "title": "Rifugio Toni Demetz", "text": "Il rifugio Toni Demetz (in tedesco \"Toni-Demetz-H\u00fctte\") \u00e8 un rifugio situato alla forcella del Sassolungo (Val Gardena, Alto Adige), a 2.685 m s.l.m.\nStoria.\nFu costruito dalla guida alpina Giovanni Demetz che dedic\u00f2 il rifugio al giovane figlio Toni, colpito da un fulmine sul Sassolungo.\nCaratteristiche e informazioni.\nIl rifugio \u00e8 di propriet\u00e0 privata ed \u00e8 gestito dall'ultimogenito di Giovanni, Enrico Demetz e dalla sua famiglia. Il rifugio dispone di un ristorante e 20 posti letto, l'apertura \u00e8 limitata al periodo estivo.\nAccesso.\nIl rifugio si raggiunge:\nEscursioni.\nIl rifugio \u00e8 un buon punto di partenza per seguire il sentiero che gira intorno al Sassopiatto, che inizia discendendo la vallata interna al Sassolungo, tocca il rifugio Vicenza e prosegue verso il rifugio Sandro Pertini per terminare poi al Passo Sella. Alternativamente \u00e8 possibile effettuare l'escursione intorno al Sassolungo: arrivati al rifugio Vicenza si prosegue verso est e poi si torna al Passo Sella passando dal Rifugio Emilio Comici. Dal rifugio Demetz, passando sempre per il rifugio Vicenza, si arriva anche alla via ferrata Schuster.\nAscensioni.\nIl Rifugio Toni Demetz \u00e8 un punto di partenza per le numerose vie praticabili nel Gruppo del Sassolungo."}
{"id": "2610262", "revid": "767487", "url": "https://it.wikipedia.org/wiki?curid=2610262", "title": "Mahates", "text": "Mahates \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Pedro de Heredia nel 1533, mentre l'istituzione del comune \u00e8 del 1860."}
{"id": "2610264", "revid": "9316", "url": "https://it.wikipedia.org/wiki?curid=2610264", "title": "Prius", "text": ""}
{"id": "2610265", "revid": "287204", "url": "https://it.wikipedia.org/wiki?curid=2610265", "title": "Rissho Kosei Kai", "text": ""}
{"id": "2610266", "revid": "767487", "url": "https://it.wikipedia.org/wiki?curid=2610266", "title": "Margarita (Colombia)", "text": "Margarita \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Margarita Duran de Cogollo nel 1600, mentre l'istituzione del comune \u00e8 del 19 dicembre 1976."}
{"id": "2610268", "revid": "110157", "url": "https://it.wikipedia.org/wiki?curid=2610268", "title": "Dongio", "text": "Dongio \u00e8 una frazione di 323 abitanti del comune svizzero di Acquarossa, nel Canton Ticino (distretto di Blenio).\nStoria.\nNel 1758 una frana distrusse gran parte dell'abitato; .\nFino al 3 aprile 2004 \u00e8 stato un comune autonomo che si estendeva per 12,85\u00a0km\u00b2; il 4 aprile 2004 \u00e8 stato accorpato agli altri comuni soppressi di Castro, Corzoneso, Largario, Leontica, Lottigna, Marolta, Ponto Valentino e Prugiasco per formare il nuovo comune di Acquarossa.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nInfrastrutture e trasporti.\nDal 1911 al 1973 il comune \u00e8 stato servito dalla stazione di Dongio della ferrovia Biasca-Acquarossa.\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione.\nSport.\nA Dongio si tiene annualmente, nel giorno di Pasquetta, il Giro Media Blenio, una corsa podistica creata nel 1985 per omaggiare Markus Ryffel, vincitore della medaglia d'argento nella gara dei 5000 metri ai Giochi della XXIII Olimpiade di ."}
{"id": "2610269", "revid": "599013", "url": "https://it.wikipedia.org/wiki?curid=2610269", "title": "Josefov (disambigua)", "text": ""}
{"id": "2610270", "revid": "107811122", "url": "https://it.wikipedia.org/wiki?curid=2610270", "title": "Rudolf Trost", "text": ""}
{"id": "2610273", "revid": "767487", "url": "https://it.wikipedia.org/wiki?curid=2610273", "title": "Vagabond Bones", "text": "Vagabond Bones \u00e8 il tredicesimo album in studio degli Helix, uscito nel 2009 per l'etichetta discografica Universal Music/Fontana."}
{"id": "2610274", "revid": "1428919", "url": "https://it.wikipedia.org/wiki?curid=2610274", "title": "Mar\u00eda la Baja", "text": "Mar\u00eda la Baja \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Alonso de Heredia nel 1535."}
{"id": "2610275", "revid": "226458", "url": "https://it.wikipedia.org/wiki?curid=2610275", "title": "HBRAV-IP", "text": "High Bit Rate Audio Visual IP (HBRAV-IP) \u00e8 uno standard in corso di sviluppo del Video Services Forum per la trasmissione di flussi video decompresso ad alta definizione. Questo standard permette di ottenere un livello qualitativo maggiore rispetto a quello attualmente in uso con l'HD, che per essere trasmesso viene compresso e poi decompresso."}
{"id": "2610276", "revid": "502559", "url": "https://it.wikipedia.org/wiki?curid=2610276", "title": "Largario", "text": "Largario \u00e8 una frazione di 25 abitanti del comune svizzero di Acquarossa, nel Canton Ticino (distretto di Blenio).\nStoria.\nFino al 3 aprile 2004 \u00e8 stato un comune autonomo che si estendeva per 1,25\u00a0km\u00b2; il 4 aprile 2004 \u00e8 stato accorpato agli altri comuni soppressi di Castro, Corzoneso, Dongio, Leontica, Lottigna, Marolta, Ponto Valentino e Prugiasco per formare il nuovo comune di Acquarossa.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione. Largario condivide un unico patriziato con Campo e Olivone."}
{"id": "2610278", "revid": "124123", "url": "https://it.wikipedia.org/wiki?curid=2610278", "title": "Mihai \u021aiu", "text": ""}
{"id": "2610281", "revid": "124123", "url": "https://it.wikipedia.org/wiki?curid=2610281", "title": "T\u0103nase Mure\u0219anu", "text": ""}
{"id": "2610284", "revid": "1452073", "url": "https://it.wikipedia.org/wiki?curid=2610284", "title": "Nabumetone", "text": "Il nabumetone (nella fase sperimentale conosciuto con la sigla BRL 14777), nome chimico \"4-(6'-metossi-2'-naftil)butan-2-one\", \u00e8 un farmaco antinfiammatorio, derivato dell'acido 1-naftilacetico o acido alfa-naftalenacetico, appartenente alla famiglia dei farmaci antinfiammatori non steroidei (FANS). Il farmaco in seguito all'assorbimento e alla metabolizzazione da parte del fegato circola prevalentemente sotto forma di metabolita, l'acido 6-metossi-2-naftilacetico, in grado di inibire la sintesi prostaglandinica. Il farmaco esplica una spiccata attivit\u00e0 antinfiammatoria, analgesica e antipiretica. Il farmaco sembra avere un profilo di tollerabilit\u00e0 gastro-intestinale migliore rispetto a quella di altre molecole della stessa classe. In Italia \u00e8 venduto, fra gli altri, dall'Istituto farmacologico Malesci con il nome commerciale di Artaxan e dalla societ\u00e0 farmacologica Geymonat con il nome commerciale Nabuser.\nFarmacodinamica.\nNabumetone, chimicamente, \u00e8 un composto neutro privo di radicali acidi, che a seguito di assunzione orale e assorbimento intestinale viene ampiamente metabolizzato a livello epatico (effetto di primo passaggio). Gli studi farmacologici hanno dimostrato che il principale metabolita attivo, l'acido 6-metossi-2-naftilacetico, \u00e8 un efficiente inibitore della prostaglandina-endoperossido sintasi, meglio nota come ciclossigenasi (COX) e che preferenzialmente determina un'inibizione della COX2. L'azione della molecola, sia nell'animale sia nell'uomo, \u00e8 legata all'azione del suo principale metabolita attivo, mentre la nabumetone, come tale, presenta una scarsa attivit\u00e0 su tale sintetasi.\nFarmacocinetica.\nDopo somministrazione orale nabumetone viene ampiamente assorbito a livello intestinale e prontamente metabolizzato dal fegato in acido 6-metossi-2-naftilacetico. Tale acido viene successivamente glucuronato ed eliminato dall'organismo attraverso l'escrezione urinaria (per l'80% circa) e le feci (circa il 10 %).&lt;br&gt;\nL'emivita dell'acido 6-metossi-2-naftilacetico \u00e8 di circa 24 ore. Il metabolita a causa dell'elevato legame con le proteine plasmatiche, non \u00e8 risultato dializzabile.&lt;br&gt;\nStudi sperimentali hanno evidenziato come nel paziente anziano, le concentrazioni plasmatiche allo steady-state siano in genere pi\u00f9 elevate di quelle osservabili in volontari giovani. Questo dato non sembra comportare un incremento clinicamente rilevante dell'incidenza di effetti avversi o indesiderati.\nUsi clinici.\nNabumetone viene utilizzato come antinfiammatorio e antidolorifico in processi infiammatori di rilevante entit\u00e0, soprattutto di origine articolare: ad esempio nell'artrite reumatoide, nell'osteoartrosi, nella spondilite anchilosante, nella artropatia gottosa e nel reumatismo extrarticolare. Viene inoltre impiegato in numerose affezioni periarticolari come la borsite, la tendinite, la sinovite e la periartrite scapolomerale.&lt;br&gt;\nIn letteratura esiste documentazione di una sua efficacia anche in ambito traumatologico e in particolare nei traumi di natura sportiva.\nEffetti collaterali e indesiderati.\nIn corso di terapia con nabumetone si possono verificare effetti collaterali a carico di diversi apparati. Gli eventi avversi di pi\u00f9 frequente osservazione sono di natura gastrointestinale: nausea, vomito, dispepsia, stomatiti ulcerative, gastrite, ulcere peptiche, perforazione o emorragia gastrointestinale, flatulenza, diarrea o costipazione, dolore addominale, melena, ematemesi, esacerbazione di colite e malattia di Crohn.\nIn alcuni pazienti sono state osservate reazioni a carico del sistema nervoso centrale e tra queste confusione mentale, vertigini, sonnolenza, cefalea e insonnia. A carico dell'apparato tegumentario (la cute) si possono presentare esantema, arrossamento, prurito, alopecia, eritema multiforme, fotosensibilit\u00e0, sindrome di Stevens Johnson, necrolisi tossica epidermica e orticaria. Il coinvolgimento dell'apparato genito-urinario si manifesta in genere con rari casi di sindrome nefrotica, nefropatia tubulointerstiziale, insufficienza renale acuta e menorragia. \u00c8 poi possibile l'insorgenza di segni e sintomi a carico di altri apparati e organi che si manifestano con tinnito, disfunzioni visive, dispnea, broncospasmo, trombocitopenia, ipercaliemia, alterazione dei parametri della funzionalit\u00e0 epatica e in particolare delle transaminasi (AST e ALT).\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo o agli eccipienti. Nabumetone \u00e8 controindicato in et\u00e0 pediatrica, nelle donne in stato di gravidanza e nel corso dell'allattamento al seno. Un'ulteriore controindicazione \u00e8 rappresentata dalla presenza di una grave insufficienza cardiaca.\nAvvertenze.\nEsiste la possibilit\u00e0 di ipersensibilit\u00e0 crociata con altri FANS. Ci\u00f2 significa che se un soggetto ha dimostrato una qualsiasi forma di intolleranza nei confronti di un qualsiasi FANS, \u00e8 probabile che lo stesso problema si ripresenti con il nabumetone. In particolare pazienti che soffrono di asma causata da acido acetilsalicilico, dovrebbero evitare l'assunzione del nabumetone.\nCome altri farmaci appartenenti alla stessa categoria, anche il nabumetone pu\u00f2 indurre la ritenzione di liquidi, perci\u00f2 il farmaco non andrebbe utilizzato, o utilizzato con estrema attenzione, in soggetti con insufficienza cardiaca congestizia e in quelli affetti da ipertensione.\nSebbene meno gastrolesivo rispetto ad altri FANS, il farmaco non deve essere assunto da pazienti che soffrono di ulcera, insufficienza epatica o in terapia con anticoagulanti poich\u00e9 potrebbe aumentare l'effetto anticoagulante.\nNon esistono dati certi circa l'utilizzo del farmaco in soggetti con et\u00e0 inferiore ai 14 anni.\nInterazioni.\nIl nabumetone si lega alle proteine plasmatiche e questo fenomeno deve essere considerato se il paziente assume altri farmaci che si legano ampiamente alle proteine del plasma come le sulfaniluree, sulfonamidi, derivati sulfamidici e idantoina. \u00c8 bene inoltre evitare la co-terapia con altri farmaci antinfiammatori non steroidei e con corticosteroidi poich\u00e9 queste associazioni determinano un'eccessiva attivit\u00e0 antinfiammatoria. L'associazione con anticoagulanti, e in particolare il warfarin pu\u00f2 comportare un notevole incremento del rischio di emorragie evidenziabile con il riscontro di un marcato allungamento del tempo di protrombina.&lt;br&gt;\nSe usato contemporaneamente a diuretici risparmiatori di potassio, il nabumetone ha saltuariamente evidenziato la capacit\u00e0 di causare iperpotassiemia."}
{"id": "2610285", "revid": "599013", "url": "https://it.wikipedia.org/wiki?curid=2610285", "title": "Iuliu Falb", "text": ""}
{"id": "2610286", "revid": "124781295", "url": "https://it.wikipedia.org/wiki?curid=2610286", "title": "Cassa nazionale di previdenza e assistenza forense", "text": "La Cassa nazionale di previdenza e assistenza forense (anche semplicemente Cassa Forense) \u00e8 l'ente previdenziale italiano, presso cui debbono essere obbligatoriamente assicurati tutti gli avvocati italiani iscritti agli Albi forensi. Essa garantisce le tutele previdenziali e assistenziali ai professionisti iscritti.\nLa Cassa forense \u00e8 sottoposta alla vigilanza del Ministero del lavoro e delle politiche sociali, del Ministero dell'economia e delle finanze e del Ministero della giustizia.\nDisciplina normativa.\nLa Cassa Forense, istituita nel 1952, ha natura legale di fondazione con personalit\u00e0 giuridica di diritto privato, in seguito alla privatizzazione del 1993-1994.\nGestione.\nLa Cassa forense gode di autonomia regolamentare e gestionale ed \u00e8 sottoposta alla vigilanza dei Ministeri vigilanti. Il Comitato dei delegati \u00e8 formato da 80 componenti, eletti dagli avvocati iscritti alla Cassa che mantengano l'iscrizione ad un albo e dai praticanti iscritti.\nI Presidenti.\nCronologia dei Presidenti di Cassa Forense: \nAttivit\u00e0.\nLa Cassa ha la funzione di assicurare agli avvocati e ai loro superstiti un trattamento previdenziale. Rientrano, inoltre, fra le funzioni della Cassa Forense l'erogazione di trattamenti assistenziali a favore degli iscritti e dei loro congiunti, nonch\u00e9 la gestione di forme di previdenza integrativa."}
{"id": "2610290", "revid": "228587", "url": "https://it.wikipedia.org/wiki?curid=2610290", "title": "LibXML2", "text": "libxml2 \u00e8 una libreria software per il parsing di documenti XML. \u00c8 anche la base per un'altra libreria, che analizza i fogli di stile XSLT-1.0. \u00c8 scritta in C, e fornisce collegamenti a C, C++, XSH, C#, Python, Kylix/Delphi e Pascal, Ruby, e PHP. \u00c8 possibile accedervi da Perl utilizzando il modulo Perl . \u00c8 stata originariamente sviluppata per il progetto GNOME, ma pu\u00f2 essere utilizzata anche al di fuori. Il codice libxml \u00e8 altamente portatile, in quanto dipende solo da librerie standard ANSI C, ed \u00e8 disponibile sotto la licenza MIT."}
{"id": "2610291", "revid": "648716", "url": "https://it.wikipedia.org/wiki?curid=2610291", "title": "\u0218tefan Ardeleanu", "text": ""}
{"id": "2610293", "revid": "128245", "url": "https://it.wikipedia.org/wiki?curid=2610293", "title": "LibXML", "text": ""}
{"id": "2610296", "revid": "306856", "url": "https://it.wikipedia.org/wiki?curid=2610296", "title": "Rifugio Sandro Pertini", "text": "Il rifugio Sandro Pertini \u00e8 un rifugio situato nel Trentino in Val di Fassa presso il gruppo del Sassolungo ad una quota di 2.300 m s.l.m.\nStoria.\nIl rifugio fu intitolato nel 1986 a Sandro Pertini, che fu presidente della Repubblica Italiana dal 1978 al 1985 e che era solito passare le sue vacanze estive in Val Gardena.\nCaratteristiche e informazioni.\nIl rifugio apre solo nel periodo estivo e dispone di 15 posti letto.\nAccessi.\nIl rifugio Sandro Pertini si raggiunge facilmente:\nTraversate.\nDal rifugio Pertini si pu\u00f2 seguire il sentiero Friedrich August e raggiungere il rifugio Sassopiatto (2.300\u00a0m) in poco meno di 1 ora. Proseguendo si giunge al rifugio Vicenza (2.256\u00a0m) (tempo di percorrenza totale 2,5 ore)."}
{"id": "2610297", "revid": "767487", "url": "https://it.wikipedia.org/wiki?curid=2610297", "title": "Marina Stanca", "text": ""}
{"id": "2610299", "revid": "115166100", "url": "https://it.wikipedia.org/wiki?curid=2610299", "title": "Fontes Pereira de Melo", "text": "Era figlio di Jo\u00e3o de Fontes Pereira de Melo che fu governatore di Capo Verde per due volte. Ant\u00f3nio Maria non fu mai governatore di Capo Verde, ma fu eletto deputato per le isole, il che fu il primo passo di una brillante carriera politica.\nDopo un periodo di agitazione politica che caratterizz\u00f2 la prima met\u00e0 del XIX secolo, ebbe inizio nel 1851 una nuova stagione della monarchia costituzionale portoghese.\nQuesto periodo fu chiamato \"Regenera\u00e7\u00e3o\", poich\u00e9 i governi tentarono di recuperare il ritardo economico del Portogallo rispetto agli altri paesi d'Europa, mediante l'ammodernamento dell'amministrazione e lo sviluppo economico del paese. Nel primo governo della Regenera\u00e7\u00e3o fu creato un nuovo ministero, quello dei Lavori Pubblici, affidato a Fontes Pereira Melo.\nFontes Pereira de Melo aument\u00f2 il numero delle strade, costru\u00ec il primo tratto di ferrovia, che univa Lisboa al Carregado, inizi\u00f2 la costruzione di altre due ferrovie (Vendas Novas e Sintra) e stabil\u00ec la prima linea telegrafica.\nOltre a queste opere, inizi\u00f2 la rivoluzione dei trasporti e delle comunicazioni inaugurando linee regolari di navi a vapore, servizi postali e reti telefoniche.\nLa sua promozione dei lavori pubblici fu conosciuta come fontismo.\nSuccessivamente fu primo ministro per tre volte, dal 1871 al 1877, dal 1878 al 1879 e dal 1881 al 1886.\nMassone, fu membro del Grande Oriente Lusitano."}
{"id": "2610300", "revid": "502559", "url": "https://it.wikipedia.org/wiki?curid=2610300", "title": "Leontica", "text": "Leontica \u00e8 una frazione di 351 abitanti del comune svizzero di Acquarossa, nel Canton Ticino (distretto di Blenio).\nStoria.\nL'antica chiesa romanica di San Bartolomeo \u00e8 stata demolita.\nFino al 3 aprile 2004 \u00e8 stato un comune autonomo che si estendeva per 11,54\u00a0km\u00b2; il 4 aprile 2004 \u00e8 stato accorpato agli altri comuni soppressi di Castro, Corzoneso, Dongio, Largario, Lottigna, Marolta, Ponto Valentino e Prugiasco per formare il nuovo comune di Acquarossa.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "2610301", "revid": "767487", "url": "https://it.wikipedia.org/wiki?curid=2610301", "title": "Deioco", "text": "Nella mitologia greca, Deioco \u00e8 un guerriero acheo, menzionato nel libro XV dell'\"Iliade\".\nIl mito.\nDeioco era molto probabilmente un fante dell'esercito acheo al tempo della guerra di Troia. Dopo aver assistito alle stragi seminate Ettore nelle file greche, fugg\u00ec insieme ai suoi compagni sotto la pressione avversaria, avvilito, tra l'altro, dalla presenza di Apollo. Mentre cercava di mescolarsi tra i compagni, fu intravisto da Paride che vibr\u00f2 nella sua direzione un colpo di lancia, cogliendolo di spalle, sotto la schiena. Il troiano si precipit\u00f2 a spogliare Deioco dell'armatura ma, su invito di Ettore, abbandon\u00f2 il cadavere nella pianura e prosegu\u00ec la sua avanzata verso le navi achee.\nOmonimi.\nUn omonimo guerriero troiano \u00e8 ricordato da Quinto Smirneo nei \"Posthomerica\" e fu il primo di una lunga serie di combattenti a perdere la vita per mano di Aiace Telamonio."}
{"id": "2610302", "revid": "1543377", "url": "https://it.wikipedia.org/wiki?curid=2610302", "title": "Dipartimento di Veinticinco de Mayo (San Juan)", "text": "Veinticinco de Mayo \u00e8 un dipartimento argentino, situato nella parte meridionale della provincia di San Juan, con capoluogo Santa Rosa.\nEsso confina a nord con il dipartimento di Caucete, a est con quelli di Rawson, Sarmiento e Nueve de Julio; a sud con la provincia di Mendoza e a ovest con la provincia di San Luis.\nSecondo il censimento del 2001, su un territorio di 4.519\u00a0km\u00b2, la popolazione ammontava a 15.193 abitanti.\nDal punto di vista amministrativo, il dipartimento consta di un unico municipio, che copre tutto il territorio dipartimentale, suddiviso in diverse \"localidades\":"}
{"id": "2610304", "revid": "729019", "url": "https://it.wikipedia.org/wiki?curid=2610304", "title": "Scala di colori", "text": "Per scala di colori si intende un sistema di codificazione standardizzato per l'identificazione univoca dei colori. I sistemi di standardizzazione cambiano a seconda dell'ambito di utilizzo (tipografia, fotografia, grafica video o per computer, colori per edilizia eccetera).\nAttualmente si utilizzano diversi sistemi di riferimento:"}
{"id": "2610305", "revid": "729019", "url": "https://it.wikipedia.org/wiki?curid=2610305", "title": "Hawker Hector", "text": "L'Hawker Hector fu un biplano britannico con ruolo di cooperazione realizzato dall'azienda Hawker Aircraft negli anni trenta. Ne furono realizzati 179 esemplari che servirono anche in Irlanda.\nStoria.\nL'Hawker Hector fu pensato come sostituto dell'Hawker Audax, gi\u00e0 utilizzato dall'esercito con ruoli di cooperazione. A causa dell'elevata richiesta di motori Rolls-Royce Kestrel per soddisfare la realizzazione degli Hawker Hind, fu utilizzato un diverso propulsore e la scelta cadde sul Napier Dagger III.\nSebbene sia la progettazione che la costruzione del prototipo siano state realizzate dalla Hawker, la produzione in serie di tale velivolo fu affidata alla Westland Aircraft di Yeovil, Somerset. Il prototipo vol\u00f2 la prima volta il 14 febbraio 1936 e fu pilotato da George Bulman. In totale furono realizzati 179 esemplari di cui tredici vennero consegnati alla forza aerea irlandese nel 1941-1942.\nDal 1940 i velivoli furono utilizzati dalla RAF come aerei da traino per bersagli e come traino per l'aliante General Aircraft Hotspur.\nL'Irish Air Corps ricevette gli Hector dal War Office britannico dopo l'evacuazione delle truppe da Dunkerque, ma i velivoli consegnati erano in cattive condizioni. Comunque le forze armate irlandesi erano del tutto impreparate ad ogni azione di guerra e dipendevano totalmente dai rifornimenti che giungevano dall'Inghilterra. La difesa dell'Irlanda era molto importante per il Regno Unito, ma a causa dell'imperversare della Battaglia d'Inghilterra, non si potevano fornire all'Eire aerei migliori dell'Hector.\nNegli anni in cui fu in servizio, l'Hector non godette di una buona fama perch\u00e9 molto spesso gli equipaggi erano costretti a terra a causa di malfunzionamenti del complesso motore installato che con 24 cilindri, 48 candele e 96 valvole richiedeva frequenti interventi di manutenzione."}
{"id": "2610311", "revid": "502559", "url": "https://it.wikipedia.org/wiki?curid=2610311", "title": "Prugiasco", "text": "Prugiasco \u00e8 una frazione di 136 abitanti del comune svizzero di Acquarossa, nel Canton Ticino (distretto di Blenio).\nStoria.\nFino al 3 aprile 2004 \u00e8 stato un comune autonomo che si estendeva per 2,83\u00a0km\u00b2; il 4 aprile 2004 \u00e8 stato accorpato agli altri comuni soppressi di Castro, Corzoneso, Dongio, Largario, Leontica, Lottigna, Marolta e Ponto Valentino per formare il nuovo comune di Acquarossa.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "2610313", "revid": "287204", "url": "https://it.wikipedia.org/wiki?curid=2610313", "title": "Dipartimento di Zonda", "text": "Zonda \u00e8 un dipartimento argentino, situato nella parte centro-meridionale della provincia di San Juan, con capoluogo Villa Basilio Nievas.\nEsso confina a nord con il dipartimento di Ullum, a est con quelli di Rivadavia e Pocito, a sud con il dipartimento di Sarmiento e a ovest con quello di Calingasta.\nSecondo il censimento del 2001, su un territorio di 4.391\u00a0km\u00b2, la popolazione ammontava a 4.038 abitanti.\nDal punto di vista amministrativo, il dipartimento consta di un unico municipio, che copre tutto il territorio dipartimentale, suddiviso in diverse \"localidades\":"}
{"id": "2610316", "revid": "27335312", "url": "https://it.wikipedia.org/wiki?curid=2610316", "title": "John B. Bury", "text": ""}
{"id": "2610318", "revid": "146644", "url": "https://it.wikipedia.org/wiki?curid=2610318", "title": "Moltiplicatore dei depositi", "text": ""}
{"id": "2610319", "revid": "120765816", "url": "https://it.wikipedia.org/wiki?curid=2610319", "title": "Kaki Hunter", "text": ""}
{"id": "2610323", "revid": "585241", "url": "https://it.wikipedia.org/wiki?curid=2610323", "title": "The Small One", "text": ""}
{"id": "2610324", "revid": "921573", "url": "https://it.wikipedia.org/wiki?curid=2610324", "title": "Dan Monahan", "text": ""}
{"id": "2610330", "revid": "729019", "url": "https://it.wikipedia.org/wiki?curid=2610330", "title": "Michel Marfaing", "text": "Biografia.\nCresciuto nel Pamiers, squadra della sua citt\u00e0 natale, pass\u00f2 successivamente al Tolosa con il quale esord\u00ec in campionato; al Narbona dal 1990, con tale club raggiunse la finale di campionato nel 1991.\nDivenuto professionista nel 1996 e tornato al Tolosa, si laure\u00f2 campione d'Europa alla sua prima stagione nel club rossonero, e vinse tre titoli di campione di Francia nel 1997, 1999 e 2001, oltre a far parte della squadra che vinse di nuovo la Heineken Cup nel 2002-03, ultima stagione europea di Marfaing.\nL'anno successivo fu anche quello del ritiro definitivo.\nDa allora Marfaing ha ricoperto il ruolo di tecnico del settore giovanile del Tolosa nonch\u00e9 direttore del Centro di Formazione dello stesso club.\nIn Nazionale francese Marfaing vanta due incontri, entrambi nel 1992, contro la in Coppa FIRA e contro l' nel \"tour\" di met\u00e0 anno.\nCon 24 mete realizzate in Heineken Cup con il Tolosa tra il 1996 e il 2003, Marfaing \u00e8 alla stagione 2008-09 il quarto miglior realizzatore della specialit\u00e0 in tale competizione, insieme a Shane Horgan."}
{"id": "2610335", "revid": "110157", "url": "https://it.wikipedia.org/wiki?curid=2610335", "title": "Dimitrovgrad (Bulgaria)", "text": "Dimitrovgrad (in bulgaro \u0414\u0438\u043c\u0438\u0442\u0440\u043e\u0432\u0433\u0440\u0430\u0434) \u00e8 un comune bulgaro situato nel distretto di Haskovo di 68.200 abitanti (dati 2009).\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2610336", "revid": "94902", "url": "https://it.wikipedia.org/wiki?curid=2610336", "title": "Grind metal", "text": ""}
{"id": "2610341", "revid": "287204", "url": "https://it.wikipedia.org/wiki?curid=2610341", "title": "Funasdalen", "text": ""}
{"id": "2610342", "revid": "508156", "url": "https://it.wikipedia.org/wiki?curid=2610342", "title": "Uomo mio bambino mio", "text": "Uomo mio bambino mio, pubblicato nel 1975, \u00e8 un album della cantante italiana Ornella Vanoni.\nIl disco.\nRealizzato con copertina apribile in cartone \"effetto tela\".\nMia Martini, non accreditata, \u00e8 la seconda voce nel pezzo che d\u00e0 il titolo all'LP.\nNell'LP \"Album\" uscito per il mercato d'oltralpe DECCA 260.010) troviamo molti brani cantati in lingua: Je sais (Conosco), Quand arrive t'il \u00e0 l'amour(Di questo e d'altro), Je t'aime toi (Sincerit\u00e0), Comme un reve (Come il vento), Tu ne sais pas me faire l'amour (Non sai fare l'amore).\nAnche da questo disco, sono tratti 45 promozionali con la copertina standard Vanilla: Costruzione/La Luna \u00e8... OVR 516, Non sai fare l'amore/Uomo mio bambino mio OVR 520.\nLa prima edizione del supporto CD \u00e8 del 1988 per la collana MusicA della CGD (CDLSM 100029) senza codice a barre sul retro copertina.\nUscito per il mercato spagnolo con il titolo di \"Canta Canta\" (Zafiro ZL-170) con copertina laminata apribile e con testi all'interno. Stesse foto dell'edizione italiana ma con grafica diversa. La successione dei brani \u00e8 diversa sul lato A, dove come primo brano troviamo appunto \"Canta Canta\".\nPer l'edizione sudamericana, la grafica e il titolo sono come per l'edizione spagnola ma la foto esterna scambiata con quella interna, e copertina a busta chiusa.\nL'edizione giapponese \u00e8 del 1978 (Seven Seas GP 593) con copertina frontale come l'edizione italiana ma a busta chiusa in cartone pesante e inserto con testi.\nSul lato A viene escluso il brano \"Fili\" ma \u00e8 inclusa la sigla del programma Fatti e Fattacci: \"Se dovessi cantarti\"."}
{"id": "2610346", "revid": "1123310", "url": "https://it.wikipedia.org/wiki?curid=2610346", "title": "Acaraj\u00e9", "text": "L'Acaraj\u00e9 \u00e8 un piatto tipico della cucina afro-brasiliana, composto da una pasta di fagioli dell'occhio (\"Vigna unguiculata\"), cipolla e sale, fritta nell'olio di dend\u00ea, una palma del Nord-Est del Brasile. Una volta fritta, la pasta acquista consistenza ed \u00e8 generalmente riempita o accompagnata da peperoncino, gamberi, vatap\u00e1, caruru, insalata. Il suo uso \u00e8 principalmente nella regione del Nord-Est del Brasile, in particolare nello Stato di Bahia, dove \u00e8 costume friggerlo e imbottirlo per strada, e mangiarlo quindi sul posto.\nLa bancarella dove la baiana espone i suoi prodotti \u00e8 chiamato \"tabuleiro da baiana\". L'acaraj\u00e9 \u00e8 venduto dalle baiane nell'abito tradizionale di colore bianco. A Salvador da Bahia l'attivit\u00e0 \u00e8 regolamentata da un decreto municipale.\nIn Africa \u00e8 chiamato \u00e0k\u00e0r\u00e0 che significa \"palla di fuoco\", dove \"je\" ha il significato di \"mangiare\". In Brasile le parole si unirono formando la parola, \"acara-je\", ossia, \"mangiare la palla di fuoco\".\nAcaraj\u00e9 degli orix\u00e1.\nL'acaraj\u00e9 \u00e8 un piatto rituale nella religione afro-brasiliana denominata candombl\u00e9: \u00e8 il cibo rituale dell\"'orix\u00e1\" \"Ians\u00e3\", divinit\u00e0 dei venti e delle tempeste.\nLa sua origine \u00e8 legata al mito della relazione tra la divinit\u00e0 \"Xang\u00f4\" e le sue due spose \"Oxum\" e \"Ians\u00e3\". Il cibo divenne cos\u00ec un'offerta propiziatoria a questi \"orix\u00e1s\".\nNonostante sia venduto nelle strade in un contesto \"profano\", l'acaraj\u00e9 viene ancora considerato, dalle baiane adepte del candombl\u00e9, un cibo sacro agli dei. Per questo motivo, la sua ricetta, bench\u00e9 non sia segreta, non pu\u00f2 essere modificata, e pu\u00f2 essere preparata solo dal \"clero\" del candombl\u00e9, i cosiddetti \"filhos-de-santo\".\nL'acaraj\u00e9 \u00e8 preparato con un fagiolo chiamato \"feij\u00e3o-fradinho\", che \u00e8 pestato su una pietra in pezzi grandi e posto a bagnomaria affinch\u00e9 la buccia si stacchi. Una volta sbucciato, viene tritato per raggiungere una consistenza finissima. Si aggiungono quindi cipolla tritata e un po' di sale.\nIl segreto per un acaraj\u00e9 di pasta morbida \u00e8 il tempo dedicato alla battitura della pasta. Questa raggiunge la consistenza ideale quando assume la consistenza di una spuma. Per la frittura si usa un padellone con olio di dend\u00ea molto caldo o, in alternativa, un olio vegetale dolce.\nIl primo acaraj\u00e9 viene sempre offerto all\"'orix\u00e1\" \"Exu\", la prima divinit\u00e0 nella gerarchia del candombl\u00e9. A seguire gli altri acaraj\u00e9 vengono offerti agli altri \"orix\u00e1\".\nForme particolari hanno gli acaraj\u00e9 offerti a \"Ians\u00e3\", della grandezza di un piatto da tavola, \u00e8 rotondo e ornato da nove gamberi affumicati e circondato da nove piccoli acaraj\u00e9 (simboli dei nove pianeti); e a \"Xang\u00f4\", di forma ovale come la tartaruga, il suo animale preferito, circondato da sei o dodici piccoli acaraj\u00e9.\nAbar\u00e1.\nL'acaraj\u00e9 \u00e8 simile ad un altro piatto della cucina baiana, l'abar\u00e1: mentre l'acaraj\u00e9 \u00e8 fritto, l'abar\u00e1 \u00e8 cotto al vapore e meno calorico."}
{"id": "2610353", "revid": "1305772", "url": "https://it.wikipedia.org/wiki?curid=2610353", "title": "Athletic Club 1942-1943", "text": "La pagina racchiude la rosa dell'Athletic Club nella stagione 1942-43"}
{"id": "2610358", "revid": "371529", "url": "https://it.wikipedia.org/wiki?curid=2610358", "title": "Peel Slowly and See", "text": "Peel Slowly and See \u00e8 un cofanetto di cinque CD contenente materiale d'archivio del gruppo rock The Velvet Underground. \u00c8 stato pubblicato nel settembre 1995 dalla Polydor.\nCofanetto.\nIl box set antologico include tutti i quattro dischi in studio dei Velvet Underground con in formazione Lou Reed. \"Squeeze\", nominalmente il quinto album della band, che per\u00f2 venne registrato dal solo Doug Yule, non \u00e8 incluso nella raccolta. L'album \"The Velvet Underground\", il terzo disco del gruppo, \u00e8 qui presentato nel cosiddetto \"closet mix\", di fatto, il missaggio effettuato da Lou Reed che esalta le sue parti vocali e ottunde il suono degli altri strumenti come se fossero, appunto, chiusi in un armadio (closet). Il quarto album del gruppo, \"Loaded\", \u00e8 presente con le versioni integrali pi\u00f9 lunghe di \"Sweet Jane\" e \"New Age\".\nInoltre sono incluse anche molte rarit\u00e0 come provini ed esibizioni dal vivo, molte delle quali gi\u00e0 apparse su bootleg e altre assolutamente inedite.\nIl giornalista della rivista \"Rolling Stone\", David Fricke ha scritto delle esaustive note esplicative nel libretto incluso nel cofanetto.\nLa grafica di copertina del cofanetto riprende quella del primo album della band, la celebre banana \"sbucciabile\" di \"Velvet Underground &amp; Nico\" ideata da Andy Warhol.\nTracce.\nTutti i brani scritti da Lou Reed eccetto dove indicato.\nTutti i brani eseguiti dai Velvet Underground eccetto \u2020 dai Velvet Underground &amp; Nico; o \u2021 solo da Nico.\n(1\u20136) inedite.\n(1) dal singolo \"All Tomorrow's Parties\"; (2\u201312) da \"The Velvet Underground &amp; Nico\"; (13) inedita; (14\u201315) da \"Chelsea Girl\".\n(1\u20137) inedite; (8\u201313) da \"White Light/White Heat\"; (14\u201315) da \"VU\"; (16) da \"Another View\".\n(1, 17\u201318) inedite; (2\u201311) da \"The Velvet Underground\" (alternate closet-mix); (12\u201316) da \"VU\".\n(1\u201310) da \"Loaded\"; (11\u201317, 19) inedite; (18) da \"Live at Max's Kansas City\"."}
{"id": "2610365", "revid": "1185701", "url": "https://it.wikipedia.org/wiki?curid=2610365", "title": "Campionati del mondo di ciclismo su strada 2007 - Cronometro femminile Elite", "text": "La Cronometro individuale Donne Elite dei Campionati del mondo di ciclismo su strada 2007 fu corsa il 26 settembre 2007 nel territorio circostante Stoccarda, in Germania, per un percorso totale di 25,1\u00a0km. La tedesca Hanka Kupfernagel vinse la medaglia d'oro, terminando in 34'43\"79.\nPercorso.\nIl circuito della cronometro individuale, da percorrere due volte, ricalcava parzialmente quello delle prove su strada. Dopo il via sull'Am Kochenhof, il percorso per tutti conduceva sull'Am Kr\u00e4herwald (L1187) verso sud, evitando quindi l'anello della Lenzhalde e della Herdweg e quello della Herderstra\u00dfe e della Rotenwaldstra\u00dfe, fino alla Botnanger Stra\u00dfe. Qui il circuito della prova femminile Elite (lungo 12,8 chilometri) riportava le atlete subito verso nord lungo lo stesso percorso della prova in linea e delle altre due prove a cronometro, quindi dalla Beethovenstra\u00dfe su fino alla Stresemannstra\u00dfe. Nel complesso la gara femminile Elite, lunga 25,1\u00a0km, presentava 415 metri di dislivello.\nSquadre e corridori partecipanti.\nLe 49 partecipanti sono state suddivise in quattro gruppi; all'interno di ogni gruppo le partenze avvenivano ogni minuto e mezzo, mentre tra un gruppo e l'altro vi era una pausa di 22 minuti, per permettere alle cicliste in corsa di terminare il circuito."}
{"id": "2610370", "revid": "767487", "url": "https://it.wikipedia.org/wiki?curid=2610370", "title": "Fusi di testa 2 - Waynestock", "text": "Fusi di testa 2 - Waynestock (\"Wayne's World 2\") \u00e8 un film del 1993 diretto da Stephen Surijk, sequel del film \"Fusi di testa\" del 1992.\nTrama.\nWayne, ispirato in sogno da Jim Morrison, decide di organizzare un grande show in stile Woodstock. Aiutato dall'amico Garth, dopo una lunga serie di disavventure il concerto andr\u00e0 in porto riscuotendo grande successo."}
{"id": "2610375", "revid": "287204", "url": "https://it.wikipedia.org/wiki?curid=2610375", "title": "Coppa del Brasile 2000", "text": "La Coppa del Brasile 2000 (ufficialmente in portoghese Copa do Brasil 2000) \u00e8 stata la 12\u00aa edizione della Coppa del Brasile.\n\u00c8 stata l'edizione che ha avuto il maggior numero di partecipanti, 69. A differenza di tutte le altre edizioni le squadre hanno partecipato su invito della CBF ad eccezione del Gama, ammesso tramite sentenza giuridica a seguito della constatazione, prima nei tribunali sportivi e poi in quelli ordinari, della retrocessione subita nel campionato precedente.\nFormula.\nPartite a eliminazione diretta con gare di andata e ritorno. In caso di pareggio nei tempi regolamentari, passa la squadra che ha realizzato il maggior numero di gol fuori casa. Nel caso non sia possibile determinare un vincitore con la regola dei gol fuori casa, sono previsti i tiri di rigore.\nNel primo e secondo turno se la squadra che gioca la prima partita in trasferta vince con 2 o pi\u00f9 gol di scarto, \u00e8 automaticamente qualificata al turno successivo senza dover disputare la gara di ritorno. Le 5 squadre che partecipano alla Coppa Libertadores 2000 (Atl\u00e9tico Mineiro, Atl\u00e9tico Paranaense, Corinthians, Juventude e Palmeiras) accedono dagli ottavi di finale, saltando i primi tre turni.\nRisultati.\nPrimo turno.\n\"Andata 9, 14, 15, 16, 22 e 23 marzo 2000, ritorno 15, 17, 23, 24, 29 e 30 marzo 2000.\"\nSecondo turno.\n\"Andata 15, 16, 22, 29 marzo, 5, 6 e 12 aprile 2000, ritorno 29 marzo, 5, 12, 19, 20 e 27 aprile 2000.\"\nTerzo turno.\n\"Andata 25, 27 aprile, 3 e 4 maggio 2000, ritorno 3, 4, 9 e 10 maggio 2000.\"\nOttavi di finale.\n\"Andata 24, 25 maggio e 1\u00ba giugno 2000, ritorno 31 maggio, 1\u00ba e 8 giugno 2000.\"\nQuarti di finale.\n\"Andata 15, 21 e 24 giugno 2000, ritorno 21, 22, 24 e 27 giugno 2000.\"\nSemifinali.\n\"Andata 29 giugno 2000, ritorno 2 luglio 2000.\"\nFinale.\nRitorno.\nCruzeiro vincitore della Coppa del Brasile 2000 e qualificato per la Coppa Libertadores 2001."}
{"id": "2610376", "revid": "547992", "url": "https://it.wikipedia.org/wiki?curid=2610376", "title": "Quinto Ortensio (dittatore)", "text": "Di origine plebea, fu eletto Dittatore nel 287 a.C., per risolvere la secessione della plebe avvenuta in quell'anno.\nIl suo nome \u00e8 legato alle leggi emanate durante la sua dittatura: "}
{"id": "2610380", "revid": "2146488", "url": "https://it.wikipedia.org/wiki?curid=2610380", "title": "Fiat Punto Evo", "text": "La Fiat Punto Evo \u00e8 un'automobile di tipo utilitaria prodotta dalla casa automobilistica italiana FIAT a partire dal 2009 dopo la presentazione ufficiale avvenuta il 15 settembre dello stesso anno al Salone di Francoforte. Commercializzata in Italia a partire dal 10 ottobre 2009 nasce come vettura destinata a raccogliere in parte l'eredit\u00e0 della Grande Punto, senza sostituirla nella gamma. La vettura corrisponde all'evoluzione della terza generazione della serie Punto (infatti in molti paesi continua a essere venduta come Fiat Punto) e l'aggettivo \"Evo\" \u00e8 stato aggiunto al lancio per distinguerla dalla \"Grande Punto\". Il 3 dicembre 2011 al Motor Show di Bologna viene presentata dalla FIAT il modello Punto 2012, che unisce, di fatto, i modelli \"Grande Punto \" e \"Punto Evo\"; che, a partire da gennaio 2012 escono dal listino ufficiale decretando, in tal modo, la fine della produzione di questi ultimi.\nIl contesto.\nLa Punto Evo \u00e8 di fatto un profondo restyling della Grande Punto, il pi\u00f9 deciso dall'anno del suo esordio. La Punto Evo \u00e8 stata presentata, come detto, al salone dell'automobile di Francoforte il 15 settembre 2009.\nLa vettura misura 4,065 metri di lunghezza, con un aumento di tre cm rispetto al passato, mentre sono rimaste immutate larghezza, altezza e passo, che rimangono attestate rispettivamente a 169, 149 e 251 centimetri. Questo restyling \u00e8 frutto di un investimento pari a 220 milioni di euro da parte della casa che ha voluto incrementare oltre alla qualit\u00e0 anche l'immagine di questo modello che risulta essere una delle vetture di maggior successo nella storia della casa torinese con oltre 7 milioni di esemplari prodotti.\nStile.\nI mutamenti del design hanno riguardato in special modo il frontale: il paraurti \u00e8 stato diviso da un grosso fascione, destinato a ospitare la targa del veicolo, compreso tra due parti in griglia, delle quali la sottostante \u00e8 pi\u00f9 alta ma meno larga rispetto alla sovrastante. Una linea cromata che accoglie il marchio Fiat (simile a quella gi\u00e0 presente nella 500) \u00e8 accompagnata ai propri estremi dai due gruppi ottici che sono stati sollevati in parte ridisegnati, inoltre sono state aggiunte le luci diurne e le luci direzionali incrementati nei faretti antinebbia. La parte posteriore vede l'introduzione di una nuova fanaleria a LED e di una componente ospitante la targa che segue una linea orizzontale nella parte superiore e pi\u00f9 sinuosa in quella pi\u00f9 bassa.\nLe modifiche di stile hanno interessato anche gli interni, totalmente ridisegnati; il centro stile Fiat ha concentrato molte energie e una rilevante parte delle risorse economiche per sostituzione totale dei pannelli interni della vettura per renderli pi\u00f9 moderni e meglio rifiniti. L'abitacolo ora presenta elementi curvilinei, laccature e inserti pi\u00f9 elaborati oltre che inediti materiali, cos\u00ec come i sedili, il risultato \u00e8 un ambiente meno sportivo ma pi\u00f9 contemporaneo. Completamente rinnovata anche la strumentazione, mentre i vani portaoggetti sono aumentati. In questa nuova versione della punto i fendinebbia con funzione adattativa \"cornering\" che seguono i movimento dello sterzo e sono integrati nella presa d'aria centrale inferiore del paraurti, in posizione pi\u00f9 centrale.\nStrumentazione e sicurezza.\nAllo stesso modo di serie sono i nuovi airbag per le ginocchia, aggiunti a tutti gli allestimenti che rimangono immutati. La strumentazione di bordo \u00e8 caratterizzata da un nuovo sistema di navigazione satellitare, con supporto dedicato, denominato \"Blue&amp;Me-TomTom\" che agisce sulla gestione, attraverso uno schermo interattivo touch-screen, delle funzioni combinate di indicazione ai fini della navigazione e di telefono.\nMotorizzazioni.\nAccanto alla rivisitazione delle forme vedono l'esordio nuove motorizzazioni, i 1.3 \"Multijet\" seconda serie da 75 e 95 cavalli (omologati Euro 5) e una nuova serie di motori benzina \"Multiair\", che consentono una riduzione di consumi del 10%, emissioni di anidride carbonica ridotte del 10%, particolato ridotto del 40% e NOx inferiore del 60% rispetto al passato; il tutto a vantaggio della potenza massima incrementata fino al 20%. Il dispositivo Start&amp;Stop \u00e8 disponibile assieme ai motori benzina e Diesel omologati Euro 5.\nVersioni ecologiche.\nCome per la Grande Punto, sono disponibili due versioni alimentate sia a benzina sia a gas (Natural Power).\nPunto Evo Natural Power.\nLa \"Punto Evo Natural Power\" \u00e8 la versione alimentata a benzina e gas naturale compresso, con un'autonomia dichiarata superiore a 310\u00a0km che sale a oltre 1.000\u00a0km con la doppia modalit\u00e0 benzina-metano. Le differenze rispetto alle normali Punto si concentrano nell'altezza dell'autovettura incrementata di 2,14 centimetri a causa delle due bombole installate nella zona inferiore del retrotreno, mentre la lunghezza e la larghezza rimangono immutate. Il motore 1.4 \"FIRE\" con 8 valvole \u00e8 stato leggermente rivisto nell'erogazione e la sua potenza massima \u00e8 pari a 77 cavalli utilizzando benzina, ma scende a 69 cavalli nel funzionamento a metano, garantendo una coppia motrice pari a 104 N\u00b7m a 3.000 giri/min. Il consumo dichiarato \u00e8 pari a 15,9\u00a0km/L nel ciclo medio con un'accelerazione da 0 a 100 km/h registrata in 16,9 secondi e una velocit\u00e0 massima di 156\u00a0km/h. Le due bombole di metano possiedono una capacit\u00e0 pari a 84 litri mentre le emissioni di anidride carbonica risultano contenute in 115 grammi emessi per ogni chilometro nel ciclo combinato. La Natural Power \u00e8 omologata per il trasporto di cinque persone e possiede un bagagliaio dal volume pari a 200 litri ampliabile fino a 955 litri con il divano posteriore reclinato. Tre gli allestimenti disponibili: \"Active\", \"Dynamic\" e \"Emotion\". La \"Natural Power\" possiede una massa pari a 1.170\u00a0kg.\nPunto Evo GPL.\nLanciata inizialmente il 16 gennaio 2009 come \"Grande Punto GPL\", la versione alimentata sia a benzina sia a gas di petrolio liquefatti rimane immutata dal punto di vista meccanico nel passaggio da Grande Punto a Punto Evo. Frutto di un accordo tra la Fiat e la Landi Renzo viene omologata direttamente in fabbrica dove viene installato il serbatoio toroidale di gas, al posto della ruota di scorta, in grado di contenere fino a 38 litri di carburante. Il motore \u00e8 il classico 1.4 da 77 cavalli Euro 4 con la testata riprogettata; nel funzionamento a GPL perde due cavalli di potenza mentre la coppia massima rimane immutata. L'autonomia dichiarata \u00e8 pari a 453\u00a0km con un consumo medio di 13,5\u00a0km/L. Lo 0\u2013100\u00a0km/h viene dichiarato in 13,2 secondi mentre la velocit\u00e0 di punta \u00e8 pari a 165\u00a0km/h. Il peso complessivo dell'autovettura \u00e8 di 1.025\u00a0kg mentre il bagagliaio contiene 252 litri ampliabili fino a 1.007 litri con il divano reclinato. Tre le versioni: \"Active\", \"Dynamic\" ed \"Emotion\" omologate 5 posti.\nMotorizzazioni.\nCon l'arrivo della Evo nel 2009 rimangono in produzione i due FIRE 1.2 e 1.4 (quest'ultimo \u00e8 disponibile anche Euro 5 con \"Start&amp;Stop\"), e sono riconfermate anche le versioni Natural Power e GPL, meccanicamente invariate. Vengono inoltre introdotte le motorizzazioni a benzina \"Multiair\" nella cubatura da 1,4 litri. La versione aspirata dispone di 16 valvole, eroga una potenza massima pari a 105 cavalli, mentre i consumi dichiarati sono pari a oltre 17\u00a0km/L nel ciclo misto con emissioni di CO2 pari a 134 grammi al km. La versione Turbo (che sostituisce il \"T-jet\" da 120 cavalli) eroga una potenza massima di 135 cavalli e una coppia di 206 N\u00b7m, ed \u00e8 in grado di consumare meno carburante rispetto alla versione aspirata (17,9\u00a0km/L con emissioni pari a 129 grammi al km di CO2). Tutti i \"Multiair\" sono abbinati al cambio manuale a 5 marce, sono omologati Euro 5 e dispongono del sistema \"Start&amp;Stop\" di serie.\nPer quanto riguarda la gamma Diesel esordiscono i nuovi \"Multijet II\" sempre da 1,3 litri capaci rispettivamente di 75 e 95 cavalli omologati Euro 5 grazie al filtro antiparticolato DPF che \u00e8 stato migliorato rispettivamente alle precedenti versioni euro 4; dispongono inoltre del sistema \"Start&amp;Stop\" di serie. Emissioni e consumi calano, mentre migliora la risposta ai bassi regimi. Rimangono in produzione le precedenti motorizzazioni Euro 4 prive di filtro antiparticolato, cos\u00ec come il 1.6 Multijet. Nel campo delle trasmissioni il cambio \"Dualogic\" guadagna un rapporto (6 totali).\nDal settembre del 2010 il 1.2 \"FIRE\" da 69 cavalli, Euro 5 con sistema \"Start&amp;Stop\" ha sostituito la precedente versione Euro 4 da 65 cavalli.\nLa Punto Evo indiana.\nIl restyling della Fiat Grande Punto indiana, presente solo sul mercato locale, \u00e8 venduto dal 2014 con il nome di Punto Evo; si tratta tuttavia di un modello completamente autonomo dalla omonima Punto Evo italiana; ne esiste anche una versione elaborata da Abarth."}
{"id": "2610382", "revid": "287204", "url": "https://it.wikipedia.org/wiki?curid=2610382", "title": "Tommaso Berger", "text": "Biografia.\nTommaso Berger nacque a Vienna, da una agiata famiglia ebraica: la famiglia viveva a Milano, dove era arrivata in seguito all'annessione dell'Austria alla Germania di Hitler. Nel 1943 lasci\u00f2 l'Italia e fugg\u00ec in Svizzera, dopo che, a seguito dell'entrata in vigore delle leggi razziali fasciste nel 1938, si era rivelata insufficiente la conversione al cattolicesimo.\nNel secondo dopoguerra, Tommaso Berger inizi\u00f2 con il padre una nuova vita dedicata all'imprenditoria.\nNoto per aver rilevato il marchio e per aver distribuito per trent'anni, dal 1950, lo storico caff\u00e8 espresso decaffeinato del marchio Hag, inventato dal chimico tedesco Ludwig Roselius nel 1905, il suo \"impero\" industriale comprendeva anche numerosi marchi di acqua minerale, quali Fiuggi, Sangemini, Fabia, Ferrarelle, Uliveto e Levissima, oltre alla produzione della pomata Vegetallumina.\nCol libro \"Onora il padre\", del 2007, ha accusato il figlio Roberto d'aver distrutto l'ingente patrimonio ottenuto dalla famiglia, mediante la vendita dell'azienda Crippa &amp; Berger, con tutti i marchi connessi, alla concorrente Chiari e Forti. Roberto Berger aveva querelato il padre per queste accuse. Nel libro, Tommaso Berger parl\u00f2 anche del matrimonio lampo tra il figlio Roberto e Loredana Bert\u00e8."}
{"id": "2610383", "revid": "1186766", "url": "https://it.wikipedia.org/wiki?curid=2610383", "title": "Fiat 500C", "text": ""}
{"id": "2610385", "revid": "1573940", "url": "https://it.wikipedia.org/wiki?curid=2610385", "title": "Concattedrale della Trasfigurazione", "text": "La concattedrale della Trasfigurazione di Varnsdorf (\"Warnsdorf\"), nella Repubblica Ceca \u00e8 una chiesa della Chiesa vetero-cattolica della Repubblica ceca di stile neoromanico.\nStoria.\nVarnsdorf svolse un ruolo centrale nella storia del vetero-cattolicesimo nell'impero austro-ungarico. Dopo il concilio Vaticano I, in seguito al rifiuto delle decisioni del concilio stesso, si arriv\u00f2 alla creazione di comunit\u00e0 vetero-cattoliche in Germania e Svizzera, ma anche - soprattutto attraverso l'opera di Anton Nittel - in Austria. Con le due parrocchie di Vienna e Ried im Innkreis, la parrocchia di Varnsdorf appartenne ad una delle prime fondazioni parrocchiali della chiesa vetero-cattolica nella monarchia danubiana.\nLa costruzione della chiesa inizi\u00f2 nel 1873, e la consacrazione ebbe luogo il 27 dicembre 1874. Alla fine di agosto 1880 inizi\u00f2 la costruzione degli edifici parrocchiali. Il 1\u00ba gennaio 1897 segu\u00ec lo spostamento della sede vescovile da Vienna a Varnsdorf e l'elevazione della chiesa parrocchiale a cattedrale.\nLa statua in alabastro di Cristo che si trova dietro l'altare \u00e8 stata creata dallo scultore Vincenz Pilz, nativo di Varnsdorf, e installata nella chiesa nel giugno 1882 Nella chiesa si trova anche il rilievo dell'\"Omaggio dei Magi\", sempre opera di Pilz.\nDall'allontanamento dei tedeschi dei Sudeti si estinse la parrocchia vetero-cattolica di Varnsdorf, in precedenza costituita prevalentemente di tedeschi. La chiesa, rimasta senza guida dopo la guerra, fu espropriata. L'edificio della chiesa fu usato nei decenni successivi per vari scopi, tra cui quello di colombario.\nNel 1995 la sede vescovile fu trasferita da Varnsdorf a Praga Warnsdorfer e la Chiesa ebbe il rango di procattedrale. Dopo il completamento dei lavori di restauro della chiesa le fu attribuito il titolo della \"Trasfigurazione del Signore\". Nel 2000 \u00e8 iniziato il restauro delle vetrate."}
{"id": "2610387", "revid": "827882", "url": "https://it.wikipedia.org/wiki?curid=2610387", "title": "Hag (caff\u00e8)", "text": "Hag \u00e8 un marchio di caff\u00e8 espresso decaffeinato, creato dal chimico e imprenditore tedesco Ludwig Roselius.\nNel 1905 Ludwig Roselius mette a punto, industrialmente, il primo processo di eliminazione della caffeina, fondando poi la Kaffee Handels Aktien Gesellschaft di Brema. \"Kaffee Handels Aktien Gesellschaft\", \u00e8 traducibile come societ\u00e0 azionaria commerciale di caff\u00e8, e l'acronimo HAG, che in tedesco ha il significato compiuto di recinto di siepi, pu\u00f2 significare, come in lingua inglese moderna, la parola strega (in tedesco \"Hexe\"), o un recinto, nel bosco, a protezione dagli spiriti. Il nome commerciale, breve, associato ad un prodotto innovativo e potenzialmente di largo consumo nonch\u00e9 facile a essere ricordato, ha un successo immediato.\nStoria.\nIl 21 giugno 1906 Roselius e altri grossisti fondano la \"Kaffee-Handels-Aktien-Gesellschaft (Kaffee HAG)\", con un capitale di 1,5 milioni di marchi, dando vita alla prima azienda a livello mondiale del decaffeinato. La produzione inizia nel 1907 in nuovi impianti di produzione nel porto legname di Brema. Fin dai primi giorni un'enorme quantit\u00e0, 13.000 libbre di caff\u00e8, viene prodotta quotidianamente.\nNel 1908 emergono i primi slogan pubblicitari distintivi e suggestivi per il caff\u00e8, come \"nervi d'acciaio nello Sport e Hag caff\u00e8\" o \"sempre al sicuro! Sempre digeribile\". Kaffee HAG \u00e8 stato anche il primo caff\u00e8 pubblicizzato in sala cinematografica, all'epoca del cinema muto. Roselius usa la catena di montaggio prima di Henry Ford, negli Stati Uniti. Durante la prima guerra mondiale la produzione viene adeguata alla situazione bellica. Dal 1922 torna il Kaffee HAG, prodotto in considerevoli quantit\u00e0, ma solo nel 1926 si ottengono le capacit\u00e0 produttive del precedente periodo prebellico.\nNel 1929 si aggiunge come secondo prodotto il cacao in polvere Kaba e Kaffee HAG assume un segno distintivo nel \"cuore rosso\" sulla confezione. All'epoca della seconda guerra mondiale vi era per i soldati la \"Hag-Cola\", una bevanda calda. Nel 1950 giunge sul mercato la marca di caff\u00e8 \"Onco\". Il marchio HAG, negli anni '50, passa per alcuni anni alla Crippa&amp;Berger di Tommaso Berger. Nel 1979 il figlio di Roselius vende l'azienda Kaffee HAG alla societ\u00e0 statunitense General Foods Corporation, che nel 1992 viene acquisita dalla multinazionale statunitense Kraft Foods. Da giugno 2015 il marchio Hag \u00e8 di propriet\u00e0 della societ\u00e0 Jacobs Douwe Egberts.\nCorporate Design.\nKaffee Hag \u00e8 una delle prime aziende tedesche a mettere il prodotto in una confezione graficamente sofisticata nell'aspetto visivo, diventando cos\u00ec (oltre alla AEG con Peter Behrens) uno dei pionieri della moderna \"corporate design\". L'aspetto del prodotto include carta intestata e il confezionamento con articoli promozionali come lastre di metallo incise, bicchieri e pentole.\nI colori della casa sono definiti come nero e rosso su fondo bianco, un cuore sui manifesti e un salvagente rosso come logo, disegnato da Eduard Scotland in collaborazione con Otto Haupt, a simbolo della salvezza dai problemi di salute. Per le scritte viene utilizzato un \"font\" appositamente progettato per lo scopo. L'azienda ha poi puntato molto sull'immagine, promuovendo oggetti di \"design\", album, stemmi e vario \"merchandising\"."}
{"id": "2610392", "revid": "1793900", "url": "https://it.wikipedia.org/wiki?curid=2610392", "title": "Coliseo de los Ca\u00f1os del Peral", "text": "Il Coliseo de los Ca\u00f1os del Peral fu un teatro costruito nel XVIII secolo a Madrid, che si trovava nell'attuale Piazza Isabella II.\nFu costruito su un'antica fontana, conosciuta come \"fonte del pero\" ed utilizzata come luogo per lavare i panni. La prima edificazione del teatro risale al 1708, quando fu costruita su richiesta dell'attore italiano Francesco Bartoli.\nNel 1737, Filippo V ne decise la demolizione, per far spazio ad un nuovo teatro pi\u00f9 grande, finanziato da Francisco Palomares e progettato dagli architetti Virgilio Rabaglio e Santiago Bonavia. La nuova versione fu inaugurata nel 1738, con il \"Demetrio\" di Pietro Metastasio.\nDanneggiato durante l'occupazione francese, fu chiuso nel 1810 per seri rischi di crollo, anche se fu brevemente riaperto per la celebrazione di balli in maschera.\nFu definitivamente abbattuto il 30 settembre 1817."}
{"id": "2610400", "revid": "125647897", "url": "https://it.wikipedia.org/wiki?curid=2610400", "title": "Taleesa", "text": "Biografia.\nCome Marina Lai, nel 1977, vince il Festival di Castrocaro. A tale vittoria seguiranno numerose partecipazioni a trasmissioni radiofoniche e televisive accompagnate dall'uscita di vari 45 giri di successo. Ha \"prestato\" la voce nei jingles pubblicitari televisivi come quello di Postal Market. Nel 1982 \u00e8 inviata al Festival di Sanremo ove interpreter\u00e0 il brano \"Centomila amori miei\". La canzone, pur non raggiungendo la finale, avr\u00e0 un buon successo a livello di vendite.\nDalla seconda met\u00e0 degli anni ottanta accantona il pop italiano e si dedica alla dance e allo techno-dance. Nei primi anni \u00e8 una semplice turnista che presta la propria voce a diversi progetti dance, tra i quali Morena, per cui incide 7 singoli, Ann Sinclare e Linda Ross.\nNel 1990, collabora alla scrittura dei brani \"I say yeah\" e \"Keep on jammin\" di \"Stefano Secchi\". Nel 1991 scrive per Den Harrow \"Ocean\" e \"Heart on the line\" dei Novecento.\nNegli stessi anni, partecipa come corista negli album di Cristiano De Andr\u00e8 (1987 e 2001), Franco Fasano (Un cielo che non sai), Jo Squillo (Movimenti), Patrizia Bulgari (Il bar degli arrivisti) e Papa Winnie (One Blood One Love). Nel 1987 presta la voce nei cori di \"Day by Day\" di Den Harrow.\nNel 1992 diventa Taleesa e viene scelta dai CO.RO. come voce del brano \"Because the Night\". Il singolo ha venduto oltre copie in tutto il mondo, scalando diverse classifiche. Sempre con i CO.RO. incide altri due singoli: \"4 Your Love\" e \"There's Something Going On\". Nel 1993 viene scelta dal Dj Stefano Secchi per il brano \"A Brighter Day\", cover della canzone \"Una storia importante\" di Eros Ramazzotti.Con Stefano Secchi collabora anche in \"We are easy to love\".\nNel estate del 1993 inizia una collabiorazione con Aladino per il singolo \"Make It Right Now\". Sempre con aladino partecipa ai brani \"Brothers In The Space\", pubblicato nell'autunno/inverno 1993/1994 e considerato uno dei brani pi\u00f9 importanti degli anni novanta e in \"Call My Name\".\nNell'autunno 1994, Taleesa inizia la carriera da solista ed esce il singolo \"I Found Luv\". Nel dicembre dello stesso anno partecipa alla realizzazione del brano natalizio di \"Radio Deejay \" \"Radio Deejay 4 christmas - Song for you\".\nNella primavera 1995 pubblica \"Let Me Be\", che ancora oggi \u00e8 considerato uno tra i suoi pezzi pi\u00f9 famosi, e \"Burning Up\", uscito nell' estate 1995. Del 1996 \u00e8 invece \"Falling In Love\", considerato tra gli ultimi successi della cantante. \nNell'estate del 1997 pubblica \"I Wanna Give\" e \"Jambalaya\", che per\u00f2 hanno minor successo rispetto ai precedenti.\nNel 1997 scrive e produce \"Wanna be like a man\" di Simone Jay e i successivi singoli \"Midnight\", \"Luv thing\" e \"Paradise\".\nDa questo momento Taleesa non incide piu nulla in Italia: nel 1998 pubblica solo tre singoli destinati al mercato europeo \"you and me \", \"kisses, kisses, bye bye\" e \"Internet love\".\nNel 2000, inizia una collaborazione insieme ai De La Cruz, con i quali incide 5 brani \"Listen To My Heart\" (2000), \"My Love Is A Dj\", \"There's No Right\" (2002), e \"In My Mind\" (2003) e \"Where you belong\". Questi brani segnano un cambiamento di sonorit\u00e0 e sono orientati alla trance.\nNel 2003, registra l'ultimo singolo come Taleesa, dal titolo \"Over You\". Nello stesso anno, incide per dj Stefy il brano \"The promise you made\".\nNel 2009 collabora con i Muthagroove in \"My Body And Soul\" e con Javi Crescente in \"In my mind\"."}
{"id": "2610404", "revid": "183483", "url": "https://it.wikipedia.org/wiki?curid=2610404", "title": "Sh-2 240", "text": ""}
{"id": "2610406", "revid": "767487", "url": "https://it.wikipedia.org/wiki?curid=2610406", "title": "The Wanderers - I nuovi guerrieri", "text": "The Wanderers - I nuovi guerrieri (\"The Wanderers\") \u00e8 un film del 1979 diretto da Philip Kaufman.\nTrama.\nIl Bronx del 1963 \u00e8 conteso da numerose gang giovanili, da alcune di natura pi\u00f9 goliardica ad altre decisamente pi\u00f9 violente.\nJoey e Turco (\"Turkey\" nella versione originale) sono membri dei Wanderers (\"vagabondi\"), una gang da strada composta da italo-americani. Joey incontra l'amico Turco mentre, intento a lasciare i Vagabondi, si reca, con l'intenzione di unirvisi, presso la famigerata banda dei \"Fordham Baldies\" (\"i pelati\" nella versione italiana), che prendono il nome dalla regola di rasarsi i capelli perch\u00e9 non siano appiglio per gli avversari durante le risse. Cercando di dissuadere l'amico, Joey apostrofa in malo modo la banda dei pelati ma Peewee (\"Pesciolina\" nella versione italiana), la protetta del loro capo \"Terrore\", lo sente e riferisce ai suoi amici che prevedibilmente si danno all'inseguimento dei due. Nella fuga Joey e Turco lanciano fischi di richiamo in codice per richiamare gli altri membri della banda a dare man forte. Richie \u2014 il capo dei Vagabondi\u2014 e Buddy accorrono, ma di fronte al sovrannumero della famigerata banda rivale possono solo unirsi alla fuga. Intrappolati in un angolo, i Vagabondi che sembrano in procinto di essere aggrediti dai soverchianti pelati, vengono aiutati da un nuovo arrivato nel quartiere, un massiccio ragazzone di nome Perry originario del New Jersey che da solo mette in fuga gli inseguitori. Essendo anch'egli italo-americano, i Vagabondi che prendono in simpatia Perry, grati anche per l'aiuto dato, lo persuadono ad unirsi alla banda con la quale si affiater\u00e0 subito.\nA scuola, una lezione sulla fratellanza ispirata ad Abramo Lincoln, degenera in una lite tra i Wagabondi e i \"Del Bombers\" \"(\"i Bombardieri\") una gang afro-americana. I due capi banda, Richie e Morso di Vipera si accordano per \"sistemare la faccenda\" senza pistole e coltelli, in quella che pare sar\u00e0 una rissa da strada. Mentre i bombardieri trovano numerosi alleati tra altre gang afro-americane, nessuno sembra voler appoggiare i vagabondi. Non avendo altra scelta, Richie accetta l'aiuto del Bosss della Mafia locale, Chubby Galasso, che si offre di risolvere la disputa. A quanto pare i mafiosi, per nulla interessati alle futili questioni tra bande giovanili, si accordano con i capi della mafia afro-americana per commutare la rissa in una partita di rugby su cui scommettere una grossa somma per puro profitto (Richie scoprir\u00e0 cos\u00ec che anche Morso di Vipera si era rivolto ai padrini del suo quartiere).\nNel frattempo i ragazzi continuano a bighellonare e a passare il tempo in strada e durante una delle loro bravate preferite (fingere di urtare le ragazze per strada per toccar loro il seno) Richie conosce una ragazza di nome Nina di cui si innamora di colpo. La ragazza infatti, oltre che bella, dimostra carattere e intelligenza con cui tiene testa al galletto, il quale si rende conto di avere di fronte una ragazza colta e affatto intimidita dal suo essere membro di una gang. Richie coglie subito lo spirito che rende speciale la ragazza e per farsi perdonare la invita ad una festa tenuta proprio da Despie, figlia di Chubby (e con cui ha una storia) ma non avendo il telefono convince Joey a darle il suo numero e a fare da tramite. Questo creer\u00e0 per\u00f2 una situazione equivoca tra i due perch\u00e9 non render\u00e0 chiaro per quale dei due ragazzi Nina chiamer\u00e0.\nNina sale sulla propria macchina e per saperne di pi\u00f9 su di lei, i ragazzi entusiasti per la nuova conquista, cercano di seguirla con l'auto di Perry ma si perdono, finendo nel territorio di quella che pare essere la gang pi\u00f9 numerosa e pericolosa della citt\u00e0: i \"Ducky Boys\" (\"le tigri\" nella versione italiana), che sembrano uccidere a vista tutti i membri delle altre gang. Questi infatti attirano i Vagabondi fuori dall'auto e li attaccano in massa. I vagabondi riescono a fuggire ma a Perry viene rotto un braccio durante la rissa, cosa che in seguito gli precluder\u00e0 di partecipare alla partita.\nI pelati invece, ubriachi e su di giri, vengono adescati da un reclutatore dei marines il quale li osservava da parecchio tempo. Questi approfittando dello stato di ebbrezza della gang gli fa compilare i moduli di reclutamento e prestare giuramento al corpo dei marines in modo da toglierli dalla strada e raddrizzarli con la vita militare. Resosi conto troppo tardi dell'errore, Terrore e i suoi partono abbandonando pesciolina.\nDurante la festa di Despie, Richie e Joey si contendono Nina, ma gli occhi di lei sono tutti per Richie, pi\u00f9 bello e sicuro di s\u00e9, suscitando la gelosia di Despie e la frustrazione di Joey che soffre l'inferiorit\u00e0 nei confronti dell'amico che ha da sempre successo con le donne mentre lui \u00e8 sempre stato timido e insicuro. Richie e Nina si appartano nell'auto di lei mentre arrivano i pelati.\nPrima di partire per l'addestramento, e ancora sotto l'effetto dell'alcool, istigati vigliaccamente da Turco (ora membro della banda),i pelati decidono infatti di piombare nella festa di Despie per un'ultima rissa e forse, dalle espressioni usate, per commettere uno stupro. Ordinano a Turco di attirare fuori i vagabondi, ma una volta fuori si rende conto che i pelati lo hanno solo preso in giro e abbandonato in pasto ai suoi ex compagni traditi. Malmenato da Perry, Turco fugge disperato e sconcertato, provando a inseguire Terrore e i pelati chiamandoli per tutto il quartiere, ma finisce davanti a una chiesa cattolica piagnucolante e smarrito. In questa chiesa, le \"tigri\", a quanto pare cattolici irlandesi, stavano assistendo alla messam ma sentendolo chiamare, lo inseguono fino a causarne la morte.\nJoey e Despie scoprono Richie in macchina con Nina e urlandogli contro la loro rabbia, gli annunciano la fine, l'uno della loro amicizia, e l'altra della loro storia. Anche il resto della banda sembra disapprovare la condotta di Richie ostracizzandolo. Nina sparisce senza dire una parola. Solo successivamente, presi dallo sconforto per l'omicidio del presidente Kennedy, il giovane si riconcilier\u00e0 con la sua fidanzata, scoprendo tra l'altro che aspetta un bambino e venendo praticamente costretto dal padre di lei, Boss del quartiere, a sposarla.\nIl giorno della partita, molte gang si recano sugli spalti a guardare, anche i Boss ed il greve padre di Joey, Emilio, narcisista e ossessionato dal body building che considera il figlio una nullit\u00e0 e un incapace. All'inizio i Vagabondi, per l'assenza di Richie, quarterback della squadra, subiscono il gioco dei Bombers, poi il ragazzo vedendo la banda in difficolt\u00e0, si riunisce alla squadra ottenendo il perdono degli amici e di Joey e ribaltando la partita. Durante il gioco per\u00f2, il campo viene circondato dalle \"tigri\" che si presentano in massa attaccando indiscriminatamente Vagabondi e Bombardieri. Le gang che finora si erano dimostrate neutrali intervengono in aiuto. Anche Emilio e Perry, nonostante il gesso al braccio, partecipano allo scontro e le tigri vengono messe in fuga. Per motivi non ben precisati, durante le esultanze per la vittoria, Emilio colpisce Joey il quale decide che quel gesto \u00e8 l'ultima goccia e dopo aver passato la notte da Perry, suo vicino, sarebbero partiti insieme per il New Jersey. Emilio, ubriaco, bussa alla porta credendo di trovare la madre di Perry, con cui ha una relazione. Trovandosi invece di fronte i due ragazzi, scoppia una lite che culmina con una bottigliata in testa che stordisce Emilio. Credendo di averlo ucciso, i ragazzi decidono di partire subito, e si recano all'addio al celibato di Richie per salutarlo.\nDurante la festa, a cui partecipano anche i Bombers e i Wong (altra banda che ha partecipato alla battaglia) Richie, all'apparenza allegro e contento, si sente in trappola per la prospettiva di una vita gi\u00e0 decisa da un errore di giovent\u00f9, con un padrino dispotico come suocero e una ragazza banale e svampita al suo fianco. Ripensa a Nina e non gli sembra vero di vederla per strada cos\u00ec lascia la festa seguendola fino ad un locale dove si sta esibendo Bob Dylan mentre suona \"The Times They Are a-Changin\"'. Osservandola, Richie capisce che non potr\u00e0 mai fare parte del suo mondo e che la strada intrapresa poteva solo portarlo dove \u00e8 ora. Invece di raggiungere la ragazza di cui \u00e8 innamorato, la lascia andare per la sua strada e torna indietro, trovando ad aspettarlo fuori dal locale Perry e Joey pronti a dirgli addio. Fuori dal locale si vede \"Pesciolina\" che rimasta senza i \"Pelati\" \u00e8 sola e smarrita, dopo iniziale ostilit\u00e0 Joey ne ha piet\u00e0 e Richie la invita ad unirsi alla festa. Vedendo gli amici partire, Richie capisce che le cose non saranno pi\u00f9 le stesse. Il film finisce con i Vagabondi, i Bombers e i Wong cantare insieme \"The Wanderer\" alla festa di Richie mentre Joey e Perry viaggiano verso la California."}
{"id": "2610407", "revid": "1718925", "url": "https://it.wikipedia.org/wiki?curid=2610407", "title": "Rifugio Emilio Comici", "text": "Il rifugio Emilio Comici (in ted. \"Emilio-Comici-H\u00fctte\") \u00e8 un rifugio situato a 2.153 m s.l.m. ai piedi della parete principale del Sassolungo e vicino al Piz Sella (2.284\u00a0m), sopra l'abitato di Plan de Gralba, frazione di Selva di Val Gardena.\nStoria.\nIl rifugio \u00e8 intitolato ad Emilio Comici, noto alpinista triestino precursore dell'alpinismo moderno, che mor\u00ec nel 1940 in Vallunga, a Selva di Val Gardena. Il rifugio \u00e8 posto sotto al cosiddetto \"campanile del Sassolungo\", un canalone che Comici percorse insieme a Severino Casara per aprire una nuova via per raggiungere la cima del Sassolungo il 28 agosto 1940, nel periodo in cui era podest\u00e0 di Selva (1938-1940), contenente passaggi di 5\u00ba e 6\u00ba grado, e che dai due alpinisti prese poi il nome di \"Via Comici-Casara\".\nCaratteristiche e informazioni.\nIl rifugio \u00e8 di propriet\u00e0 privata, effettua apertura tutto l'anno ed offre servizio di ristorazione. Nel 2013 \u00e8 stato parzialmente ristrutturato ed \u00e8 stata aggiunta una sala panoramica denominata \"mucca blu\" e i servizi igienici interrati.\nAccessi.\nIl rifugio Comici si raggiunge:\nEscursioni.\nDal rifugio Comici si raggiunge:"}
{"id": "2610411", "revid": "36426", "url": "https://it.wikipedia.org/wiki?curid=2610411", "title": "De corporibus regularibus", "text": ""}
{"id": "2610420", "revid": "110157", "url": "https://it.wikipedia.org/wiki?curid=2610420", "title": "Ljusdal", "text": "Ljusdal \u00e8 una localit\u00e0 della Svezia capoluogo dell'omonimo comune, conta 6.100 abitanti e si trova nella contea di G\u00e4vleborg.\nLa citt\u00e0, situata accanto al fiume Ljusnan che va da Bruksvallarna a Ljusne, \u00e8 famosa per aver ospitato un'edizione dell'annuale Coppa del mondo di bandy, sport popolarissimo in citt\u00e0. La locale squadra di bandy, il Ljusdals BK, ha vinto il campionato nazionale nel 1975."}
{"id": "2610421", "revid": "1543377", "url": "https://it.wikipedia.org/wiki?curid=2610421", "title": "Elinor Ostrom", "text": "\u00c8 stata docente di Scienze Politiche e co-direttrice del Workshop in Teoria politica e analisi politica all'Universit\u00e0 dell'Indiana. Inoltre, ha fondato e diretto il Center for the Study of Institutional Diversity all'Universit\u00e0 statale dell'Arizona.\nDal 1996 al 1997 \u00e8 stata Presidente dell'American Political Science Association.\nBiografia.\nEsperta in cause collettive, \"trust\" e beni comuni, il suo approccio istituzionale alla politica pubblica \u00e8 considerato originale, tanto da formare una branca separata della teoria della scelta pubblica. Ha pubblicato numerosi libri nel campo della teoria dell'organizzazione, della politica economica e della pubblica amministrazione.\n\u00c8 mancata nel 2012 all'et\u00e0 di 78 anni, a causa di un tumore al pancreas.\nRicerca.\nOstrom \u00e8 considerata una delle studiose pi\u00f9 importanti nello studio dei beni comuni. In particolare, il lavoro della Ostrom sottolinea come gli esseri umani e gli ecosistemi interagiscano per provvedere a raccolti sostenibili nel lungo tempo. Le foreste, le riserve di pesce, i terreni petroliferi, i pascoli e i sistemi di irrigazione, fra gli altri, mostrano tutti delle caratteristiche di beni comuni, e il lavoro di Ostrom ha enfatizzato come gli umani abbiano creato diversi accordi istituzionali sopra le risorse naturali per migliaia di anni, che hanno permesso agli ecosistemi di non collassare. Allo stesso modo, Ostrom spiega anche come, nonostante i successi siano importanti, gli esseri umani siano responsabili anche di innumerevoli collassi. Nell'ultima parte della sua vita, il suo lavoro accademico sottolinea la complessit\u00e0 della natura dell'interazione fra umani ed ecosistemi, e mette in guardia contro ogni possibile \"regola aurea\" per risolvere problemi sistemici socio-ecologici.\nLa Ostrom ha identificato 8 principi per stabilire la corretta gestione di un bene comune:"}
{"id": "2610422", "revid": "181699", "url": "https://it.wikipedia.org/wiki?curid=2610422", "title": "Picene", "text": ""}
{"id": "2610428", "revid": "729019", "url": "https://it.wikipedia.org/wiki?curid=2610428", "title": "Lee Jarvis", "text": "Biografia.\nNativo di Pontypridd, in Galles, Jarvis si form\u00f2 nel locale club, con il quale fece anche il suo esordio in campionato; passato poi al Cardiff, con il quale debutt\u00f2 in Europa (Heineken Cup); nel 1997 disput\u00f2 la sua prima e unica partita con la Nazionale gallese, un \"test match\" contro la a Wrexham.\nMilit\u00f2 successivamente di nuovo nel Pontypridd, poi nel Neath e infine al Newport Gwent Dragons; bench\u00e9 non vittorioso a livello continentale con alcuno dei citati club, con 411 punti in Heineken Cup \u00e8, alla stagione 2008-09, nei primi 10 migliori realizzatori di sempre di tale competizione.\nNel 2004 firm\u00f2 un contratto professionistico con i Cornish Pirates e dopo un biennio pass\u00f2 al Mounts Bay di Penzance; dal 2008 \u00e8 tornato al Cardiff come giocatore e allenatore degli avanti.\nAll'attivo di Jarvis anche un invito, nel 1996 nei Barbarians, in occasione di un incontro del prestigioso club inglese con l'."}
{"id": "2610435", "revid": "1543377", "url": "https://it.wikipedia.org/wiki?curid=2610435", "title": "Kenji Ogiwara", "text": "\u00c8 fratello gemello di Tsugiharu, a sua volta combinatista nordico di alto livello.\nBiografia.\nCarriera sportiva.\nVincitore di medaglie olimpiche e mondiali, Kenji Ogiwara esordisce in Coppa del Mondo il 23 marzo 1991 sulle nevi svizzere di Sankt Moritz giungendo 10\u00ba in un'individuale Gundersen. L'anno seguente vince la medaglia d'oro nella gara a squadre ai XVI Giochi olimpici invernali di , in Francia, medaglia che riconquista anche nella successiva edizione di , in Norvegia.\nNel 1993 ottiene altri due ori (nell'individuale e nella gara a squadre) ai Mondiali di Falun, in Svezia, e nella stessa stagione si classifica al primo posto in Coppa del Mondo aggiudicandosi la coppa di cristallo, trofeo che aggiunger\u00e0 al suo ricco palmar\u00e8s anche nel 1994 e nel 1995, mentre nel 1996 terminer\u00e0 al secondo posto in classifica finale preceduto dal norvegese Knut Tore Apeland.\nPartecipa anche ai Mondiali di Thunder Bay, in Canada, nel 1995 e a quelli di Trondheim, in Norvegia, nel 1997: in entrambi i casi sale sul gradino pi\u00f9 alto del podio nella gara a squadre. . L'ultima medaglia mondiale, un bronzo nella gara sprint, la conquista due anni dopo ai Mondiali di Ramsau, in Austria.\nOgiwara si congeda dall'attivit\u00e0 agonistica il 16 marzo 2002 con un 41\u00ba posto, ottenuto in una gara sprint tenutasi a Oslo.\nCarriera politica.\nDopo il ritiro Ogiwara si dedica alla politica, venendo eletto alla Camera dei consiglieri nelle file del Partito Liberal Democratico alla tornata elettorale del 2004. Nel 2007 e nel 2008 ricopre per brevi periodi l'incarico di segretario parlamentare per l'Economia.\nCarriera dirigenziale.\nOgiwara \u00e8 attivo a livello dirigenziale in numerosi organismi sportivi nazionali e internazionali, quali il Comitato Olimpico Giapponese, l'Union Internationale de Pentathlon Moderne, la Federazione sciistica del Giappone e il Tribunale Arbitrale dello Sport.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = individuale Gundersen\nNH = trampolino normale\nLH = trampolino lungo"}
{"id": "2610437", "revid": "6923", "url": "https://it.wikipedia.org/wiki?curid=2610437", "title": "Louis Douglas Serrurier", "text": ""}
{"id": "2610438", "revid": "729019", "url": "https://it.wikipedia.org/wiki?curid=2610438", "title": "Aeroporto di Hannover", "text": "L'aeroporto di Hannover, conosciuto anche come aeroporto di Hannover-Langenhagen, \u00e8 l'aeroporto internazionale di Hannover, capitale dello stato federale della Bassa Sassonia. \u00c8 il nono aeroporto tedesco per dimensione e si trova ad 11 km a nord dal centro di Hannover. L'aeroporto offre voli per destinazioni europee metropolitane e leisure, serve come base per Eurowings, Condor, SunExpress Deutschland e TUI fly."}
{"id": "2610443", "revid": "101204993", "url": "https://it.wikipedia.org/wiki?curid=2610443", "title": "Orvar J\u00f6nsson", "text": ""}
{"id": "2610446", "revid": "6923", "url": "https://it.wikipedia.org/wiki?curid=2610446", "title": "Motor Racing Developments", "text": ""}
{"id": "2610447", "revid": "21880", "url": "https://it.wikipedia.org/wiki?curid=2610447", "title": "Samburu National Reserve", "text": ""}
{"id": "2610453", "revid": "767487", "url": "https://it.wikipedia.org/wiki?curid=2610453", "title": "I Am the Law (Anthrax)", "text": "I Am the Law \u00e8 un singolo della band statunitense degli Anthrax, primo singolo estratto da \"Among the Living\", terzo album della band.\nIl singolo fu il primo della band a entrare nelle classifiche nel Regno Unito, bench\u00e9 il brano non venne trasmesso alle radio dato il contenuto osceno del testo, ispirato ad un fumetto futuristico, \"Giudice Dredd\"."}
{"id": "2610456", "revid": "1856191", "url": "https://it.wikipedia.org/wiki?curid=2610456", "title": "Tornabuoni", "text": "I Tornabuoni furono un'antica famiglia nobiliare di Firenze.\nStoria familiare.\nOrigini e ascesa.\nLa famiglia si chiamava anticamente Tornaquinci ed era arrivata a Firenze sin dal X secolo e nel XII faceva parte delle famiglie che governavano la citt\u00e0 quando si scelse di schierarsi contro Federico Barbarossa. Nel 1178 ci furono scontri di piazza tra antimperiali (Cavalcanti, Giandonati, Tornaquinci e pochi altri) e filoimperiali (Uberti), che vide la sconfitta dei secondi.\nLa famiglia si arricch\u00ec con il commercio e il cambio (attivit\u00e0 bancaria), arrivando ad essere inserita tra i \"magnati\", cio\u00e8 quelle famiglie \"aristocratiche\" che godevano di un certo potere economico e anche militare. A questo erano arrivati soprattutto tramite la fortuna commerciale, non essendo nessun Tornaquinci dichiarato cavaliere n\u00e9 aver partecipato alle crociate. Fecero parte della fazione guelfa e patirono diverse vittime durante la battaglia della Val di Nievole dell'agosto del 1315. Con la sconfitta per\u00f2 della fazione ghibellina vollero accedere alle cariche pubbliche, ma la loro ascesa politica venne presto sbarrata dalle leggi anti-magnatizie. Nel 1393 il ramo principale della famiglia, di Simone di Tieri Tornaquinci, decise allora di cambiare nome per convenienza diventando \"popolani\" e scegliendo l'appellativo di Torna-\"Buoni\".\nAlleanza coi Medici e apogeo.\nNel primo Quattrocento la famiglia fu nella rosa degli alleati fidati di Cosimo de' Medici, ricoprono spesso cariche pubbliche manovrate nell'ombra da Cosimo stesso. Il suggello di questo patto fu il matrimonio di Lucrezia Tornabuoni, donna estremamente colta, poetessa e tra le protagoniste della scena fiorentina dell'epoca, con Piero de' Medici, divenuto poi Signore di Firenze alla morte del padre. Lucrezia fu la diretta responsabile dell'imparentamento dei Medici con gli Orsini (fece infatti sposare a suo figlio Lorenzo, \"il Magnifico\", Clarice Orsini, scelta da lei personalmente in un viaggio a Roma), che si dimostr\u00f2 poi una delle alleanze pi\u00f9 preziose per la casata, che frutt\u00f2 in seguito l'elezione al soglio pontificio del nipote di Lucrezia, Giovanni, poi papa Leone X.\nFratello di Lucrezia fu Giovanni Tornabuoni, banchiere di fama e colto mecenate, che fece costruire il palazzo Corsi-Tornabuoni nella via fiorentina che da essi prende il nome: via de' Tornabuoni. Giovanni commission\u00f2 anche a Domenico Ghirlandaio gli affreschi della Cappella Tornabuoni in Santa Maria Novella, una delle imprese artistiche pi\u00f9 vaste dell'epoca, dove figurano numerosi ritratti della famiglia e dei loro alleati. Giovanni ebbe numerosi incarichi diplomatici, fino trasferirsi a Roma come tesoriere di Sisto IV. Qui egli seppe restare neutrale quando l'appoggio del papa venne meno ai Medici, durante la Congiura dei Pazzi. Il Tornabuoni fece anzi da mediatore durante le successive trattative di pace tra Roma e Firenze. Sotto Innocenzo VIII fu ambasciatore e tratt\u00f2 per il matrimonio di sua nipote Maddalena de' Medici con Franceschetto Cybo, figlio del papa. Un ritratto col fratello Francesco si trova nell'affresco della \"Vocazione dei primi apostoli\" nella Cappella Sistina, sempre opera del Ghirlandaio.\nCrisi.\nDurante la rivolta contro i Medici e la cacciata di Piero il Fatuo, i Tornabuoni furono tra i fedeli che cercarono di difendere lo status quo, riuscendo per\u00f2, con abili mosse politiche, a non venire scacciati dalla citt\u00e0, mantenendo il proprio palazzo che non venne n\u00e9 saccheggiato n\u00e9 confiscato (e all'epoca conteneva numerose opere d'arte e una ricchissima biblioteca).\nNel 1497 venne arrestato Lorenzo Tornabuoni con Niccol\u00f2 Ridolfi, Giannozzo Pucci, Giovanni Cambi e Bernardo del Nero per il loro tentativo di preparare un colpo di Stato per far tornare i Medici in citt\u00e0. I congiuranti, apertamente accusati da Francesco Valori, vennero tutti condannati a morte. Ma con la fine del potere di Girolamo Savonarola (1498) fu lo stesso Valori ad essere catturato, proprio da un Tornabuoni (Simone, con Vincenzo Ridolfi), e poi fatto condannare a morte due anni dopo.\nNel 1522 Leonardo Tornabuoni diventa vescovo di Sansepolcro e con lui si apre la \"dinastia episcopale\" dei Tornabuoni in questa diocesi toscana, sulla cui cattedra tra 1522 e 1598 si avvicenderanno ben quattro esponenti della famiglia fiorentina.\nDurante l'assedio del 1530 la famiglia si trasfer\u00ec precauzionalmente a Roma, nella paura di rappresaglie del popolo. Con il ritorno dei Medici per\u00f2 fecero anch'essi rientro in citt\u00e0. Simone venne eletto gonfaloniere di giustizia sotto Clemente VII.\nCon la pace dei tempi del Granducato la famiglia rimase importante, ma la loro fortuna aveva ormai iniziato una parabola discendente. Nel 1593 il palazzo familiare venne ceduto a Piero di Lorenzo Ridolfi.\nTra le personalit\u00e0 dei secoli successivi spiccano Alfonso Tornabuoni, vescovo di Sansepolcro e primo coltivatore di tabacco della regione (che venne appunto detto \"erba tornabuona\"), e il suo successore Niccol\u00f2, attivamente impegnato nell'applicazione dei decreti tridentini nella sua diocesi, che resse dal 1560 al 1598.\nLo stemma.\nLo stemma Tornabuoni \u00e8 inquartato in decusse oro e verde, con al centro un leone rampante, verde nei quarti d'oro e d'oro nei quarti verdi; le unghie e la lingua sono rosse e sul petto tiene uno scudetto d'argento con croce rossa.\nL'amore per l'arte.\nLa famiglia Tornabuoni, sia in virt\u00f9 della propria ricchezza che della propria influenza nella citt\u00e0 di Firenze ed anche per il fatto di essere in contatto con i migliori esponenti dell'arte toscana dell'epoca, commissionarono importanti opere ad artisti di rilievo, tra cui:"}
{"id": "2610458", "revid": "599013", "url": "https://it.wikipedia.org/wiki?curid=2610458", "title": "Friedrich Wessel", "text": "\u00c8 il cognato di Ute Kircheiss-Wessel."}
{"id": "2610460", "revid": "92723", "url": "https://it.wikipedia.org/wiki?curid=2610460", "title": "Francesco Coll Guitart", "text": "Entrato nell'ordine nel 1830, fu ordinato sacerdote nel 1836. Dedicatosi alla predicazione, fond\u00f2 nel 1856 la congregazione femminile delle domenicane dell'Annunziata.\nFu beatificato da papa Giovanni Paolo II nel 1979, e proclamato santo da papa Benedetto XVI l'11 ottobre 2009."}
{"id": "2610463", "revid": "339392", "url": "https://it.wikipedia.org/wiki?curid=2610463", "title": "Nazionale di calcio del Costa Rica Under-20", "text": ""}
{"id": "2610466", "revid": "307923", "url": "https://it.wikipedia.org/wiki?curid=2610466", "title": "Brent Smedley", "text": "Il nome.\nIl soprannome \"Deadly Smedley\" deriva dalla precisione \"mortale\" con cui il batterista accompagna le canzoni degli Iced Earth ed anche dalla velocit\u00e0 e cambi di ritmo unici nel suo genere.\nCarriera musicale.\nBrent \u00e8 conosciuto soprattutto per la sua carriera con gli Iced Earth dal 1996 al 1997, dal 1998 al 1999 e di nuovo dall'ottobre 2006 fino al 2013. \nNelle pause della sua carriera ha portato avanti progetti come quello dei Tempest Reign, dei Prodigy e Oracle. \nSua nuova band, Out of Darkness (Florida, Stati Uniti) in tour negli Stati Uniti con Offensive (Heavy Metal Band dal Maryland) - 2021\nRiconoscimenti.\nBrent \u00e8 maestro di batteria nella sua citt\u00e0 attuale, Jacksonville.\nDiscografia.\nOut of Darkness.\n2020 - Seize the Day"}
{"id": "2610467", "revid": "767487", "url": "https://it.wikipedia.org/wiki?curid=2610467", "title": "\u0218tefan Haukler", "text": ""}
{"id": "2610471", "revid": "1305772", "url": "https://it.wikipedia.org/wiki?curid=2610471", "title": "Madhouse (Anthrax)", "text": "Madhouse \u00e8 un singolo del gruppo musicale statunitense Anthrax, estratto da \"Spreading the Disease\", secondo album della band.\nLa canzone.\nLa canzone \u00e8 l'unico singolo del disco e la prima canzone della band della quale sia mai stato fatto un video. La canzone \u00e8 stata usata come colonna sonora nei videogiochi \"\" e \"Guitar Hero II\"."}
{"id": "2610472", "revid": "122590896", "url": "https://it.wikipedia.org/wiki?curid=2610472", "title": "\u0130smail K\u00f6yba\u015f\u0131", "text": "Caratteristiche tecniche.\nNel 2010 \u00e8 stato inserito nella lista dei migliori calciatori nati dopo il 1989 stilata da Don Bal\u00f3n.\nCarriera.\nNazionale.\nDopo aver fatto 5 presenze con la nazionale Under-21, K\u00f6yba\u015f\u0131 viene chiamato il 12 agosto 2009 da Fatih Terim nella gara contro l'Ucraina, vinta dai turchi 0-3, dove ha sostituito Arda Turan all'86'.\nViene convocato per gli Europei 2016 in Francia."}
{"id": "2610474", "revid": "125324612", "url": "https://it.wikipedia.org/wiki?curid=2610474", "title": "Daniel Clark (attore)", "text": "Biografia.\nFratello di Robert Clark, attore anch'egli, ha acquisito notevole fama per il suo ruolo nella serie televisiva \"\", per la quale ha ricevuto molteplici prestigiosi premi.\nDaniel Clark ha conquistato una prima nomination agli \"Young Artist Awards\" nel 2000. Successivamente, per la serie \"\", l'attore ha conseguito nel 2002 una vittoria sempre agli \"Young Artist Awards\" e ancora, per la medesima serie, 2 nomination agli \"Young Artist Awards\", rispettivamente negli anni 2003 e 2006.\nDoppiatori italiani.\nNelle versioni in italiano dei suoi lavori, Daniel Clark \u00e8 stato doppiato da:"}
{"id": "2610482", "revid": "767487", "url": "https://it.wikipedia.org/wiki?curid=2610482", "title": "J\u00f3zef Nowara", "text": ""}
{"id": "2610487", "revid": "124123", "url": "https://it.wikipedia.org/wiki?curid=2610487", "title": "Zygmunt Kawecki", "text": ""}
{"id": "2610488", "revid": "767487", "url": "https://it.wikipedia.org/wiki?curid=2610488", "title": "Kurtis Byrne", "text": ""}
{"id": "2610489", "revid": "599013", "url": "https://it.wikipedia.org/wiki?curid=2610489", "title": "Krzysztof Grzegorek", "text": ""}
{"id": "2610491", "revid": "729019", "url": "https://it.wikipedia.org/wiki?curid=2610491", "title": "Coppa del Mondo di combinata nordica 1994", "text": "La Coppa del Mondo di combinata nordica 1994, undicesima edizione della manifestazione organizzata dalla Federazione Internazionale Sci, ebbe inizio il 4 dicembre 1993 a Saalfelden, in Austria, e si concluse il 19 marzo 1994 a Thunder Bay, in Canada.\nFurono disputate 9 gare in 8 differenti localit\u00e0, tutte individuali Gundersen: 8 su trampolino normale, 1 su trampolino lungo. Nel corso della stagione si tennero a Lillehammer i XVII Giochi olimpici invernali, non validi ai fini della Coppa, il cui calendario contempl\u00f2 dunque un'interruzione nel mese di febbraio.\nIl giapponese Kenji Ogiwara si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Ogiwara era il detentore uscente del trofeo.\nRisultati.\nLegenda:\nIN = individuale Gundersen\nNH = trampolino normale\nLH = trampolino lungo"}
{"id": "2610492", "revid": "120102268", "url": "https://it.wikipedia.org/wiki?curid=2610492", "title": "Chinotto Neri", "text": "La Neri, poi diventata Chinotto Neri, \u00e8 una storica azienda italiana.\nStoria.\nL'azienda fu fondata nel 1949 da Pietro Neri, imprenditore trentenne che decise di produrre e lanciare una bevanda dissetante che somigliasse per colore alle bibite statunitensi che giungevano nel dopoguerra in Italia, ma con un sapore originale.\nQuesta bevanda, distribuita in una bottiglia di vetro con il marchio in rilievo ma senza etichetta, era il chinotto (marchio aziendale: Chin8), derivato dalla pianta di chinotto e storicamente legato alla china cinese. Nella ricetta brevettata, all'agrume dal gusto amaro-acido del chinotto, prodotto industrialmente in provincia di Savona, in Liguria, e dalle parti di Taormina, in provincia di Messina, si affiancano altre essenze ed estratti vegetali.\nL'impianto di produzione fu insediato nella cittadina di Capranica, nella Tuscia viterbese, per sfruttare, come base della bibita, l'acqua minerale sorgiva di San Rocco, che tuttora sgorga a 300 m s.l.m. ed \u00e8 attingibile dalla fonte che si trova nella vallata capranichese che prende il nome dall'omonima chiesetta rurale dedicata al Santo, nei pressi della quale fu insediato lo stabilimento \u201dMineralneri\u201d.\nSecondo alcune fonti, il chinotto Neri \u00e8 stato la prima e la pi\u00f9 celebre bevanda a base di agrume chinotto commercializzata in Italia.\nIl successo dell'azienda fece s\u00ec che venissero lanciati altri tre prodotti: l'Aranciosa, la Gassosa e il Limoncedro, presenti insieme al Chin8 nel contenitore televisivo Carosello.\nAlla pubblicit\u00e0 su Carosello si affiancava la pubblicit\u00e0 dinamica: grandi automobili americane percorrevano le citt\u00e0 italiane sovrastate da gigantesche riproduzioni 3D delle bottiglie di Chin8.\n. Ci\u00f2 nonostante, Eataly l'ha inserito tra le sue proposte quale prodotto di eccellenza.\nNel 2000 l'azienda con sede a Capranica venne rilevata dalla Chinotto Neri s.r.l., la quale ha rilanciato lo storico marchio del chinotto.\nDopo una decina d'anni dalla riorganizzazione aziendale, il 31 dicembre 2011 lo stabilimento produttivo di Capranica \u00e8 stato chiuso a causa dei costi eccessivi di mantenimento (l'UE aveva imposto alla azienda una ristrutturazione che avrebbe pesantemente gravato sulle casse societarie) e la produzione \u00e8 stata trasferita a Buccino, in provincia di Salerno. Di conseguenza, non viene pi\u00f9 usata l'acqua delle sorgenti storiche del comune di Capranica per produrre la bevanda.\nAttualmente \u00e8 possibile trovare in commercio anche \u201cChinottISSIMO\u201d, prodotto e distribuito dalla PNERI S.r.l. azienda di propriet\u00e0 di Simone Neri, primo nipote di Pietro Neri. Questa bevanda viene prodotta con la \u201cfamosa ricetta antica\u201d, ossia la formula originale del primo chinotto commercializzato in Italia negli anni \u201960. \nSlogan.\nGli slogan ideati dall'azienda nel corso degli anni cinquanta, sessanta e settanta, ebbero molto successo. Sono infatti basati sulle allitterazioni, e hanno generato cos\u00ec un efficace effetto mnemonico. Tra i pi\u00f9 celebri:\nCalcio.\nL'azienda leg\u00f2 il suo nome alla Societ\u00e0 Sportiva Chinotto Neri, societ\u00e0 calcistica romana, attiva nel corso degli anni cinquanta. Fondata nel 1950, si sciolse nel 1957. Era presieduta dal fondatore dell'azienda Pietro Neri, i suoi colori erano il giallo e il verde. L\u2019allenatore era Walter Crociani ed il preparatore atletico era Giuseppe Cuccotti. La squadra giocava e si allenava al Motovelodromo Appio."}
{"id": "2610493", "revid": "599013", "url": "https://it.wikipedia.org/wiki?curid=2610493", "title": "Janusz Majewski", "text": ""}
{"id": "2610496", "revid": "22475", "url": "https://it.wikipedia.org/wiki?curid=2610496", "title": "Stadio Mundial '82", "text": "Lo stadio Mundial '82 \u00e8 un impianto sportivo di Carpenedolo, in provincia di Brescia, dove disputa le proprie partite casalinghe l'Associazione Sportiva Dilettantistica Atletico Carpenedolo, squadra calcistica che in passato aveva militato in Lega Pro Seconda Divisione.\nNella stagione 2018-2019 lo stadio \u00e8 stato utilizzato dal Calvina Sport, neopromossa in Serie D."}
{"id": "2610499", "revid": "394891", "url": "https://it.wikipedia.org/wiki?curid=2610499", "title": "Il mago di Oz", "text": ""}
{"id": "2610502", "revid": "767487", "url": "https://it.wikipedia.org/wiki?curid=2610502", "title": "Suzana Ardeleanu", "text": ""}
{"id": "2610503", "revid": "1776051", "url": "https://it.wikipedia.org/wiki?curid=2610503", "title": "Enea Noseda", "text": "Faceva parte del PNF e per circa 8 anni, dal 1931 al 1939, fu Senatore del Regno."}
{"id": "2610506", "revid": "599013", "url": "https://it.wikipedia.org/wiki?curid=2610506", "title": "Katalin Kollanyi", "text": ""}
{"id": "2610507", "revid": "122246", "url": "https://it.wikipedia.org/wiki?curid=2610507", "title": "Nazionale di pallavolo maschile della Bosnia ed Erzegovina", "text": "La nazionale di pallavolo maschile della Bosnia ed Erzegovina \u00e8 una squadra europea composta dai migliori giocatori di pallavolo della Bosnia ed Erzegovina ed \u00e8 posta sotto l'egida della Federazione pallavolistica della Bosnia ed Erzegovina."}
{"id": "2610508", "revid": "599013", "url": "https://it.wikipedia.org/wiki?curid=2610508", "title": "Agnes Simonffy", "text": ""}
{"id": "2610510", "revid": "125218973", "url": "https://it.wikipedia.org/wiki?curid=2610510", "title": "Stefano Melchiade Tramonte", "text": "Fu ricercatore, studioso e clinico del carico immediato. Introdusse in implantologia concetti, tecniche, strumenti e materiali che anticiparono di decenni le acquisizioni scientifiche successive. Fu tra i grandi implantologi degli anni sessanta, settanta e ottanta. Contribu\u00ec alla diffusione dell'implantologia nel mondo portando ovunque le sue conferenze e la sua tecnica e stimolando la produzione d'infinite copie del suo impianto.\nBiografia.\nNacque a Livorno, in Toscana, il 3 luglio 1921, in treno, durante un viaggio di trasferimento in Francia della famiglia. Ma in Francia non arriv\u00f2 mai. Comp\u00ec gli studi a Milano e suo compagno di liceo fu Ugo Pasqualini. Tra i due nacque un'amicizia ed un sodalizio scientifico professionale che durarono tutta la vita.\nDurante la Seconda guerra mondiale combatt\u00e9 in Sicilia dove venne catturato ed inviato in campo di prigionia in Africa, dove impar\u00f2 suo malgrado l'inglese. Fugg\u00ec dal campo di prigionia otto volte e per otto volte venne ripreso. La nona riusc\u00ec ad imbarcarsi clandestinamente e a rientrare in Italia. Ripresa la vita civile, si laure\u00f2 a Pavia in Medicina e Chirurgia e si dedic\u00f2 all'odontoiatria appassionandosi subito alla nuova scienza riabilitativa: l'impiantologia orale endossea, di cui diventer\u00e0 uno dei pionieri e dei massimi esponenti mondiali.\nProfeticamente scrisse:\nNel 1959 progett\u00f2 e realizz\u00f2, aiutato dal figlio Silvano che gli produceva i modelli in cera per le fusioni, il suo Impianto Endosseo Autofilettante in cromocobaltomolibdeno, il primo impianto concepito specificatamente per il carico immediato. Nel 1964, primo al mondo ad usarlo clinicamente, introdusse il titanio in implantologia inserendo in un paziente il primo impianto in titanio della storia dell'implantologia mondiale.\nNel 1965, mentre in Svezia un paziente riceve la prima fixture sperimentale di Branemark, Tramonte, gi\u00e0 implantologo rinomato, present\u00f2 i suoi risultati con l'Impianto Endosseo Razionale in Titanio a Madrid, nella IV Riunione Internazionale della SEI.\nAutore di numerose pubblicazioni e relatore internazionale in centinaia di Congressi, fu insignito di molte onorificenze tra cui le pi\u00f9 prestigiose furono: la Commenda brasiliana \u201cManlio Formiggini\u201d, il titolo di membro onorario del Collegio Internazionale di Ricerche del Lariboisi\u00e8re di Parigi, l'International Education Award dell'ICOI.\nA lui si deve la codificazione della geometria degli impianti a spira larga di carico immediato (1961), l'introduzione dell'area di rispetto biologico (1962), la guida chirurgica per l'inserzione di impianti in parallelismo (1962), il reticolo per la corretta misurazione delle distanze sulle lastre endorali (1963), la prima casistica mondiale con un \"success rate\" superiore al 90% in implantologia a carico immediato (1964), l'introduzione del titanio in implantologia (1964), alcune manovre chirurgiche tuttora utilizzate e infine gli impianti di dimensione ridotta (mini impianti).\nSi spense a Milano all'et\u00e0 di 82 anni, dopo una vita intera dedicata all'implantologia."}
{"id": "2610518", "revid": "599013", "url": "https://it.wikipedia.org/wiki?curid=2610518", "title": "\u0130brahim Toraman", "text": ""}
{"id": "2610520", "revid": "54193", "url": "https://it.wikipedia.org/wiki?curid=2610520", "title": "Legislazione scolastica", "text": ""}
{"id": "2610523", "revid": "179980", "url": "https://it.wikipedia.org/wiki?curid=2610523", "title": "Ju\u00e1rez de Souza Texeira", "text": ""}
{"id": "2610524", "revid": "599013", "url": "https://it.wikipedia.org/wiki?curid=2610524", "title": "Bostare", "text": ""}
{"id": "2610530", "revid": "729019", "url": "https://it.wikipedia.org/wiki?curid=2610530", "title": "Aeroporto di Norimberga", "text": "L'Aeroporto di Norimberga \u00e8 un aeroporto situato a 5\u00a0km dal centro di Norimberga, in Germania. Dopo l'Aeroporto internazionale di Monaco di Baviera \u00e8 l'aeroporto pi\u00f9 grande della Baviera. Nella classifica degli aeroporti pi\u00f9 importanti della Germania assume il decimo posto, in Europa il 67\u00ba posto.\nLuogo e infrastruttura.\nL'aeroporto si trova sette chilometri a nord della citt\u00e0, vicino alla frazione \u2018'Ziegelstein'\u2019. \u00c8 servito dalla stazione \"Flughafen\" della metropolitana, capolinea settentrionale della linea U2. Ci vogliono 12 minuti per raggiungere l'aeroporto dalla stazione centrale. Circolano anche autobus, tra di loro una linea fino a \u2018'Thon'\u2019 con accesso alla S-Bahn.\nUsando la strada B4 attraverso Ziegelstein e poi la B2 si raggiunge l'autostrada A3.\nCon il taxi ci vuole un quarto d'ora per arrivare in centro, costa circa 16 euro. Inoltre sono presenti gli autonoleggi Avis, Hertz, Europcar e Sixt.\nStoria.\nNel 1933 fu inaugurato il primo aeroporto di Norimberga al Marienberg, prima si usava un aeroporto a F\u00fcrth che oggi non esiste pi\u00f9. Nel 1943, l'aeroporto fu distrutto. Dopo la guerra gli americani usavano il Reichsparteitagsgel\u00e4nde come pista d'atterraggio.\nL'aeroporto odierno fu costruito nel 1955. Fu il primo aeroporto ad essere costruito dopo la guerra. Accoglieva pi\u00f9 di 100.000 passeggeri all'anno gi\u00e0 nel 1960, nel 1961 la pista fu allungata da 1.900 a 2.300 metri, e nel 1968 alla lunghezza di oggi (2.700 metri). Cos\u00ec era abbastanza lunga per i Jumbo Jet (Boeing 747), il primo atterr\u00f2 il 12 luglio 1970.\nNel 1977 fu ampliata l'area davanti all'aeroporto, e un terminal con terrazza e ristorante sostitu\u00ec l'edificio usato fino ad allora. Nel 1986 l'aeroporto raggiunse per la prima volta pi\u00f9 di un milione di passeggeri.\nAir Berlin cominci\u00f2 di usare l'aeroporto come hub nell'inverno 1997/1998. Oggi, Norimberga \u00e8 dopo Palma di Maiorca l'hub pi\u00f9 importante di Air Berlin. Nel 1999 furono inaugurate sia la nuova torre di controllo, sia la stazione per la metropolitana.\nL'edificio per le partenze fu ampliato nel 2002, un anno dopo fu inaugurato il Cargo-Center CCN 2. Nel 2006 seguirono un impianto automatico per smistare le valigie e fu costruito un Transfer-Control-Terminal.\nImpianti all'aeroporto.\nCapacit\u00e0.\nL'aeroporto di Norimberga \u00e8 fra i dieci aeroporti pi\u00f9 grandi della Germania, trasportando circa 4 milioni di passeggeri e 100.000 tonnellate di merci all'anno. Nel 2009 furono effettuati esattamente 71.217 decolli e atterraggi.\nPista di atterraggio.\nLa pista di atterraggio e decollo \u00e8 lunga 2.700 metri e larga 45 metri. Anche aerei grandi, tipo il Boeing 747 o l'Antonov 124 possono atterrare a Norimberga, ma l'aeroporto non ha la certificazione per l'Airbus A380.\nEdifici per passeggeri.\nC'\u00e8 un terminal per i passeggeri con due edifici per le partenze e uno per gli arrivi. Per la spedizione di merci si usa il Cargo Center N\u00fcrnberg (CCN).\nTerminal.\nL'ampliamento del terminal, la Hall 2, fu inaugurato il 30 aprile 1992 e fu costruito per ospitare fino a 2,8 milioni di passeggeri all'anno. La capacit\u00e0 del terminal in totale \u00e8 attualmente sui 5 milioni di passeggeri annuali.\nIl 25 gennaio 2007 \u00e8 stato inaugurato il cosiddetto TCT (Transfer Control Terminal), necessario per le regole europee secondo le quali i passeggeri dai paesi non-Schengen devono essere controllati interamente prima di mescolarsi con altri passeggeri.\nPer il 2012 \u00e8 in progetto un altro ampliamento del terminal.\nCargo Center.\nL'attivit\u00e0 del Terminal per la spedizione (CCN, Cargo Center N\u00fcrnberg) cominci\u00f2 nel 1987. All'inizio erano previste 33.000 tonnellate di merci all'anno, ma con la riunificazione della Germania e la fine della guerra fredda l'importanza di Norimberga e del suo aeroporto aument\u00f2. Un altro vantaggio di questo aeroporto \u00e8 che i voli notturni sono permessi. Il terminal fu allargato nel 2003. Dal 2004, per\u00f2, le poste tedesche non usano pi\u00f9 l'aeroporto di Norimberga per la spedizione della posta aerea che fino a quel momento era 548 tonnellate all'anno.\nTorre di controllo.\nLa torre di controllo, disegnata dall'architetto G\u00fcnther Behnisch di Stoccarda, \u00e8 diventata il simbolo dell'aeroporto. La decisione di costruire una torre nuova \u00e8 stata presa nel 1995, la torre vecchia era alta solo 18 metri ed era quindi troppo bassa.\nParcheggi.\nL'aeroporto dispone di circa 9.000 parcheggi, ultimamente \u00e8 stato finito il P3 con 2.200 posti auto. L'autosilo P3 ha sette piani ed \u00e8 costato circa 16,6 milioni di euro. Da tutti i parcheggi disponibili ci vogliono meno di 5 minuti per arrivare al terminal a piedi.\nAmpliamenti e piani per il futuro.\nCollegamento all'autostrada.\nGi\u00e0 da tempo si progetta una connessione diretta con l'autostrada A3, preferibilmente con una galleria sotto la pista d'atterraggio. Il progetto costerebbe circa 52 milioni di euro. Le motivazioni dei contrari al progetto sono: un bosco vicino dovrebbe essere distrutto, e poi la strada attuale, che attraversa l'abitato di Ziegelstein, non tocca i suoi limiti di capacit\u00e0. Nel febbraio 2010 gli assessori di Norimberga hanno deciso di rimandare il progetto di 3 anni.\nRiqualificazione della pista di atterraggio e decollo.\nDal luglio 2009 la pista di atterraggio e decollo viene rifatta a passi. Fino al 2015 si riqualifica la pista, che ha pi\u00f9 di 50 anni, pezzo dopo pezzo usando tecniche nuove.\nAirport Business Center.\nVicino all'aeroporto, per la precisione alla rotonda, \u00e8 in progetto un albergo con spazio per uffici e riunioni.\nAttivit\u00e0 online.\nL'aeroporto si presenta su YouTube e pubblica video di informazione e di attrazioni dell'aeroporto. Pubblica aggiornamenti anche su Twitter e Facebook.\nVia cellulare \u00e8 possibile ricevere aggiornamenti sulle partenze e arrivi di voli scelti in anticipo.\nInoltre \u00e8 disponibile una webcam dell'aeroporto."}
{"id": "2610532", "revid": "712828", "url": "https://it.wikipedia.org/wiki?curid=2610532", "title": "Nino (Nino, il mio amico ninja)", "text": ""}
{"id": "2610533", "revid": "729019", "url": "https://it.wikipedia.org/wiki?curid=2610533", "title": "Bostare (generale della prima guerra punica)", "text": "Biografia.\nDurante la prima guerra punica Bostare era uno generali cartaginesi che, con Asdrubale ed Amilcare, comand\u00f2 le armate contro Marco Atilio Regolo, appena sbarcato in Africa nel 256 a.C. Bostare e i suoi colleghi, in netta inferiorit\u00e0 numerica (meno di 6000 cartaginesi tra cavalleria e fanteria contro 20'000 romani), si ritirarono con tutto l'esercito sulle montagne, invece di affrontare le forze romane in pianura, dove i cartaginesi avrebbero potuto sfruttare appieno le capacit\u00e0 della loro cavalleria e degli elefanti, come verr\u00e0 poi fatto a copertura della ritirata dalla sconfitta . Furono cos\u00ec sconfitti da Atilio Regolo presso la citt\u00e0 di Adys.\nSecondo Diodoro Siculo, Bostare ed Amilcare furono catturati e, dopo la morte di Atilio Regolo, furono affidati alla sua famiglia, la quale tortur\u00f2 entrambi come vendetta per il trattamento subito da Atilio Regolo da parte dei cartaginesi. Le torture causarono la morte di Bostare, ma rinforzarono ancora di pi\u00f9 l'odio dei cartaginesi verso i romani, cos\u00ec che il figlio di Atilio Regolo fu convinto a cremare il corpo di Bostare ed inviarne le ceneri a Cartagine."}
{"id": "2610545", "revid": "126257", "url": "https://it.wikipedia.org/wiki?curid=2610545", "title": "Vaiano Valle", "text": "Vaiano Valle (\"Vaian\" in dialetto milanese, : ) \u00e8 una localit\u00e0 rurale, posta nella periferia meridionale di Milano, appartenente al Municipio 5.\nStoria.\nVajano fu nominata per la prima volta nel 1346. Nell'ambito della suddivisione del territorio milanese in pievi apparteneva alla Pieve di San Donato, e confinava coi Corpi Santi a nord, con Nosedo a est, con Chiaravalle e Macconago a sud, e col Vigentino a ovest. Al censimento del 1751 la localit\u00e0 fece registrare 229 residenti.\nIn et\u00e0 napoleonica, dal 1808 al 1816, Vajano fu per la prima volta aggregata a Milano, recuperando l'autonomia con la costituzione del Regno Lombardo-Veneto. Nel 1853 il paese contava 244 abitanti, nel 1859 ne aveva 256, mentre erano 263 nel 1861, un anno prima che il governo italiano cambiasse la denominazione comunale in Vaiano Valle per distinguerla da localit\u00e0 omonime.\nNel 1869 Vaiano fu aggregata a Quintosole, comune che poi cambi\u00f2 nome in Vigentino, e con questa localit\u00e0 nel 1923 fin\u00ec nuovamente annessa a Milano.\nAttualmente, in seguito allo spopolamento delle aree rurali, il villaggio \u00e8 abbandonato e in stato di forte degrado."}
{"id": "2610562", "revid": "599013", "url": "https://it.wikipedia.org/wiki?curid=2610562", "title": "Roberto Simonetta", "text": "Carriera.\nDebutta con il Genoa in Serie A, il 7 marzo 1982 sul campo dell'; con i rossublu gioca dal 1981 al 1983 per un totale di 8 presenze nella massima serie. Nella stagione 1983-1984 passa alla Sanremese in Serie C1; realizza 8 reti, risultando il capocannoniere della squadra. Nel 1984 torna al Genoa, nel frattempo retrocesso in Serie B, e disputa una stagione da rincalzo con 3 reti in 19 partite.\nNel 1985 passa al , in Serie C1. Vi rimane fino al 1988, conquistando la promozione in Serie B nel campionato 1986-1987 (con 11 reti realizzate, record personale, nel tridente con Serioli e Madonna), la Coppa Anglo-Italiana 1986 e la prima salvezza degli emiliani nella serie cadetta.\nNel 1988-1989 veste la maglia della , con cui ottiene la seconda promozione in Serie B contribuendo con 9 reti. Dal 1989 al 1992 e dal 1994 al 1995 gioca per la Lucchese ad eccezione del periodo 1992-1994 dove gioca per il Padova; nella stagione 1993-1994 conquista la promozione in massima serie nelle file del Padova, ma non \u00e8 stato confermato dai biancoscudati per la stagione successiva.\nIn seguito milita per una stagione nel Trapani, nella quale non si esprime ad alti livelli, e una nel , entrambe in Serie C1. Conclude la carriera nel Campionato Nazionale Dilettanti con le maglie di Castelnuovo Garfagnana, , Terracina e Baracca Lugo, dove termina la carriera.\nAttualmente \u00e8 allenatore Under 17 Elite nella Societ\u00e0 Polisportiva Carso (LT).\nA maggio del 2019 lascia la Polisportiva Carso e fonda una nuova Societ\u00e0 Sportiva, la ASD R11 Simonetta.\nFamiglia.\nSuo figlio Alessandro \u00e8 anch'egli un calciatore. Cresciuto nelle giovanili della Roma dal 2005 al 2009 ha giocato per l'Arezzo, , FC S\u00fcdtirol-Alto Adige e Isola Liri. Inoltre vanta 8 presenze con la Nazionale Under-17 e una con la Nazionale Under-20."}
{"id": "2610565", "revid": "124123", "url": "https://it.wikipedia.org/wiki?curid=2610565", "title": "Zbigniew Matwiejew", "text": ""}
{"id": "2610566", "revid": "110157", "url": "https://it.wikipedia.org/wiki?curid=2610566", "title": "Live in Milwaukee", "text": "Live in Milwaukee \u00e8 il secondo album live dei American Hi-Fi. Esso usa la stessa cover dell'album \"Hearts on Parade\", senza il titolo in copertina."}
{"id": "2610568", "revid": "287204", "url": "https://it.wikipedia.org/wiki?curid=2610568", "title": "Alexandra Crandell", "text": "Carriera.\nAlexandra Crandell inizia a lavorare nel mondo della moda nel 2007, grazie ad un contratto ottenuto con l'agenzia di moda Wilhelmina Models, a cui aveva inviato delle proprie foto. Nel corso del suo primo anno di attivit\u00e0 la modella viene scelta dal sito models.com come \"modella della settimana\", compare nel videoclip \"No Promises\" di Shayne Ward e \"Falling Down\" dei Duran Duran, e sfila per il catalogo del 2007 della \"Revolve Clothing\".\nNel 2008 compare sulla rivista \"V\", insieme a Erin Heatherton e Camilla Finn, fotografate da Ellen von Unwerth. Nello stesso anno prende parte al reality show \"The City\", al fianco del fidanzato, il modello Adam Senn. Nel 2009 la Crandell ha lasciato la Wilhelmina Models ed ha deciso di farsi rappresentare dalla One Model Management, ed ha lavorato come testimonial per la Diesel."}
{"id": "2610570", "revid": "149727", "url": "https://it.wikipedia.org/wiki?curid=2610570", "title": "Vajano Valle", "text": ""}
{"id": "2610571", "revid": "767487", "url": "https://it.wikipedia.org/wiki?curid=2610571", "title": "Paulo Innocenti", "text": "Il soprannome di \"Pippone\", con cui era noto presso i tifosi, derivava dal suo naso.\nCarriera.\nCalciatore.\nClub.\nBologna.\nEmigrato in Italia nel 1915 con i genitori di origini bolognesi, dal 1924 al 1926 gioc\u00f2 per il Bologna dove vinse uno scudetto nella stagione 1924-1925, cui dette il contributo con 12 presenze, in un'epoca in cui non erano consentite sostituzioni.\nNapoli.\nNel 1926 giunse a Napoli per svolgervi il servizio militare; ingaggiato dalla locale squadra ne fu esentato; gioc\u00f2 quindi sino al 1937 con il Napoli, di cui fu il primo capitano della storia, collezionandovi 213 presenze, compresa la prima partita disputata dall'appena costituita squadra, la sconfitta casalinga del 3 ottobre 1926 contro l' per 3-0 e ne segn\u00f2 anche il primo gol della storia, il 17 ottobre 1926, in Genoa-Napoli 4-1. Con la maglia dei partenopei, che fu la sua ultima squadra come calciatore, rest\u00f2 per dieci stagioni, passando dall'era della presidenza di Giorgio Ascarelli a quella del comandante Achille Lauro, in cui la societ\u00e0 si piazz\u00f2 al terzo posto in classifica finale nei campionati 1932-1933 e 1933-1934, risultato che sarebbe stato eguagliato solo nel campionato 1965-1966.\nNazionale.\nIn un'epoca in cui la nazionale poteva contare nel suo ruolo su giocatori come Luigi Allemandi ed Umberto Caligaris debutt\u00f2 il 12 aprile 1931 in Lussemburgo-Italia B (0-3) in una gara in cui aveva come compagni di reparto difensivo i compagni di squadra nel Napoli Cavanna e Vincenzi, mentre in attacco c'erano Mihalich e Vojak, anche loro compagni di squadra nel Napoli; in gara, secondo il Littoriale, forn\u00ec un'ottima prova senza sbagliare un'occasione intendendosi benissimo con il portiere e sventando pure un tentativo di andare a segno degli avversari. In totale collezion\u00f2 quattro presenze senza segnare reti.\nAllenatore.\nNel 1942-1943 subentr\u00f2 ad Antonio Vojak sulla panchina del , conducendo la squadra al terzo posto in Serie B; rimase comunque, dopo la fine della carriera, a lavorare per la societ\u00e0 partenopea, diventando uomo di fiducia di Achille Lauro ed aprendo un'attivit\u00e0 commerciale a Napoli, un bar in pieno centro diventato popolare presso i tifosi; nel capoluogo vi rest\u00f2 sino alla morte, avvenuta per infarto, constatata dall'amico, compagno di squadra e collega per molti anni Athos Zontini."}
{"id": "2610573", "revid": "124848193", "url": "https://it.wikipedia.org/wiki?curid=2610573", "title": "Notturno (romanzo)", "text": "Notturno (\"Nightfall\", 1990) \u00e8 un romanzo di fantascienza scritto a quattro mani, dagli scrittori Isaac Asimov e Robert Silverberg. \u00c8 l'ampliamento dell'omonimo racconto scritto dallo stesso Asimov nel 1941. La prima parte del libro ripercorre, ampliandola, la trama del racconto.\nFu pubblicato per la prima volta in italiano nel 1990.\nTrama.\nIl pianeta Kalgash \u00e8 illuminato da sei soli: (Onos, una nana gialla simile al nostro Sole, Dovim, una nana rossa, Trey e Patru, un sistema binario di due stelle bianche di classe A o F, e Tano e Sitha, un altro sistema binario di due stelle blu di classe A, B o O) ed il Buio non \u00e8 immaginabile. Il Culto, una setta religiosa, profetizza che l'Oscurit\u00e0 e l'apparizione delle Stelle annunceranno la fine del mondo. Diverse discipline scientifiche sembrano concordare con la previsione religiosa. Le ricerche archeologiche sembrano indicare un carattere ciclico della storia del pianeta: una successione di civilt\u00e0 giunte a vertici paragonabili a quella dell'epoca del racconto e tutte sistematicamente distrutte dal fuoco. La Legge di Gravitazione Universale, appena scoperta, permette di ipotizzare l'esistenza di una luna. L'eclissi di uno dei soli in un momento assai particolare, quando tutti gli altri cinque sono tramontati, potrebbe condurre al temutissimo Buio.\nSegue l'indagine di un giornalista che, con l'aiuto di un astronomo e un'archeologa, cerca di comprendere e prevenire la distruzione della societ\u00e0. Quando la notte sta per calare, l'agitazione si diffonde sul pianeta e conduce ad una follia distruttiva ed omicida. L'unica alternativa \u00e8 quindi quella di unire le forze per riportare l'ordine e permettere che la conoscenza appena acquisita possa raggiungere chi, duemila anni nel futuro, si trover\u00e0 a rivivere la terribile esperienza del Buio. A questo scopo un ristretto numero di persone viene selezionata e protetta in un bunker, mentre astronomi, scienziati e il giornalista rimangono nell'Osservatorio Astronomico per assistere all'eclissi. Quando gi\u00e0 si vede il sole cominciare a oscurarsi, la gente della citt\u00e0, guidata dai sacerdoti del Culto, si dirige verso l'Osservatorio. Il temuto Buio infine cala e gli abitanti di Kalgash si trovano poi di fronte a qualcosa a cui erano preparati ancora meno che al Buio, la tenue e tremolante luce di migliaia di Stelle. Le persone sono fuori di s\u00e9 per il terrore dell'oscurit\u00e0 e della luce delle Stelle e per proteggersi da essa appiccano numerosi incendi in citt\u00e0.\nL'esperimento dell'Osservatorio si rivela un fallimento, e solo poche delle persone all'interno conservano la ragione. Fra esse, il giornalista e l'archeologa, che, giunta di nuovo l'alba, iniziano un viaggio in uno scenario post apocalittico alla ricerca di gruppi che non si siano completamente imbarbariti."}
{"id": "2610576", "revid": "599013", "url": "https://it.wikipedia.org/wiki?curid=2610576", "title": "Alexandre Bretholz", "text": ""}
{"id": "2610578", "revid": "767487", "url": "https://it.wikipedia.org/wiki?curid=2610578", "title": "Andr\u00e9 Le\u00e3o", "text": ""}
{"id": "2610579", "revid": "1305772", "url": "https://it.wikipedia.org/wiki?curid=2610579", "title": "Who's Real", "text": "Who's Real \u00e8 il quarto singolo del rapper statunitense Jadakiss estratto dal terzo album \"The Last Kiss\". La canzone, prodotta da Swizz Beatz, reca il featuring dello stesso Swizz Beatz in aggiunta a quello di OJ da Juiceman ed \u00e8 stata scritta da tutti e tre i rapper pi\u00f9 da T. Johnson e N. Levy.\nInformazioni.\n\"Who's Real\" \u00e8 stata ufficialmente pubblicata come singolo il 16 giugno 2009. Parallelamente ai precedenti singoli dell'album ha ottenuto risultati quasi inesistenti all'interno della \"Billboard Hot 100\", raggiungendo invece maggiori posizioni nella \"Hot R&amp;B/Hip-Hop Songs\" e soprattutto nella \"Hot Rap Tracks\", rispettivamente la n.39 e la n.19.\nVersione originale e cambiamenti.\nLa versione originale della canzone includeva una seconda strofa pi\u00f9 lunga: dopo il verso di OJ da Juiceman in tale strofa seguiva quello del rapper Jusmula che iniziava con: \nIn pi\u00f9 nella terza strofa, dove rappa unicamente Jadakiss, vi era anche la parola \"bastards\" (\"bastardi\"), e cio\u00e8: Tale parola della terza strofa nella versione finale \u00e8 stata rimossa per renderla senza volgarit\u00e0 e la versione vecchia \u00e8 diventata un remix non ufficiale.\nRemix.\nIl remix ufficiale (quello non ufficiale come gi\u00e0 detto altro non \u00e8 che la versione originale e quindi vecchia dello stesso singolo) \u00e8 in collaborazione con DMX, Sheek Louch, Styles P, Drag-On, Eve e sempre Swizz Beatz (OJ da Juiceman \u00e8 assente) ed \u00e8 stato distribuito il 10 giugno 2009 (il verso di DMX era per\u00f2 stato pubblicato sul web il giorno prima). Tale remix \u00e8 noto come \"Ruff Ryders Remix\", in quanto segna l'atteso ritorno dei rapper pi\u00f9 importanti dell'etichetta tutti assieme.\nVideoclip.\nIl videoclip \u00e8 stato diretto da Taj e girato il 13 maggio 2009. Ja Rule, i Clipse, Clyde Carson dei The Team, Grafh, DJ Webstar, Styles P e altri membri ufficiali e non della \"Ruff Ryders\" vi fanno apparizione. Il 10 giugno il video ha debuttato su \"BET\" a \"106 &amp; Park\"."}
{"id": "2610581", "revid": "599013", "url": "https://it.wikipedia.org/wiki?curid=2610581", "title": "Christian Stricker", "text": ""}
{"id": "2610583", "revid": "339392", "url": "https://it.wikipedia.org/wiki?curid=2610583", "title": "93 Air Ground Operations Wing", "text": ""}
{"id": "2610586", "revid": "266224", "url": "https://it.wikipedia.org/wiki?curid=2610586", "title": "Eppur mi son scordato di te", "text": ""}
{"id": "2610590", "revid": "266224", "url": "https://it.wikipedia.org/wiki?curid=2610590", "title": "Nessuno nessuno", "text": ""}
{"id": "2610591", "revid": "287204", "url": "https://it.wikipedia.org/wiki?curid=2610591", "title": "Shanghai Masters 2009", "text": "Lo Shanghai Masters 2009, anche conosciuto come \"Shanghai ATP Masters 1000 - Presented by Rolex\" per motivi di sponsorizzazione, \u00e8 stato un torneo di tennis giocato sul cemento. \u00c8 stata la 1\u00aa edizione dello Shanghai Masters, che fa parte della categoria ATP World Tour Masters 1000 nell'ambito dell'ATP World Tour 2009. Il torneo si \u00e8 giocato al Qizhong Forest Sports City Arena di Shanghai, in Cina, dall'11 ottobre al 18 ottobre 2009.\nIl russo, ventottenne di Volgograd, Nikolaj Davydenko ha vinto il titolo del singolare battendo in semifinale Novak \u0110okovi\u0107 per 4-6 6-4 7-6 e in finale il maiorchino Rafa Nadal. Davydenko si \u00e8 imposto in due set: 7-6 (3) 6-3. Nel corso del torneo si sono stati 9 ritiri.\nPartecipanti ATP.\nAltri partecipanti.\nGiocatori che hanno ricevuto una Wild card:\nGiocatori passati dalle qualificazioni:\nCampioni.\nSingolare maschile.\n Nikolaj Davydenko ha battuto in finale Rafael Nadal, 7-6(3), 6-3\nDoppio maschile.\n Julien Benneteau / Jo-Wilfried Tsonga hanno battuto in finale Mariusz Fyrstenberg / Marcin Matkowski, 6-2, 6-4."}
{"id": "2610592", "revid": "27339698", "url": "https://it.wikipedia.org/wiki?curid=2610592", "title": "Boy Scout", "text": ""}
{"id": "2610593", "revid": "1310927", "url": "https://it.wikipedia.org/wiki?curid=2610593", "title": "Maicon Marques Bitencourt", "text": "Caratteristiche tecniche.\nPu\u00f2 ricoprire tutte le posizioni in un tridente d'attacco, anche se il suo ruolo preferito \u00e8 quello di ala sinistra.\nCarriera.\nClub.\nInizi e Lokomotiv Mosca.\nCresciuto nelle giovanili della Fluminense, fa il suo esordio in prima squadra a 18 anni e 3 mesi contro il Clube N\u00e1utico entrando al minuto 61 sul compagno L\u00e9o Itaperuna. La prima rete da professionista arriva nell'agosto 2009, nel rotondo 5-1 contro lo Sport Club Recife.\nIl 1\u00ba marzo 2010 viene acquistato a titolo definitivo per 4 milioni di euro dalla squadra russa della Lokomotiv Mosca. Con la squadra della capitale vince 2 volte la Coppa di Russia (2015,2017) e disputa 7 stagioni totalizzando 158 presenze in campionato con 23 gol. Esordisce in Europa League a partire dalla stagione 2011/2012, nel 2-0 contro lo Spartak Trnava. Nell'occasione segna con un tap-in su assist di Dmitrij Sy\u010d\u00ebv.\nAntalyaspor, Atletico Mineiro e Buriram United.\nIl 1\u00ba luglio 2017 viene ingaggiato dai turchi dell'Antalyaspor, prendendo la maglia numero 11. Il 13 agosto successivo esordisce in S\u00fcper Lig, nella sconfitta per 2-0 contro il Besiktas. Il primo gol con i biancorossi arriva invece alla seconda partita, suo il gol del 2-1 momentaneo contro l'Akhisarspor (2-2 finale). Nella sessione invernale del mercato 2019/2020, torna nuovamente in Patria, passando ai bianconeri dell'Atletico Mineiro. Il 25 giugno 2020, dopo appena 6 mesi, rimane svincolato. A partire dal dicembre, trova l'accordo economico con i thailandesi del Buriram United, affiancando i connazionali Ricardo Bueno e Rodrigo Junior Paula Silva.\nNazionale.\nHa fatto parte della selezione Under 17 e Under 20 del Brasile. Con la seconda, ha conquistato un secondo posto ai mondiali di categoria in Egitto nel 2009 dopo la sconfitta ai rigori contro il Ghana, complice tra gli altri anche il suo errore dal dischetto.\nStatistiche.\nPresenze e reti nei club.\n\"Statistiche aggiornate al 12 settembre 2015.\""}
{"id": "2610594", "revid": "107777791", "url": "https://it.wikipedia.org/wiki?curid=2610594", "title": "Monte Penna (provincia di Arezzo)", "text": "Il monte Penna (1.289 ), a volte detto monte Penna de La Verna \u00e8 un monte di forma trapezoidale dell'Appennino toscano. Si trova nella provincia di Arezzo, in comune di Chiusi della Verna. \u00c8 ricompreso nel Parco nazionale delle Foreste Casentinesi, Monte Falterona e Campigna.\nStoria.\nCome riportato da Tommaso da Celano e da Bonaventura di Bagnoregio (con versioni non coincidenti), il monte \u00e8 legato all'episodio delle stimmate di San Francesco dopo una visione del serafino (Tommaso da Celano) o di Cristo (Bonaventura). L'episodio \u00e8 stato rappresentato da Giotto. Sul versante meridionale, a 1128 m s.l.m., si trova dal 1260 il santuario francescano della Verna.\nDante Alighieri lo defin\u00ec \"Crudo sasso intra Tevero et Arno...\" indicando il luogo in cui San Francesco di Assisi ricevette le stimmate.\nLo stesso monte fu frequentato da Sant'Antonio da Padova; ne da testimonianza la cappella ad egli dedicata, presente nel Santuario della Verna."}
{"id": "2610595", "revid": "86343", "url": "https://it.wikipedia.org/wiki?curid=2610595", "title": "Momp\u00f3s", "text": ""}
{"id": "2610596", "revid": "247222", "url": "https://it.wikipedia.org/wiki?curid=2610596", "title": "Live in Boston (Fleetwood Mac)", "text": "Live in Boston \u00e8 un video del gruppo rock anglo-americano Fleetwood Mac. Venne pubblicato in DVD nel 2004. Contiene il concerto live registrato a Boston durante il tour dell'album \"Say You Will\", uscito nel 2003. Con il DVD \u00e8 presente anche un CD omonimo con alcuni brani tratti dallo stesso concerto.\nTracce.\nTracce DVD.\nDVD 1\nDVD 2"}
{"id": "2610599", "revid": "1442080", "url": "https://it.wikipedia.org/wiki?curid=2610599", "title": "Shanghai Masters 2009 - Singolare", "text": "Il singolare dello Shanghai Masters 2009 \u00e8 stato un torneo di tennis facente parte dell'ATP World Tour 2009.\nNikolaj Davydenko ha battuto in finale Rafael Nadal, con il punteggio di 7-6(3), 6-3.\nTeste di serie.\nLe prime 8 teste di serie hanno ricevuto un Bye per il secondo turno."}
{"id": "2610601", "revid": "767487", "url": "https://it.wikipedia.org/wiki?curid=2610601", "title": "Chenopodium", "text": "Chenopodium \u00e8 un genere di piante Spermatofite Dicotiledoni appartenenti alla famiglia delle Amaranthaceae, dall'aspetto di piccole erbacee annuali o perenni dalla tipica infiorescenza a pannocchia.\nSistematica.\nLa famiglia delle Amaranthaceae \u00e8 abbastanza numerosa con 170 generi e circa 2400 specie; mentre il genere \"Chenopodium\" comprende oltre 150 specie, abbondantemente presenti nelle zone temperate dell'emisfero boreale e australe. Sul territorio italiano sono una ventina le specie presenti spontaneamente di questo genere.\nLa classificazione tassonomica di questo genere \u00e8 in via di definizione in quanto fino a poco tempo fa apparteneva alla famiglia delle Chenopodiaceae (secondo la classificazione ormai classica di Cronquist), mentre ora con i nuovi sistemi di classificazione filogenetica (Classificazione APG II) tutte le specie delle Chenopodiaceae sono state incluse nella famiglia delle Amaranthaceae in quanto le differenze tra i due gruppi sono molto poco marcate.\nTutto il genere viene considerato di difficile classificazione ed \u00e8 ancora superficialmente capito. Pignatti a proposito del \"Gruppo Chenopodium album\" lo definisce \u201cun groviglio di forme quasi inestricabile\u201d (ne \u00e8 la prova il recente spostamento da un punto di vista tassonomico dell'intera famiglia). \nNon tutti gli autori sono concordi sulla consistenza numerica del genere. Ad esempio alcuni testi considerano le seguenti due specie: \"Chenopodium capitatum\" (L.) Asch. e \"Chenopodium foliosum\" Asch. comprese nel genere \"Blitum\". Mentre altri autori hanno spostato al genere \"Dysphania\" le seguenti specie: \"Chenopodium ambrosioides\" L. e \"Chenopodium anthelminticum\" L.\nQui di seguito viene proposta la classificazione scientifica di questo genere:\nData la complessit\u00e0 del genere le varie specie sono raggruppate in sezioni, sottosezioni o sottogeneri. L'elenco che segue indica alcune di queste sottodivisioni:\nSpecie spontanee della flora italiana.\nPer meglio comprendere ed individuare le varie specie del genere (solamente per le specie spontanee della flora italiana) l'elenco che segue utilizza in parte il sistema delle chiavi analitiche.\nSinonimi.\nIl genere \"Chenopodium\" ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nGeneri simili.\nUn genere molto simile al \"Chenopodium\" \u00e8 il genere \"Blitum\" Scop. (1772). In effetti alcune specie di \"Chenopodium\" sono state trasferite a questo genere la cui caratteristica principale sono i frutti carnosi a forma di bacca e vivacemente colorati di rosso.\nUn altro genere affine \u00e8 \"Dysphania\" R. Brown (1810). Anche in questo caso alcune specie di \"Chenopodium\" sono \u201cpassate\u201d a questo genere. Si tratta comunque di un genere con specie in prevalenza tropicali o subtropicale e quindi non presente in Europa.\nEtimologia.\nIl nome generico (\"Chenopodium\") deriva dalla particolare conformazione delle foglie simile al piede dell'oca: dal greco \"\u201d chen\u201d\" (= oca) e \"\u201d pous\u201d\" (= piede) oppure \"\u201d podion\u201d\" (= piccolo piede) \u00c8 stato il botanico francese Joseph Pitton de Tournefort (Aix-en-Provence, 5 giugno 1656 \u2013 Parigi, 28 dicembre 1708) che per primo pens\u00f2 ad una tale allusione per il nome di queste piante. In effetti la forma delle foglie di queste piante hanno da sempre colpito la fantasia delle varie popolazioni: sia gli inglesi che i francesi o i tedeschi mantengono la stessa etimologia, ad esempio \"Goosefood\" per gli inglesi oppure \"G\u00e4nsefuss\" per i tedeschi.\nIl nome scientifico attualmente accettato di questo genere (\"Chenopodium\") \u00e8 stato proposto da Carl von Linn\u00e9 (Rashult, 23 maggio 1707 \u2013Uppsala, 10 gennaio 1778), biologo e scrittore svedese, considerato il padre della moderna classificazione scientifica degli organismi viventi, nella pubblicazione Species Plantarum del 1753.\nMorfologia.\nSono piante perenni o annuali di tipo erbaceo ma a volte quasi arbustivo altre suffruticoso (ma raramente) con portamento eretto-ascendente a forma vagamente piramidale. Alcune specie sono spinose. Queste piante vengono classificate tra le \u201capetale\" in quanto prive di corolla (il perianzio \u00e8 presente ma ridotto). Si distinguono inoltre in quanto le foglie sono prive di ocrea e la pianta non ha lattice e in genere sono glabre (al massimo hanno dei peli vischiosi). Possiedono un odore erbaceo sgradevole (di cedronella) e un caratteristico \u201cindumento\u201d farinoso (vedi il nome comune) sui fusti e sulle foglie. L'altezza di queste piante pu\u00f2 oscillare da un decimetro a oltre un metro (oltre 2\u00a0\u2013 3 metri e pi\u00f9 per le specie tropicali). La forma biologica prevalente della specie \u00e8 terofita scaposa (T scap), mentre alcune specie sono emicriptofite scapose (H scap).\nRadici.\nLe radici possono essere secondarie da rizoma oppure fittonanti (secondo il ciclo biologico della specie).\nFoglie.\nLa disposizione delle foglie lungo il fusto \u00e8 alterna. La forma delle foglie pu\u00f2 essere saettiformi, triangolari-astate oppure romboidali con base pi\u00f9 o meno troncata, ma anche lanceolate, lineari o oblunghe. Il margine delle foglie pu\u00f2 essere intero, ondulato, crenulato, dentato (a volte alla base della foglie sono presente due denti pi\u00f9 pronunciati) o lobato. La larghezza massima della foglie generalmente \u00e8 nella parte inferiore della lamina. Il colore delle foglie \u00e8 verde ma pu\u00f2 essere anche glauco e generalmente sono farinose (almeno di sotto). Le foglie sono picciolate e spesso si trovano all'ascella delle infiorescenze (foglie di tipo bratteale).\nInfiorescenza.\nL'infiorescenza \u00e8 priva di brattee ma in genere \u00e8 fogliosa nella parte basale; la forma \u00e8 quella di una spiga di densi glomeruli informi interrotta o continua. Ogni glomerulo contiene diversi fiori globosi sessili verdastri o di altri colori (rossastri). L'infiorescenza \u00e8 principalmente terminale; sono comunque presenti dei brevi glomeruli di fiori all'ascella delle foglie inferiori. A volte la parte terminale dell'infiorescenza pu\u00f2 essere piegata dal proprio peso. \nFiore.\nI fiori sono ermafroditi (raramente unisessuali: in questo caso i fiori terminali sono maschili, mentre quelli laterali sono femminili), tetrameri o pentameri (i vari verticilli \u2013 calice e stami - sono formati da 4 - 5 parti) e attinomorfi. Il colore dei fiori \u00e8 verde, biancastro o rossiccio. Il perianzio \u00e8 persistente alla fruttificazione.\nFrutti.\nIl frutto \u00e8 una capsula (ma in alcuni casi \u00e8 una bacca) che alla maturit\u00e0 diventa carnosa e succosa e con indeiscenza irregolare. Ogni frutto contiene un solo seme bruno-lucente (o opaco) rotondeggiante in posizione verticale o orizzontale. L'embrione \u00e8 rotondeggiante a ferro di cavallo. Il pericarpo (parte esterna del frutto) \u00e8 aderente oppure no.\nDistribuzione e habitat.\nLe piante di questo genere sono ampiamente diffuse nelle regioni temperate di tutto il globo. Se introdotte in una certa zona facilmente s'insediano lungo i margine delle strade, fra le macerie e i luoghi ruderali, ma anche nei centri cittadini. Sui rilievi vegetano fra la zona mediterranea dell'ulivo e quella submontana del castagno. Possono giungere fino al limite delle conifere e delle faggete.\nDella ventina di specie spontanee della flora italiana 16 vivono sull'arco alpino. La tabella seguente mette in evidenza alcuni dati relativi all'habitat, al substrato e alla diffusione delle specie alpine.\nLegenda e note alla tabella.\nPer il \u201csubstrato\u201d con \u201cCa/Si\u201d si intendono rocce di carattere intermedio (calcari silicei e simili); vengono prese in considerazione solo le zone alpine del territorio italiano (sono indicate le sigle delle province).\nUsi.\nFarmacia.\nMolte specie hanno delle propriet\u00e0 usate dalla medicina popolare come quelle antiscorbutiche (combatte lo scorbuto con la presenza di vitamine) del \"Chenopodium bonus-henricus\", oppure antelmintica (elimina svariati tipi di vermi o elminti parassiti) propriet\u00e0 derivata soprattutto dall'olio essenziale chiamato \u201cessenza di chenopodio\u201d. Altre propriet\u00e0 sono sempre secondo la medicina popolare: carminative (favorisce la fuoriuscita dei gas intestinali), stomachiche (agevola la funzione digestiva), antiflogistiche (guarisce dagli stati infiammatori) e digestive in generale. Altre piante come il \"Chenopodium foetidum\" sono antispasmodiche (attenua gli spasmi muscolari, e rilassa anche il sistema nervoso) e antireumatiche; mentre il \"Chenopodium chilense\" ha propriet\u00e0 vermifughe (elimina i vermi intestinali).\nCucina.\nQueste piante sono sempre state utilizzate come alimentazione umana. Ad esempio la specie \"Chenopodium quinoa\" era chiamata \u201criso minore\u201d dalle popolazioni peruviane. In certi periodi \u00e8 stato uno dei cibi di base dell'alimentazione nelle zone montane dell'America del sud prima che gli europei introdussero in quelle zone i cereali eurasiatici. Per lungo tempo la specie \"Chenopodium bonus-henricus\" ha sostituito validamente lo spinacio. Un'altra pianta alimentare \u00e8 il \"Chenopodium capitatum\" conosciuto tra l'altro anche nell'emisfero australe. Conosciuto \u00e8 anche il \"Chenopodium virgatum\" i cui frutti sono simili alla fragola (ma solo morfologicamente). Il \"Chenopodium album\" \u00e8 coltivato (o veniva coltivato) nell'America boreale dagli indiani del Nuovo Messico e dalle trib\u00f9 abitatrici dell'Arizona. In certi casi i minuti semi possono essere usati come il \u201criso\u201d oppure macinati per produrre della farina; altrimenti si consumano le giovani foglie come insalata o in minestra o cotte come gli spinaci. Anche dall'altra parte del mondo (India e zone temperate del'Himalaya) questa pianta \u00e8 usata in cucina. L'uso culinario di queste piante \u00e8 molto antico, da ricerche fatte sembra che gli uomini se ne cibassero gi\u00e0 6000 anni fa.\nGiardinaggio.\nLe prime notizie certe dell'introduzione, nei giardini europei, di una specie di questo genere (\"Chenopodium ambrosioides\") si hanno nel 1640. Piante da giardino sono: \"Chenopodium botys\" per le sue propriet\u00e0 aromatiche, il \"Chenopodium purparascens\" e il \"Chenopodium amaranticolor\" per la colorazione dell'infiorescenza, e infine il \"Chenopodium giganteum\" per le sue foglie molto ornamentali."}
{"id": "2610602", "revid": "599013", "url": "https://it.wikipedia.org/wiki?curid=2610602", "title": "Istv\u00e1n Czakkel", "text": ""}
{"id": "2610603", "revid": "502559", "url": "https://it.wikipedia.org/wiki?curid=2610603", "title": "Lottigna", "text": "Lottigna \u00e8 una frazione di 79 abitanti del comune svizzero di Acquarossa, nel Canton Ticino (distretto di Blenio).\nStoria.\nDurante il Medioevo fu sede dei balivi inviati dai Cantoni sovrani di Uri, Svitto e Nidvaldo.\nFino al 3 aprile 2004 \u00e8 stato un comune autonomo che si estendeva per 6,55\u00a0km\u00b2; il 4 aprile 2004 \u00e8 stato accorpato agli altri comuni soppressi di Castro, Corzoneso, Dongio, Largario, Leontica, Marolta, Ponto Valentino e Prugiasco per formare il nuovo comune di Acquarossa.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "2610609", "revid": "767487", "url": "https://it.wikipedia.org/wiki?curid=2610609", "title": "Io Dio", "text": "Io Dio \u00e8 un singolo del gruppo musicale italiano Statuto, pubblicato nel 1986 dalla DTK. Records.\nIl disco.\n\u00c8 il primo singolo (non autoprodotto) degli Statuto, e contiene 3 tracce di cui due inediti: \"\"Io Dio\" (cantata da Francesco Laudicina) e \"Tu Continuerai\", oltre ad una riedizione di \"Balla\"\"."}
{"id": "2610613", "revid": "729019", "url": "https://it.wikipedia.org/wiki?curid=2610613", "title": "Shanghai Masters 2009 - Doppio", "text": "Il doppio dello Shanghai Masters 2009 \u00e8 stato un torneo di tennis facente parte dell'ATP World Tour 2009.\nJulien Benneteau e Jo-Wilfried Tsonga hanno battuto in finale Mariusz Fyrstenberg e Marcin Matkowski, con il punteggio di 6-2, 6-4.\nTeste di serie.\nTutte le 8 teste di serie hanno ricevuto un Bye per il secondo turno."}
{"id": "2610614", "revid": "797136", "url": "https://it.wikipedia.org/wiki?curid=2610614", "title": "Alan Douglas Borges de Carvalho", "text": "Carriera.\nAlan cresce calcisticamente nel Londrina prima di trasferirsi alla Fluminense con i quali gioca per due stagioni, conquistando il Campionato brasiliano nel 2010.\nIl 14 agosto 2010 passa al Red Bull Salisburgo ed esordisce con la nuova maglia durante un turno di qualificazione alla Champions League giocato contro l'Hapoel Tel Aviv. Il 16 aprile 2011 segna la prima tripletta in carriera, durante il match di campionato contro lo . La stagione 2013-2014 si rivela essere la sua miglior annata: l'8 febbraio 2014 segna un'altra tripletta contro l'SV Grodig e colleziona complessivamente 44 presenze e 36 reti in tutte le competizioni, contribuendo alla conquista finale del \"double\", la vittoria finale della Bundesliga e della Coppa d'Austria. Il 23 ottobre 2014 realizza la prima tripletta europea in Europa League contro la .; Sempre nella fase a gironi mette a segno altre due doppiette, contro e Astra Giurgiu. Inoltre lo stesso anno si \u00e8 aggiudicato il titolo di capocannoniere dell'Europa League 2014-2015 con 8 gol a pari merito con Romelu Lukaku ed \u00e8 stato inserito tra i migliori undici giocatori di quella edizione.\nIl 16 gennaio 2015 passa al Guangzhou Evergrande Taobao. Il 14 febbraio esordisce in Supercoppa di Cina contro lo Shandong Luneng, sostituendo nel secondo tempo Gao Lin. Il 3 marzo, durante un allenamento, si rompe il legamento crociato anteriore. Il 6 marzo 2016, a un anno e tre giorni dall'infortunio, fa ritorno in campo subentrando a Huang Bowen durante il match di campionato giocato contro il Chongqing Lifan.\nIl 7 febbraio 2019 viene ceduto in prestito al Tianjin Tianhai e debutta il 1\u00ba marzo, proprio contro il suo ex club con la partita che termina 3 a 0 in favore degli anniversari.\nIl 13 aprile segna il suo primo goal con la nuova squadra, nel derby cittadino contro il Tianjin Teda, ma il suo goal non basta per la vittoria finale della sua squadra dato che la partitata finir\u00e0 1 a 1.\nDurante lo stesso riceve la cittadinanza cinese, divenendo convocabile per la nazionale di calcio a partire da gennaio 2020, dato che da quel momento sar\u00e0 residente in Cina da almeno 5 anni.\nStatistiche.\nPresenze e reti nei club.\n\"Statistiche aggiornate al 11 settembre 2021.\""}
{"id": "2610615", "revid": "46291", "url": "https://it.wikipedia.org/wiki?curid=2610615", "title": "Specie di Chenopodium", "text": "Elenco delle specie di \"Chenopodium\".\nI nomi comuni in italiano sono evidenziati in grassetto accanto al nome scientifico."}
{"id": "2610616", "revid": "10125", "url": "https://it.wikipedia.org/wiki?curid=2610616", "title": "Irvin S. Yeaworth Jr.", "text": ""}
{"id": "2610621", "revid": "767487", "url": "https://it.wikipedia.org/wiki?curid=2610621", "title": "Il boss e la matricola", "text": "Il boss e la matricola (\"The Freshman\") \u00e8 un film del 1990 diretto da Andrew Bergman, con Marlon Brando e Matthew Broderick.\nTrama.\nClark Kellogg, un ingenuo e provinciale ragazzo del Vermont, arriva a New York per frequentare la scuola di cinema, ma \u2013 appena sceso dal treno \u2013 \u00e8 subito derubato di soldi e bagaglio da un sedicente tassista, Victor Ray. Per caso in seguito incontra di nuovo il ladro e cerca di farsi restituire il maltolto, che nel frattempo era stato speso; Victor allora offre a Clark l'aiuto dello zio, Carmine Sabatini, una sorta di boss di quartiere, straordinariamente simile nei modi e nell'aspetto al don Vito Corleone de \"Il padrino\".\nCarmine, con modi ora paterni e affettuosi, ora autoritari, offre molto denaro a Clark per ritirare all'aeroporto un grosso e importante \"pacco\", da trasportare a casa sua. Il pacco \u00e8 in realt\u00e0 un lucertolone indonesiano, il drago di Komodo (specie in via di estinzione). Nel frattempo, il giovane studente di cinema conosce la figlia di Carmine Sabatini, Tina, \"die schoene Tina\", una bella ragazza che gli fa comprendere che il padre \u00e8 un boss mafioso, ma di buoni sentimenti. Clark scopre anche che il drago di Komodo \u00e8 destinato ad essere mangiato in un banchetto per miliardari \"gourmet\", cucinato dal grande e inquietante \"chef\" Larry London.\nClark vorrebbe sfuggire alla situazione, ma appena si rivolge a Carmine quest'ultimo gli regala una nuova macchina e gli d\u00e0 il bacio sulla bocca, simbolo che Clark \u00e8 divenuto a tutti gli effetti membro della sua famiglia. Carmine inoltre offre sua figlia in sposa al ragazzo, il quale viene avvicinato da due poliziotti che gli intimano di collaborare con loro per incastrare Carmine oppure di passare il resto della vita in galera. Il ragazzo non sa cosa fare, e Carmine capendo che qualcosa lo preoccupa gli fa visita alla scuola dove soggiorna per ricordargli di non avere segreti con lui. Clark rivela cos\u00ec al boss quello che gli hanno chiesto di fare, e Carmine gli fa comprendere a sua volta che i due poliziotti sono in realt\u00e0 due agenti corrotti che ruberanno i proventi benefici del drago di Komodo per poi lasciarlo a mani vuote.\nAlla cena quando il drago di Komodo viene rivelato Clark fa un segnale ai due poliziotti, che intervengono. Carmine estrae allora una pistola e inizia una colluttazione, al termine della quale viene apparentemente colpito a morte. I due poliziotti se ne vanno con i proventi ma vengono subito fermati da agenti dell'FBI che li arrestano. Carmine si rialza in quanto aveva soltanto finto la sua morte e Larry London rivela che in realt\u00e0 ad essere mangiato dai commensali non sar\u00e0 il drago di Komodo ma, a loro insaputa, un piatto a base di pesce balestra e tacchino affumicato, specie non a rischio di estinzione. Le cene a base di animali esotici infatti sono solo un trucco di Carmine per spillare soldi ai ricchi e nessuna specie a rischio viene effettivamente mangiata. Il piano riesce e Carmine ora \u00e8 felice di aver trovato un nuovo figlioccio e forse futuro sposo della figlia."}
{"id": "2610622", "revid": "199745", "url": "https://it.wikipedia.org/wiki?curid=2610622", "title": "Farinello", "text": ""}
{"id": "2610625", "revid": "6516", "url": "https://it.wikipedia.org/wiki?curid=2610625", "title": "Socialisti Rivoluzionari", "text": ""}
{"id": "2610629", "revid": "838137", "url": "https://it.wikipedia.org/wiki?curid=2610629", "title": "Disseminazione (metrologia)", "text": "L'Istituto Metrologico Italiano (INRIM) realizza e mantiene i campioni di misura e ne garantisce la riferibilit\u00e0 al SI attraverso i confronti internazionali con gli altri istituti di metrologia.\nLa disseminazione \u00e8 quell'attivit\u00e0 dell'istituto che consente di diffondere le grandezze del SI ai centri di taratura e, successivamente, alle attivit\u00e0 svolte mediante gli strumenti tarati dai laboratori.\nLa catena metrologica \u00e8 il procedimento mediante il quale si realizza la disseminazione e consiste in una serie di tarature che segue questo schema: campione nazionale - campione di prima linea dei centri di taratura - strumento di misura."}
{"id": "2610630", "revid": "767487", "url": "https://it.wikipedia.org/wiki?curid=2610630", "title": "Montecristo (Colombia)", "text": "Montecristo \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Joaqu\u00edn Jim\u00e9nez e la moglie Valentina Caro nel 1877, mentre l'istituzione del comune \u00e8 del 13 dicembre 1994."}
{"id": "2610632", "revid": "76963", "url": "https://it.wikipedia.org/wiki?curid=2610632", "title": "Destiny Rules", "text": "Destiny Rules \u00e8 un video del gruppo rock anglo-americano Fleetwood Mac. Venne pubblicato in DVD nel 2004. Contiene un documentario che ripercorre la storia della band con interviste ai membri del gruppo e brani tratti dal loro repertorio."}
{"id": "2610636", "revid": "110157", "url": "https://it.wikipedia.org/wiki?curid=2610636", "title": "Monte Santa Lucerna", "text": "Il Monte Santa Lucerna \u00e8 un monte di 1.256 s.l.m in provincia di Cosenza, compreso nei territori dei comuni di Lago e Grimaldi.\nCaratteristiche.\nDi origine ancora sconosciuta, presenta una conformazione rocciosa complessa.\nSotto l'aspetto della vegetazione, vi si possono trovare pino laricius, abete bianco, castagno.\nIl clima \u00e8 di tipo appenninico, quasi alpino.\nSi affaccia sul mar Tirreno in direzione della cittadina di Amantea, e fa parte della catena costiera calabrese."}
{"id": "2610641", "revid": "124018481", "url": "https://it.wikipedia.org/wiki?curid=2610641", "title": "Eliodoro Sollima", "text": "Biografia musicale.\nTrasferitosi per gli studi liceali a Palermo, sotto la guida di Maria Giacchino Cusenza consegu\u00ec, in cinque anni, il diploma di pianoforte e, l'anno successivo, quello di composizione, con Pietro Ferro.\nIl suo perfezionamento pianistico prosegu\u00ec all'Accademia Chigiana di Siena con Guido Agosti e ad Arezzo con Arturo Benedetti Michelangeli, che lo scelse per la prima esecuzione italiana del \"Kammerkonzert\" di Alban Berg, al Teatro Nuovo di Milano, nel maggio del 1954.\nNel 1965 con il violinista Salvatore Cicero e il violoncellista Giovanni Perriera ha costituito il Trio di Palermo, cui nel 1978 \u00e8 stato assegnato il Diapason d'oro.\nHa suonato per Deutsche Rundfunk, Radio Scheweis e RAI.\nAttivit\u00e0 componistica.\nDelle opere si ricordano \"Evoluzioni\" (per vari strumenti), \"Variazioni concertanti\" (premio \"Citt\u00e0 di Trieste\"), il \"Concerto\" per archi, i \"Contrasti\" per pianoforte e orchestra, la \"Sonata\" per pianoforte (premio \"Citt\u00e0 di Treviso\"), il \"Trio per pianoforte,violino e violoncello\" (scritto per la formazione del Trio di Palermo e dedicato a Cicero e Perriera), la radiofiaba \"Pimpinella\", i \"Tre momenti della Passione sul Golgota\", il \"Divertimento su canti popolari siciliani\", la \"Trenodia\" (commissionata dall'Orchestra sinfonica siciliana e dedicata alle vittime del massacro di piazza Tien an men).\nLe sue musiche sono state edite, tra gli altri, da Berben, Sonzogno, Curci, Schott.\nAttivit\u00e0 didattica.\nDocente di composizione al Conservatorio di musica di Palermo dal 1954 al 1991, ne fu direttore per diciotto anni.\nTenne corsi di perfezionamento, di pianoforte e analisi e composizione, a Senigallia, a Trapani, a Palermo, in Polonia, a Saarbr\u00fccken.\nTra gli allievi il clarinettista Calogero Palermo e il violoncellista Giovanni Sollima, suo figlio.\nRiconoscimenti.\nGli \u00e8 stato intitolato il Teatro comunale di Marsala, sua citt\u00e0 natale, e un concorso pianistico (Citt\u00e0 di Bagheria, premio \"Eliodoro S\u00f2llima\").\nNel 2010 anche ad Enna gli \u00e8 stato intitolato un concorso per solisti e formazioni cameristiche, destinato a giovani strumentisti dai 6 ai 25 anni.\nNote.\n\u00c8 il padre di Giovanni Sollima, famoso violoncellista e compositore nato a Palermo il 21 ottobre del 1962."}
{"id": "2610647", "revid": "1855488", "url": "https://it.wikipedia.org/wiki?curid=2610647", "title": "Noah Mills", "text": "Carriera.\nNoah Mills comincia la propria carriera nel mondo della moda nel 2003 all'et\u00e0 di venti anni, grazie ad un contratto con l'agenzia Wilhelmina Models, ed il 13 novembre dello stesso anno, il sito models.com lo nomina \"modello della settimana\". A gennaio 2004 debutta sulle passerelle di Gucci ed Yves Saint Laurent a Milano e Parigi, ed a settembre sfila a New York per Kenneth Cole e Michael Kors, per il quale dal 2008 apre tutte le sfilate, insieme a Carmen Kass. In seguito Mills sfiler\u00e0 anche per Alessandro Dell'Acqua, Bottega Veneta, Emporio Armani, Versace, Dsquared\u00b2, Givenchy, John Galliano, Lacoste, Diesel, DKNY, Perry Ellis e Narciso Rodriguez.\nAll'inizio del 2005 Noah Mills firma un contratto con Dolce &amp; Gabbana, per il quale a gennaio apre le sfilate della collezione autunno/inverno. In seguito Noah Mills sar\u00e0 testimonial per il marchio nel 2005, nella controversa campagna firmata da Steven Meisel, nel 2008 e nel 2009, nella campagna pubblicitaria dei profumi \"D&amp;G Anthologies\" firmata da Mario Testino, in cui al fianco di Mills compaiono anche Claudia Schiffer, Eva Herzigov\u00e1, Naomi Campbell, Tyson Ballou e Fernando Fernandes. Noah Mills \u00e8 inoltre stato il protagonista delle campagne pubblicitarie di Emporio Armani (2006), Calvin Klein (insieme a Natal'ja Vodjanova), Tom Ford (2007), Calzedonia (2010) e Breil (2010). Nel corso della sua carriera, \u00e8 stato sulle copertine di \"L'Uomo Vogue\" (2005), \"GQ\" e \"Surface\" (2006).\nNel 2010 debutta come attore, partecipando al film \"Sex and the City 2\", dove viene abbordato da Samantha Jones (Kim Catrall).\nNel 2012 interpreta il fidanzato di Taylor Swift nel video del singolo \"We Are Never Ever Getting Back Together\" che anticipa il quarto album della cantante.\nNel 2014 Noah \u00e8 di nuovo il volto di una campagna pubblicitaria di Dolce &amp; Gabbana\nNel 2015 Noah \u00e8 il testimonial della campagna pubblicitaria di David Yurman, nota casa di gioielli americana.\nNel 2017 partecipa alla serie tv The Brave, non rinnovata per una seconda stagione. Nei primi mesi del 2018 viene scritturato per il ruolo dell'agente Jason Bragg nella serie NBC The Enemy Whitin che debutter\u00e0 come mid-season replacement nel 2019. Nonostante ci\u00f2, le collaborazioni con case di moda non si sono interrotte e tra le campagne pi\u00f9 importanti degli ultimi anni, vi sono quelle per Massimo Dutti, Neiman Marcus, Beymen, Macy's, Pedro del Hierro, H&amp;M, Joe Fresh, Giorgio Armani Made to Measure, Simons, Bloomingdale's, Bulgari Bridal's, Lancel, Revlon e Lanc\u00f4me."}
{"id": "2610648", "revid": "484362", "url": "https://it.wikipedia.org/wiki?curid=2610648", "title": "Loira (regione francese)", "text": ""}
{"id": "2610649", "revid": "80598", "url": "https://it.wikipedia.org/wiki?curid=2610649", "title": "Ghetto/Non sperarci", "text": "Ghetto/Non sperarci \u00e8 un singolo del gruppo musicale italiano Statuto, pubblicato nel 1987 dalla DTK. Records.\nIl disco.\nGhetto.\nSul lato A del singolo \u00e8 incisa \"Ghetto\", canzone ripresa anche nel primo album \"Vacanze.\" La canzone si ispira ad \"A Town Called Malice\" dei The Jam: il testo racconta la realt\u00e0 difficile del quartiere di Torino Vallette.\nNon Sperarci.\nUnica canzone del lato B: vede alla voce Lucia Tomasi al posto di Oscar Giammarinaro.\nTracce.\nLato A:\nLato B:"}
{"id": "2610650", "revid": "502559", "url": "https://it.wikipedia.org/wiki?curid=2610650", "title": "Marolta", "text": "Marolta \u00e8 una frazione di 43 abitanti del comune svizzero di Acquarossa, nel Canton Ticino (distretto di Blenio).\nStoria.\nNel Medioevo formava una vicinia assieme a Castro e Ponto Valentino.\nFino al 3 aprile 2004 \u00e8 stato un comune autonomo che si estendeva per 2,83\u00a0km\u00b2; il 4 aprile 2004 \u00e8 stato accorpato agli altri comuni soppressi di Castro, Corzoneso, Dongio, Largario, Leontica, Lottigna, Ponto Valentino e Prugiasco per formare il nuovo comune di Acquarossa.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "2610657", "revid": "1305772", "url": "https://it.wikipedia.org/wiki?curid=2610657", "title": "Nicola Granieri", "text": "Biografia.\nUno degli schermidori pi\u00f9 forti degli anni sessanta e settanta, colonna della nazionale di scherma e del Club di Scherma Torino, di cui fu sia atleta che presidente. Dopo avere detto addio alle pedane, ricopr\u00ec infatti per ben 24 anni la carica di presidente del glorioso sodalizio sabaudo.\nGranieri \u00e8 stato uno degli ultimi esponenti della scherma \"polivalente\". Gareggiava infatti sia nella specialit\u00e0 del fioretto che in quella della spada ad altissimo livello. Nella sua carriera ha vinto: una Coppa del Mondo di scherma nella specialit\u00e0 della spada nel 1971, una argento individuale nella spada nel 1971 ed un bronzo mondiale a squadre nel fioretto nel 1975, un oro individuale ai Giochi del Mediterraneo, 17 titoli italiani tra prove individuali e a squadre sia nel fioretto sia nella spada.\nI primi anni della carriera sportiva.\nGranieri cominci\u00f2 a praticare la scherma presso la storica societ\u00e0 torinese del Club di Scherma Torino, ma si trasfer\u00ec presto alla Libertas per seguire il suo primo Maestro. Si mise in mostra gi\u00e0 da giovanissimo, allievo del Maestro ungherese Bela Balogh nel 1959 si aggiudic\u00f2 il titolo italiana della categoria \"Giovanetti\" di fioretto.\nSempre nel mese di aprile del 1959 vinse a Venezia il \"Criterium Studentesco\" di fioretto, nel girone finale riport\u00f2 tutte vittorie, anticipando sul podio il napoletano Pasquale La Ragione, con il quale per tutti gli anni di attivit\u00e0 giovanile si contender\u00e0 i maggiori successi nelle gare nazionali ed internazionali.\nNel gennaio del 1961 Granieri vinse a Milano la prima prova del \"Campionato Italiano Juniores\", ancora una volta sul mancino napoletano La Ragione, questa volta per\u00f2 dopo un assalto di spareggio vinto dal torinese per 5 a 4. \nPoche settimane dopo si aggiudicava a Vercelli anche la prova di spada, precedendo il bustocco campione uscente Achille Pellegatta. Successivamente Granieri si aggiudic\u00f2 anche la prova di Roma di fioretto e cos\u00ec vinse il suo primo titolo italiano nella categoria \"Giovani\", all'epoca unica manifestazione nazionale giovanile organizzata dalla Federazione Italiana Scherma su pi\u00f9 prove. Quell'anno vinse sia la graduatoria del fioretto che quella della spada. Il forte schermitore torinese cominci\u00f2 anche a mietere successi a livello internazionale assoluto, con il 2\u00ba posto alla \"Coppa Giovannini\", sconfitto solo dopo uno spareggio dal sovietico Mark Midler. Nel 1961 esord\u00ec con la nazionale italiana nel mondiale giovanile a Duisburg, dove giunse al 5\u00ba posto. L'anno dopo a Il Cairo fu il migliore dei giovani azzurri, pur non superando il turno di semifinale.\nGrazie ai risultati ottenuti in quell'anno Granieri venne selezionato anche per il Campionato mondiale di scherma di Torino. Nella gara individuale si ferm\u00f2 al girone dei quarti di finale, mentre nella gara a squadre la nazionale italiana fu eliminata al secondo turno.\nL'anno successivo Granieri rientr\u00f2 assieme al suo Maestro Bela Balogh al Club di Scherma Torino, e gli riusc\u00ec anche di bissare il successo nel campionato italiano juniores di fioretto, questa volta disputato in prova unica a Bologna nel gennaio del 1962. Ancora una volta precedette nel girone finale La Ragione, vincendo tutti gli assalti.\nIl 1963 port\u00f2 nella bacheca del torinese il prestigioso trofeo \"Coppa Scaffidi-Abate\", disputato a Treviso. Qui su un lotto di 80 concorrenti provenienti da tutta Italia vinse battendo nel girone finale tutti i milanesi della societ\u00e0 Cassa di Risparmio Scherma, l'azzurro Vittorio Lucarelli ed il solito napoletano La Ragione. Anche quell'anno Granieri venne selezionato per rappresentare l'Italia al Campionato mondiale di scherma di Danzica. Qui super\u00f2 brillantemente il primo girone eliminatorio, ottenendo tutte vittorie. Il torinese passava anche il secondo turno eliminatorio ed approdava ai turni di eliminazione diretta dei quarti di finale. Qui incappava ancora nell'esperto sovietico Midler, e nonostante un assalto equilibratissimo dove Granieri in forte svantaggio riusciva a rimontare impattando il match sul 9-9, qui per\u00f2 veniva beffato all'ultima stoccata, perdendo 10 a 9, e terminando il suo cammino della gara individuale. Ancora meno fortunata fu la prova a squadre, dove la nazionale italiana venne eliminata al primo turno. La stagione si concluse con la vittoria di Granieri alla \"Coppa Daverio\", disputata a Torino sulle pedane del circolo Michelin Sporting Club, allora ancora nella storica sede di Corso Umbria.\nI giochi olimpici di Tokio e gli anni successivi.\nIl 1964 di Granieri cominci\u00f2 con la partecipazione negli Stati Uniti al prestigioso \"Trofeo Martini\", con tutti i pi\u00f9 forti fiorettisti del momento. Nel marzo di quell'anno Granieri si aggiudic\u00f2 la prima prova del campionato nazionale assoluto. Gi\u00e0 dalla vigilia era tra i possibili vincitori, anche se la stampa specializzata dava ancora vincente uno tra i tanti campioni affermati della nazionale, tutti in lizza per un titolo importante visto che da li a poche settimane sarebbero state diramate le convocazioni per i Giochi olimpici. Granieri disput\u00f2 una gara secondo le aspettative, superando facilmente le prime eliminatorie. Nell'assalto decisivo per entrare nel girone finale elimin\u00f2 il romano Vittorio Lucarelli per 10-9, quindi batt\u00e9 tutti e tre i suoi ultimi avversari: il novese Gianluigi Santi, Guido Milanesi e Alfredo Del Francia. Nella successiva prova a Roma giunse al 3\u00ba posto dietro al livornese Mario Curletto ed al suo solito avversario Pasquale La Ragione, mentre nella prova conclusiva disputata a Genova, vinta dal veneziano Arcangelo Pinelli, non super\u00f2 i primi turni eliminatori. Questi piazzamenti tuttavia, gli furono sufficienti per aggiudicarsi la classifica finale e quindi il suo primo titolo italiano assoluto. Grazie a questi risultato Granieri riusc\u00ec ad essere convocato con la nazionale italiana per i Giochi Olimpici di Tokio 1964. Il 13 ottobre fece il suo esordio nella gara individuale, nel girone che comprendeva tra gli altri il forte francese Daniel Revenu ed il giapponese Kazuhiko Tabuchi. Lo schermitore torinese super\u00f2 in modo brillante il primo turno, battendo tutti gli avversari. Nel secondo turno al contrario riusc\u00ec ad ottenere solo due vittorie, risultato che lo costrinse ad uno spareggio con l'egiziano Mohamed Gamil El-Kalyoubi che lo vide sconfitto per 4 a 5. Per altro Granieri questo avversario lo aveva precedentemente battuto proprio nella fase a gironi. Non molta pi\u00f9 fortuna ebbe nella gara a squadre, dove la nazionale italiana super\u00f2 il primo turno battendo l'Australia e la Gran Bretagna, e dove Granieri inanell\u00f2 ben sette vittorie complessive, per poi cedere alla Francia per 5 a 9, e terminare quindi dopo la sconfitta anche con la Repubblica Federale Tedesca al 7\u00ba posto.\nA fine anno venne invitato dalla federazione turca a disputare un torneo internazionale ad Ankara. Qui Granieri si impose sia nella gara di fioretto che in quella a lui non consueta di sciabola.\nIl rendimento in pedana di Granieri nel 1965 venne condizionato da un infortunio alla caviglia occorsogli durante la seconda prova dei Campionati Italiani di fioretto. A causa di questo infortunio perse anche la possibilit\u00e0 di difendere il titolo, che in quell'occasione and\u00f2 a Pasquale La Ragione. Al mondiale di Parigi. Nel concorso individuale il torinese rimase il solo azzurro in gara dopo la prima giornata composta da due turni di girone eliminatorio. La sua gara termin\u00f2 per\u00f2 il giorno successivo al primo match di eliminazione diretta.\nNella gara a squadre l'Italia non riusc\u00ec a superare il primo turno. Granieri si distinse per essere stato l'atleta azzurro pi\u00f9 vincente, ma non bast\u00f2 per evitare le sconfitte con la Repubblica Federale Tedesca per 7 a 9 e con l'Unione Sovietica per 7 a 8. A fine anno Granieri venne premiato dal C.O.N.I. con la Medaglia di bronzo al valore atletico.\nNel 1966 e 1967 arrivarono altri due titoli individuali ancora nel fioretto, e nel 1970 l'ultimo in questa specialit\u00e0.\nL'argento mondiale e Monaco 1972.\nIl 13 luglio 1971 al Campionato mondiale di scherma di Vienna Granieri raggiunse l'apice della sua carriera internazionale, conquistando la medaglia d'argento iridata. Ottima fu la gara del torinese sino dai primi turni eliminatori, giunse al girone di semifinale e lo super\u00f2 con quattro vittorie. Emozionante il girone finale per il titolo e le medaglie. Granieri part\u00ec con la vittoria per 5-4 sull'ungherese S\u00e1ndor Erd\u0151s, quindi affront\u00f2 il favorito sovietico Grigorij Kriss, e nonostante una volenterosa interpretazione del match fin\u00ec sconfitto per 2-5. Nell'assalto successivo ebbe nuovamente la meglio sullo svedese Rolf Edling per 5-2, e la contemporanea sconfitta del russo per mano dell'altro svedese Hans Jacobson rimise in discussione la vittoria. Purtroppo il torinese incappava nella seconda sconfitta nel girone, per opera dell'altro sovietico Viktor Modzalevsky dopo un incredibile assalto terminato 6-7. A nulla serviva la vittoria finale su Hans Jacobson per 5-4, Grigorij Kriss non si far\u00e0 pi\u00f9 sorprendere e vincer\u00e0 il titolo, lasciando a Granieri la piazza d'onore. Nella successiva gara a squadre la nazionale italiana di spada, menomata dall'assenza del forte Gianluigi Saccaro trattenuto a Milano da motivi di lavoro, nel decisivo match dei quarti di finale con l'Unione Sovietica dovette rinunciare anche a Gianfranco Paolucci per un infortunio occorsogli nel precedente incontro con il Belgio. Le speranze poggiavano quindi tutte su Granieri, vista la grande prova dell'individuale. E il torinese non trad\u00ec le attese, e prima batt\u00e9 Sergej Paramonov, e quindi diede le due vittorie che consentirono alla squadra italiana di impattare l'incontro sul 7-7. Qui per\u00f2 la sconfitta di Claudio Francesconi subita da Aleksey Nikanchikov chiuse i conti in favore dei sovietici. La squadra italiana perse poi anche nell'assalto di piazzamento con la Francia, terminando la gara al 7\u00ba posto.\nL'ultima olimpiade a Montreal ed il ritiro.\nTerminate le gare canadesi, Granieri decise anche di finire la sua carriera agonistica. Immediatamente cominci\u00f2 quella di dirigente, facendosi eleggere quale presidente del suo stesso sodalizio, il Club di Scherma Torino, carica che manterr\u00e0 ininterrottamente fino al 1998.\nLa carriera da dirigente.\nSubito dopo la sua entrata in carica, alla fine del 1976, cerc\u00f2 di rafforzare subito il parco atleti del circolo schermistico torinese, impoverito dal contemporaneo ritiro sia suo che delle fiorettista Vannetta Masciotta e Consolata Collino. Il primo passo fu quello di cercare di trasferire sotto la Mole il campione olimpico veneziano Fabio Dal Zotto. In un primo momento sembrava che questo si potesse fare, ma successivamente l'atleta ritir\u00f2 la sua disponibilit\u00e0 e rimase nella sua societ\u00e0 d'origine. In quest'ottica di rinnovamento delle varie squadre, Granieri propose anche delle \"borse di studio\", al fine di favorire l'avvicinamento al Club di Scherma Torino del maggior numero possibile di giovani talenti.\nAll'inizio del 1979 il club torinese ospit\u00f2 nella sua sede i campionati italiani \"Giovani\", e per l'occasione Granieri prov\u00f2 a proporre la stessa sede anche per i Campionati mondiali giovani di scherma in programma l'anno successivo. Pochi mesi dopo creer\u00e0 a Torino il \"Masters\" di sciabola, manifestazione promozionale alla quale verranno invitati i migliori sei sciabolatori del momento. Alla fine dell'anno ancora protagoniste le pedane torinesi, che sempre della sede del Club di Scherma Torino ospitarono le gare per i Campionati italiani assoluti di scherma a squadre. Per l'occasione sia Granieri che il suo vicepresidente Roberto Chiari si ripresentarono in pedana per rinforzare la squadra di spada torinese. Pochi mesi dopo creer\u00e0 a Torino il \"Masters\" di sciabola, manifestazione promozionale alla quale verranno invitati i migliori sei sciabolatori del momento.\nNel 1980 Granieri rinnov\u00f2 gli appuntamenti internazionali a Torino. Il trofeo internazionale di fioretto femminile cambi\u00f2 denominazione, divenendo \"Trofeo Cassa di Risparmio\". Venne rinnovato anche il \"Masters\" internazionale dI sciabola, ampliato ad otto schermitori con la formula dell'eliminazione diretta al posto del girone \"all'italiana\". Alla fine dell'anno Granieri venne riconfermato quale presidente del Club di Scherma Torino, quali maestri vennero assunti l'ex-campione olimpico polacco Egon Franke per il fioretto e Pietro Gnisci per la spada, a loro si affiancava per il settore giovanile il gi\u00e0 presente prof. Sesto Di Tommaso. Venne rinnovato anche il \"Masters\" internazionale di sciabola, ampliato ad otto schermitori con la formula dell'eliminazione diretta al posto del girone \"all'italiana\".\nNel 1981 il C.O.N.I. confer\u00ec a Granieri la Medaglia d'oro al valore atletico, quale premio alla sua straordinaria carriera di schermitore.\nNel 1983, a 41 anni, Granieri ancora una volta si rimise in pedana per aiutare nuovamente la squadra di spada del Club di Scherma Torino nei Campionati italiani assoluti di scherma ospitati nuovamente nella sede del sodalizio torinese. La gara per\u00f2 non riserv\u00f2 particolari glorie per la squadra torinese, battuti nel primo turno i napoletani del Circolo Nautico Posillipo per 5-3, si arenavano negli ottavi di finali, rimanendo lontani dalla lotta per le medaglie. Il titolo fu poi vinto dai piemontesi della Pro Vercelli Scherma.\nGli ultimi anni.\nNel 1996 Granieri si present\u00f2 quale candidato alla presidenza della Federazione Italiana Scherma, opposto al presidente in carica Antonio Di Blasi. Nonostante fosse il suo grande passato di atleta e dirigente sportivo, risult\u00f2 perdente con parecchi voti di distanza dal suo avversario.\nGranieri si consol\u00f2 con l'ennesima conferma in casa, e sempre nel 1996, per la settima ed ultima volta, venne confermato presidente del Club di Scherma Torino. \nSi spegner\u00e0 a causa di un male incurabile poco tempo dopo, il 28 dicembre 2006."}
{"id": "2610660", "revid": "1494169", "url": "https://it.wikipedia.org/wiki?curid=2610660", "title": "Codex Angelicus", "text": "Il Codex Angelicus (numerazione di Gregory-Aland: Lap o 020; numerazione von Soden: \u03b1 5) \u00e8 un manoscritto onciale del Nuovo Testamento in lingua greca, datato paleograficamente al IX secolo \u00c8 conservato alla Biblioteca Angelica di Roma, manoscritto greco 39.\nTesto.\nIl codice \u00e8 composto da 189 fogli di pergamena di 27x21,5\u00a0cm, scritti su due colonne per pagina, 26 linee per colonna (le dimensioni delle colonne sono 21,1x7,2\u00a0cm).\nIl codice contiene il testo degli \"Atti degli Apostoli\", delle lettere cattoliche e delle lettere di Paolo, con notevoli lacune in \"Atti\" e nella \"Lettera agli Ebrei\" . Il testo include prolegomena, segni per lezionari e \u03c3\u03c4\u03b9\u03c7\u03bf\u03b9.\nIl testo greco del codice \u00e8 rappresentativo del tipo testuale bizantino, con alcune lezioni non bizantine. Si tratta di uno dei primi manoscritti completamente bizantini. Kurt Aland lo colloc\u00f2 nella categoria V.\nStoria.\nIl manoscritto appartenne al cardinale Domenico Silvio Passionei; fu poi esaminato da Giuseppe Bianchini, Andreas Birch e Johann Martin Augustin Scholz e collazionato da Konstantin von Tischendorf e Samuel Prideaux Tregelles.\nIl nome deriva dal fatto che il manoscritto \u00e8 conservato alla Biblioteca Angelica di Roma (manoscritto numero 39)."}
{"id": "2610662", "revid": "767487", "url": "https://it.wikipedia.org/wiki?curid=2610662", "title": "Crayon Shin-chan - Henderland no dai b\u014dken", "text": " \u00e8 un film d'animazione del 1996 diretto da Mitsuru Hongo.\nSi tratta del quarto film basato sul manga e anime \"Shin Chan\". Come per gli altri film basati sulla serie, non esiste un'edizione italiana del lungometraggio.\nTrama.\nShin-chan visita il parco di divertimenti , ma una volta arrivato l\u00ec dovr\u00e0 vedersela con una banda di criminali che vuole governare il mondo.\nDistribuzione.\nEdizioni home video.\nIn Giappone il film \u00e8 stato distribuito in VHS il 25 aprile 1997 e in DVD il 28 novembre 2003."}
{"id": "2610663", "revid": "599013", "url": "https://it.wikipedia.org/wiki?curid=2610663", "title": "Josef Ivanovi\u0107", "text": "Biografia.\nNato a Bielefeld da genitori emigrati dalla Jugoslavia, ha iniziato la sua carriera nel SF Sennestadt, squadra del quartiere Sennestadt. Ha giocato poi in altre piccole squadre della Renania Settentrionale-Vestfalia.\nCarriera.\nClub.\nNel 1996, quando militava nel TuS Quelle (squadra di un sobborgo rurale di Bielefeld) in Kreisliga, allora il livello pi\u00f9 basso del calcio tedesco, fu notato ed acquistato dall', allora in Bundesliga.\nRaccolse 19 presenze in una stagione e mezza, senza segnare reti. Pass\u00f2 poi all'SV Meppen (2.-Bundesliga) in prestito per il resto della stagione 1997-98. Torn\u00f2 all'Arminia, dove tuttavia gioc\u00f2 solo un incontro prima di essere girato all'1.FC Magdeburg (allora in quarta serie, la \"Oberliga\").\nNel 2001 torn\u00f2 in 2.-Bundesliga (dove gioc\u00f2 per quattro stagioni): due all'Alemannia Aachen e due al , con cui fu promosso in Bundesliga e con cui disput\u00f2 anche la prima parte della successiva stagione, per essere poi girato al TuS Koblenz (in terza serie).\nGioc\u00f2 poi la stagione 2006-2007 con l'FC Sachsen Leipzig (quarta serie), ed inizi\u00f2 quella successiva con l'SC Wiedenbr\u00fcck 2000, ma le parti sciolsero consensualmente il contratto il 30 novembre 2007."}
{"id": "2610665", "revid": "287204", "url": "https://it.wikipedia.org/wiki?curid=2610665", "title": "Josef Ivanovic", "text": ""}
{"id": "2610666", "revid": "767487", "url": "https://it.wikipedia.org/wiki?curid=2610666", "title": "A sud-ovest di Sonora", "text": "A sud ovest di Sonora (\"The Appaloosa\") \u00e8 un film western del 1966 diretto dal regista Sidney J. Furie, con protagonisti Marlon Brando e John Saxon.\nTrama.\nReduce della Guerra di Secessione, Matt Fletcher \"(Marlon Brando)\", proprietario di un cavallo di razza Appaloosa, torna a casa \nsognando di diventare un allevatore di cavalli, nella cittadina dove \u00e8 nato, al confine tra Texas e Messico. Il suo prezioso cavallo viene per\u00f2 rubato da un bandito messicano, Chuy Medina, nei pressi della citt\u00e0 di confine di Ojo Prieto.\nMatt inizia a dare la caccia al bandito per riprendersi il cavallo rubato, ma si trova ad affrontare maggiori difficolt\u00e0 di quelle che aveva preventivato: durante un'incursione nel villaggio in cui vive Medina, viene catturato e costretto ad un combattimento di braccio di ferro, con una particolare variante: vengono posizionati due scorpioni sul tavolo, in modo che il perdente venga punto a morte. Fletcher cerca di resistere ma, quando si rende conto di non poter battere l'avversario, sceglie di perdere battendo violentemente il braccio sul tavolo, sperando in questo modo di uccidere lo scorpione prima che questo possa inoculargli il suo veleno mortale. L'operazione riesce, ma Fletcher viene comunque punto sul braccio ed \u00e8 lasciato agonizzante, in attesa della morte.\nGrazie per\u00f2 alla cure di Trini, la donna di Medina, che inizia ad apprezzare i modi di Fletcher e a disprezzare il suo amante, Fletcher riesce a salvarsi. La ragazza lo assiste nella convalescenza con l'aiuto di un anziano contadino, che per questo in seguito verr\u00e0 ucciso da Medina. Il progressivo susseguirsi di eventi sempre pi\u00f9 violenti, conduce alla decisione finale di Fletcher, che si trova a dover scegliere se salvare Trini o il suo amato Appaloosa; resosi conto che Trini, per lui, ormai conta pi\u00f9 del cavallo, sceglie di sacrificare il suo amatissimo Appaloosa pur di salvare la ragazza: lascia andare il cavallo sperando cos\u00ec di far uscire allo scoperto Chuy, nascostosi in un bosco. Lo stratagemma funziona perch\u00e9 Chuy deve alzarsi dal suo nascondiglio per mirare al cavallo: il riflesso del sole sul suo fucile tradisce la sua posizione, consentendo a Fletcher di sparare al lampo che vede tra gli alberi e uccidere il bandito.\nFletcher e Trini attraversano la frontiera con il Messico, assieme all'Appaloosa per iniziare una nuova vita.\nCritica.\nSecondo il Morandini la prestazione di Marlon Brando risulta un po' pesante ed \"arrugginita\" ed il film, in generale, \"speciosamente formalistico\". Risultano invece ottimi il comparto fotografico (di Russell Metty) e gli ultimi 15 minuti."}
{"id": "2610667", "revid": "83531", "url": "https://it.wikipedia.org/wiki?curid=2610667", "title": "Per Sundberg (schermidore)", "text": ""}
{"id": "2610669", "revid": "502559", "url": "https://it.wikipedia.org/wiki?curid=2610669", "title": "Ponto Valentino", "text": "Ponto Valentino \u00e8 una frazione di 218 abitanti del comune svizzero di Acquarossa, nel Canton Ticino (distretto di Blenio).\nStoria.\nNel Medioevo formava una vicinia assieme a Castro e Marolta.\nFino al 3 aprile 2004 \u00e8 stato un comune autonomo che si estendeva per 10,3\u00a0km\u00b2; il 4 aprile 2004 \u00e8 stato accorpato agli altri comuni soppressi di Castro, Corzoneso, Dongio, Largario, Leontica, Lottigna, Marolta e Prugiasco per formare il nuovo comune di Acquarossa.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "2610678", "revid": "287204", "url": "https://it.wikipedia.org/wiki?curid=2610678", "title": "Nazionale di pallacanestro femminile della Russia", "text": "La nazionale di pallacanestro femminile della Russia, selezione delle migliori giocatrici di pallacanestro di nazionalit\u00e0 russa, \u00e8 la squadra che rappresenta la Russia nelle competizioni internazionali femminili di basket, ed \u00e8 gestita dalla Federazione cestistica della Russia.\nStoria.\nNel periodo compreso fra il 1946 e il 1991, la nazionale russa ha fatto parte della ex \"Armata Rossa\", mentre nel 1992, dopo il dissolvimento dell'URSS, ha fatto parte, insieme ad altre nazionali delle Repubbliche ex-sovietiche, alla Nazionale Unificata (o Nazionale della CSI), sotto le cui insegne ha partecipato alla Olimpiade di Barcellona.\nFormatosi nel 1993 dopo l'esperienza olimpica, il team russo ha sempre appartenuto, sin dalla sua affiliazione, alla sezione di FIBA Europe, rappresentando uno Stato con un territorio diviso fra i continenti di Europa ed Asia, ma che per usi e tradizioni \u00e8 pi\u00f9 europeo che asiatico.\nLa selezione russa, considerata assieme a quella della erede della vecchia nazionale sovietica, \u00e8 considerata una vera e propria potenza a livello mondiale, forte di ben 5 medaglie consecutive dal 1998, divise fra Olimpiadi e Campionati Mondiali. A ci\u00f2 si aggiungono, all'Eurobasket, ben 8 medaglie (di cui 3 d'oro) su 9 edizioni, delle quali 7 vinte consecutivamente. Mentre le verdi lituane, nonostante il blasone che le accompagna, non hanno mai avuto una continuit\u00e0 di alto livello tipica dei colleghi maschi."}
{"id": "2610684", "revid": "228587", "url": "https://it.wikipedia.org/wiki?curid=2610684", "title": "Ci sei tu/Tu non sai", "text": "Ci sei tu/Tu non sai \u00e8 un singolo del gruppo musicale italiano Statuto, pubblicato nel 1990 dall'etichetta discografica Face Records.\nIl disco.\nLe due tracce sono altrettante cover di brani della band Who, precisamente \"Ci sei tu\", versione in italiano di \"Substitute\", e \"Tu non sai\", rifacimento in quello stesso idioma di \"The Kids Are Alright\". I brani verranno poi inseriti in \"Who Are Them\", compilation dedicata agli stessi Who, ed edita della Face Records di Antonio Bacciocchi"}
{"id": "2610685", "revid": "76963", "url": "https://it.wikipedia.org/wiki?curid=2610685", "title": "Sarah Stork", "text": "Biografia.\nNata nel 1987 a Dortmund, tra il 2003 e il 2006 studia inglese e spagnolo presso l'Universit\u00e0 della Ruhr a Bochum.\nConosce anche il francese e l'italiano. Si forma professionalmente presso la scuola di recitazione di Colonia.\nDopo aver partecipato soprattutto a diversi cortometraggi e spot pubblicitari, e aver debuttato nel 2002 in teatro, nel 2009 \u00e8 nel cast del film per la televisione \"Romy\", diretto da Torsten C. Fischer, ispirato alla figura dell'attrice austriaca Romy Schneider.\nSempre dal 2009, con il ruolo di \"Sandra Ostermeyer\", \u00e8 la protagonista femminile della quinta stagione della soap opera tedesca \"Sturm der Liebe\", trasmessa in Italia con il titolo di \"Tempesta d'amore\". Il protagonista maschile \u00e8 Wolfgang Cerny che interpreta il ruolo di Lukas Zastrow."}
{"id": "2610686", "revid": "767487", "url": "https://it.wikipedia.org/wiki?curid=2610686", "title": "Le modelle di via Margutta", "text": "Le modelle di via Margutta \u00e8 un film del 1945 diretto da Giuseppe Maria Scotese\nTrama.\nVicissitudini di un gruppo di artisti e modelle che vivono intorno a via Margutta, nell'immediato dopoguerra, tra stenti, gelosie, aspirazioni frustate, e drammi familiari.\nProduzione.\nProdotto da Salvatore Apicella per A.R.S. (Societ\u00e0 Realizzazioni Artistiche) il film fu girato per gli interni usando gli stessi ambienti degli artisti di Via Margutta.\nScritto e diretto da Scotese, che era anche pittore e conosceva bene l'ambiente della strada degli artisti, la pellicola fu girata nel 1945, con la partecipazione di vari artisti dell'epoca come Pericle Fazzini, Orfeo Tamburi, Luigi Montanarini, Virgilio Guzzi, Nino Scordia. Il portone e il cortile del film sono quelli del civico 51 di via Margutta, dove nel 1950 saranno girate alcune scene del film \"Vacanze romane\".\nIncassi.\nIncasso accertato a tutto il 31 dicembre 1952 \u00a3 3.300.000\nBibliografia.\nCatalogo Bolaffi del cinema italiano 1945/1965 Torino 1967"}
{"id": "2610688", "revid": "88740", "url": "https://it.wikipedia.org/wiki?curid=2610688", "title": "Morales", "text": "Morales \u00e8 un cognome diffuso nei paesi di lingua spagnola, usato anche come toponimo; pu\u00f2 riferirsi a:"}
{"id": "2610693", "revid": "36426", "url": "https://it.wikipedia.org/wiki?curid=2610693", "title": "Tornaquinci", "text": ""}
{"id": "2610697", "revid": "110157", "url": "https://it.wikipedia.org/wiki?curid=2610697", "title": "Morales (Bol\u00edvar)", "text": "Morales \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da Pedro Vicente de Morales nel 1610, mentre l'istituzione del comune \u00e8 del 1845."}
{"id": "2610698", "revid": "767487", "url": "https://it.wikipedia.org/wiki?curid=2610698", "title": "In Concert - Mirage Tour '82", "text": "Fleetwood Mac In Concert - Mirage Tour '82 \u00e8 un video del gruppo rock anglo-statunitense Fleetwood Mac. Venne pubblicato in videocassetta nel 1983 e successivamente in DVD. Contiene il concerto live registrato durante il tour che porta il nome dell'album Mirage uscito nel 1982. "}
{"id": "2610707", "revid": "599013", "url": "https://it.wikipedia.org/wiki?curid=2610707", "title": "Krystyna Machnicka-Urb\u00e1nska", "text": ""}
{"id": "2610710", "revid": "71433", "url": "https://it.wikipedia.org/wiki?curid=2610710", "title": "Maternity blues", "text": ""}
{"id": "2610713", "revid": "599013", "url": "https://it.wikipedia.org/wiki?curid=2610713", "title": "Halina Balon", "text": ""}
{"id": "2610724", "revid": "21880", "url": "https://it.wikipedia.org/wiki?curid=2610724", "title": "F\u00e9lix Avelar Brotero", "text": ""}
{"id": "2610727", "revid": "124484168", "url": "https://it.wikipedia.org/wiki?curid=2610727", "title": "C'era una volta... la Terra", "text": "C'era una volta... la Terra (\"Il \u00e9tait une fois... notre Terre\") \u00e8 una serie televisiva francese di animazione in 26 episodi da 25 minuti, creati da Albert Barill\u00e9 per gli studi Procidis. La trasmissione \u00e8 andata in onda in prima TV dal 15 dicembre 2008 su Gulli, canale free del DTT dedicato ai bambini, quindi sul canale nazionale France 3 dal 22 dicembre 2008.\nIn Italia la serie \u00e8 iniziata su Italia 1 il 12 dicembre 2009, ed \u00e8 stata interrotta il 28 febbraio 2010 dopo soli 12 episodi. Durante le repliche su Hiro, il 24, 25, 26 e 28 luglio 2011 sono andati in onda 4 episodi in prima visione. Infine, il 24 ottobre 2011 sulla piattaforma Premium Net TV sono stati pubblicati gli ultimi 10 episodi inediti. \u00c8 stata distribuita da Dynit in cofanetto DVD da dicembre 2020.\nTrama.\nUn maestro di scuola discute assieme ai suoi alunni sui problemi che affliggono la Terra al giorno d'oggi. Emergono temi differenti come l'ecologia, le risorse energetiche, lo sfruttamento minorile, le tecnologie, ecc. Nell'affrontare i diversi temi dapprima se ne spiega la causa e poi si elencano le soluzioni in atto e quelle in fase di sperimentazione.\nSigla.\nLa sigla di testa dell'edizione italiana \u00e8 cantata da Cristina D'Avena."}
{"id": "2610728", "revid": "599013", "url": "https://it.wikipedia.org/wiki?curid=2610728", "title": "El\u017cbieta Franke-Cymerman", "text": "\u00c8 la moglie di Egon Franke."}
{"id": "2610730", "revid": "857138", "url": "https://it.wikipedia.org/wiki?curid=2610730", "title": "Pinillos", "text": "Il toponimo Pinillos pu\u00f2 riferirsi a diverse localit\u00e0:"}
{"id": "2610731", "revid": "767487", "url": "https://it.wikipedia.org/wiki?curid=2610731", "title": "La notte del giorno dopo", "text": "La notte del giorno dopo (\"The Night of the Following Day\") \u00e8 un film del 1968 diretto da Hubert Cornfield, con protagonista Marlon Brando.\nTrama.\nUna bella ragazza adolescente, Pamela, figlia di un ricco uomo d'affari di nome Dupont, arriva con l'aereo a Orly presso Parigi. Ad attenderla c'\u00e8 una Roll Royce che dovrebbe portarla a casa, mentre invece al primo incrocio viene fatta scendere e obbligata a salire su un'altra auto. Il rapimento \u00e8 ad opera di una banda composta da quattro americani, Buddy (Marlon Brando), la sua ragazza Lynn, il fratello di lei Wally e un altro socio Leer. Questi la portano in una villetta sul mare e la richiudono in una stanza promettendole che non le faranno del male purch\u00e9 il padre paghi il riscatto da loro richiesto.\nBuddy inizia ad avere dei ripensamenti quando comincia a vedere che il socio Leer perde il controllo perch\u00e9 invaghito dalla ragazza, presa durante un tentativo di fuga. Buddy molto colpito da questo episodio, da adesso in poi cercher\u00e0 di proteggere maggiormente la ragazza, suscitando la gelosia di Lynn. Questa purtroppo ha anche il vizio della droga, e Buddy scoperta tramortita nella vasca da bagno, cerca di convincere l'incredulo fratello Wally della sua ricaduta. Difatti lei stessa doveva andarli a prenderli all'aeroporto, invece per ironia della sorte proprio un poliziotto conosciuto da Lynn con cui aveva allacciato una sorta di simpatia, li aveva accompagnati nella villa. Buddy teme che sia anche lui un possibile ostacolo al compimento del sequestro in quanto pensa che non sia stato convinto di tutta la storia che Lynn gli aveva raccontato in quella circostanza.\nIn ogni modo il piano va avanti, e Leer vola a Parigi per seguire di persona lo svolgimento del seguito dell'operazione. Con molta mimetizzazione Leer riesce a tallonare il padre nei suoi spostamenti dopo avergli passato attraverso dei fogli delle indicazioni molto precise. Riesce addirittura a vedere il ritiro dei soldi del signor Dupont nelle varie banche. Quello che per\u00f2 era un timore per Buddy nei confronti della fiducia in Leer si dimostra esatto; difatti Leer sta allo stesso tempo progettando un cambio di programma per liquidare i suoi soci lontani, a vantaggio di un'uscita redditizia del tutto personale. Fa difatti fuori il pilota d'aereo in albergo che dovrebbe accompagnare il gruppo in Portogallo con il denaro. Leer comunque riesce a portare il padre della ragazza a destinazione con la valigia piena di soldi.\nPrima per\u00f2 passa per la villa, e minaccia Buddy puntandogli addosso la pistola, ammonendolo che se entro un'ora non compir\u00e0 il piano, si rifar\u00e0 sull'ostaggio, dimostrando dunque quale pessimo e perverso elemento effettivamente \u00e8.\nBuddy e Lynn corrono al bar dove lo attende suo fratello e il padre della ragazza in ostaggio, fermandosi per\u00f2 prima per far saltare con l'esplosivo una torretta allo scopo di distrarre l'attenzione delle varie forze dell'ordine facendole convogliare in quel punto. Proprio mentre stanno dirigendosi al bar incrociano il poliziotto conosciuto Lynn, che la nota in compagnia di Buddy, creando cos\u00ec tanta curiosit\u00e0 da fargli invertire il senso di marcia seguendoli senza farsi notare. Al bar oramai si \u00e8 fatto tardi, e il barista non fa appena tempo di chiudere il locale che dalla porta entra come un fulmine Buddy. Si dirige in bagno per montare una mitragliatrice. Esce allo scoperto e si dirige verso il padre per farsi dare i soldi, sicuro che oramai non ci siano pi\u00f9 ostacoli davanti. Invece il primo che incontra \u00e8 il barista, che cercando di non farsi vedere, estrae sottobanco una pistola, sperando nella collaborazione di Wally che reputa un casuale avventore serale. Comincia a sparare per primo ferendo per\u00f2 Wally che non si sposta per coprire Buddy, che per\u00f2 reagisce stendendolo con una mitragliata. I colpi per\u00f2 richiamano l'attenzione del gendarme che si era messo a parlare con Lynn rimasta dentro in auto. Lynn non pu\u00f2 altro che vigliaccamente sparargli alle spalle, e non appena esce Buddy con la valigia e il fratello ferito, scappano.\nSapendo che c'\u00e8 Leer che li aspetta e temendo qualche colpo gobbo, Buddy scende prima dall'auto per raggiungere armato da solo la villa. Purtroppo per\u00f2 dovr\u00e0 assistere quello che aveva temuto, ossia il tradimento di Leer. Questo sparer\u00e0 addosso all'auto guidata da Lynn colpendola in pieno volto uccidendola e finendo il fratello scappato con la valigia fuori dall'auto che aveva preso fuoco. Leer si allontana con la valigia convinto di aver liquidato tutti e tre i suoi ex soci.\nLa vendetta non si fa attendere, e Buddy cercher\u00e0 nel buio prima dell'alba di individuare Leer, trovandolo mentre comunica con una barca attraverso una lampada. Lo colpisce mimetizzato tra la battigia, e non potendolo finire visto l'inceppamento dell'arma, lo fa affogare trascinandolo a ridosso delle onde in spiaggia. Finita l'esecuzione, Buddy corre subito a vedere cosa \u00e8 accaduto alla ragazza in ostaggio, trovandola per\u00f2 gi\u00e0 seviziata da Leer.\nIl finale per\u00f2 rimanda alla scena iniziale, dove la ragazza rapita svegliandosi pare abbia fatto un sogno. Nello scendere dalle scale per\u00f2 incontra sia Lynn come hostess, e addirittura Buddy."}
{"id": "2610734", "revid": "1272592", "url": "https://it.wikipedia.org/wiki?curid=2610734", "title": "Salorino (Mendrisio)", "text": "Salorino (in dialetto ticinese \"Salurin\" o \"Selurin\") \u00e8 stato un comune ticinese fino al 2004, quando \u00e8 diventato quartiere costitutivo della Citt\u00e0 di Mendrisio, rendendosi il primo comune, insieme alle sue frazioni di Somazzo e Cragno, ad aggregarsi con Mendrisio.\nOrigini del nome.\nIl nome di Salorino, come quello di molte localit\u00e0 della zona, ha un'etimologia incerta, che ha portato alla formulazione di varie ipotesi. Quelle pi\u00f9 accreditate sembrano essere tre: \nSalorino ha due frazioni, Somazzo e Cragno, la cui etimologia viene ricondotta al latino: nel primo caso a \"Summus\", a indicare un'altura (infatti si trova pi\u00f9 alto di Salorino), e nel secondo a \"Carraium, Caranium\" o \"Cranium\", riferito alla strada che era necessario percorrere per raggiungere il nucleo.\nStoria.\nSalorino venne menzionato per la prima volta nel 1287 con il nome di \"Selorino\", ma \u00e8 solo grazie a documenti successivi che \u00e8 possibile comprendere la situazione del villaggio: esso dipendeva dalla comunit\u00e0 di Mendrisio, mentre sul piano spirituale faceva capo alla pieve di Balerna. Sin dal 1596 per\u00f2 gli abitanti di Salorino e Somazzo, cogliendo l'occasione di una visita del vescovo di Como Filippo Archinti, avanzarono il desiderio di poter disporre di una propria parrocchia, un desiderio che fu formalizzato nel 1599 e che vide la sua realizzazione l'11 aprile 1601, con l'elezione della chiesa di San Zenone. La gestione della parrocchia fu per\u00f2 affidata al prevosto don Antonio Bosia della chiesa dei Santi Cosma e Damiano di Mendrisio, e questo port\u00f2 a una nuova richiesta da parte degli uomini di Salorino e Somazzo, che nel 1607 si rivolsero al vescovo per avere un parroco stabile. Cos\u00ec nel 1608 la parrocchia divenne indipendente. &lt;br&gt;Nell'archivio parrocchiale di Salorino sono presenti trentadue pergamenene, e le pi\u00f9 antiche, ossia quelle del 1325, del 1330 e del 1340 riguardano proprio la chiesa parrocchiale di San Zenone e si tratta di legati a favore dei poveri.\nDal punto di vista economico i secoli passati sono contraddistinti dall'apicoltura, dalla campicoltura e dalla selvicoltura (attivit\u00e0 legata alla posizione di Salorino sulla via che porta al Monte Generoso), a cui si affiancava l'emigrazione stagionale, soprattutto di artigiani. Inizialmente la meta delle migrazioni era l'Italia, poi, verso la met\u00e0 del XVII secolo, divent\u00f2 anche l'Europa centrale e orientale, e infine anche l'America (\"XX secolo\"). Tra questi emigranti troviamo soprattutto stuccatori, come ad esempio un Moreschi di Somazzo che lavor\u00f2 a W\u00fcrzburg e diversi Brenni a Tortona. &lt;br&gt;A queste attivit\u00e0 si aggiunsero nel corso del tempo la presenza sul territorio di una cava e di una fabbrica di cappelli, che vennero chiuse all'inizio del XXI secolo.\nGi\u00e0 comune autonomo che si estendeva per 4,99\u00a0km\u00b2, nel 2004 \u00e8 stato accorpato a Mendrisio.\nIl colera.\nIn Ticino ci furono tre ondate di colera: nel 1836 ( risparmi\u00f2 il resto della Svizzera), nel 1849 e nel 1854-1855. Restringendo al contesto di Salorino \u00e8 possibile affermare che nella prima ondata rimase immune, mentre nella seconda la malattia provoc\u00f2 la morte di alcuni suoi abitanti. In relazione alla morte di due donne, Maddalena Lur\u00e0 e Angela Brenni, si trova anche una sanzione imposta dalla Commissione Sanitaria del distretto di Mendrisio al Municipio di Salorino per il mancato rispetto delle disposizioni sanitarie, che erano molto severe. Le restrinzioni per\u00f2 furono ancora pi\u00f9 rigide durante la terza ondata, che fu la pi\u00f9 devastante: basti pensare che all'entrata di molti paesi erano presenti delle guardie armate che ne impedivano l'accesso a chi fosse passato da luoghi ritenuti infetti, tra cui Mendrisio, che essendo situato su una strada di transito era pi\u00f9 esposto al passaggio di persone e quindi al contagio.\nLa credenza delle streghe.\nLa credenza delle streghe era molto presente in tutta la regione del Mendrisiotto, come testimoniano i numerosi processi per stregoneria che si svolsero nel XVI e nel XVII secolo, ed \u00e8 proprio sopra Salorino che si erge un monte su cui si credeva avvenissero balli tra streghe e incontri con il diavolo, vale a dire il monte Crus d'Occh. Queste credenze determinarono notevoli preoccupazioni e paure nell'animo della gente del luogo, che cerc\u00f2 di evitare in tutti i modi di recarsi sul monte. Nel 1577 questi fatti indussero Giovan Giorgio Bosia della Torre di Mendrisio a collocare a sue spese una croce in ferro sulla cima (a cui in seguito se ne aggiunsero due). Inoltre, furono probabilmente questi timori a spingere la popolazione a partecipare a due processioni dirette sulla cima del monte. Si tratta di due casi isolati che sono descritti dal curato di Salorino Carlo Vittori nel 1684 e dal parroco Giovan Battista Isella nel 1804. \nSimboli.\nDalla denominazione \"\"Salorino\" deriva il nome di una famiglia di notai di Salorino, nota dal 1330 ed estitinta alla fine del XV secolo, che si ritrova nello stemma: infatti, come afferma Gastone Cambin \"L\u2019arma \u00e8 una brisura di quella della famiglia notarile di Selorino, nota dal 1330, estinta alla fine del 1500, che trasse il proprio nome da quello della localit\u00e0\".\nMonumenti e luoghi d'interesse.\nChiesa di S.Zenone.\nLa chiesa di S.Zenone \u00e8 documentata dal XIV secolo. Nel 1601 divenne parrocchia e nel XVII secolo fu costruito l'edificio attuale, a cui nella seconda met\u00e0 del XVIII secolo venne aggiunto il coro circolare. La chiesa fu restaurata nel 1967 e nel 2000-2001. \nAlla sua costruzione e decorazione diede un importante contributo Giuseppe Brenni: in particolare egli progett\u00f2 l'aggiunta del portico a cinque arcate (1760-1766) e realizz\u00f2 dipinti e affreschi al suo interno.\nOratorio di S. Rocco.\nL'edificio risale al XVII secolo e si compone di una navata con presbiterio e coro, la sacrestia e un campaniletto semplice. Il suo interno \u00e8 forse stato affrescato parzialmente da Francesco Catenazzi all'inizio del XIX secolo ed \u00e8 presente un ex voto della Madonna con Ges\u00f9 Bambino e S.Rocco realizzato da Antonio Rinaldi nella seconda met\u00e0 del XIX secolo. \nOratorio di S. Giuseppe (Somazzo).\nL'assenza di documenti relativi all'oratorio di San Giuseppe negli archivi parrocchiali porta a pensare che esso fu sempre gestito dagli abitanti della frazione di Somazzo. La sua pi\u00f9 antica menzione \u00e8 del 1674, ma probabilmente l'edificio attuale fu costruito nelle forme tardobarocche odierne nel 1762, come conduce a pensare il cartiglio presente sulla facciata. \nNel 1894 un \"parrocchiano di Somazzo\" emigrato in Sud America diede l'impulso alla costruzione del campanile, offrendo a sue spese l'orologio da apporvi nel caso in cui la costruzione venisse realizzata. &lt;br&gt;Al suo interno sono presenti varie tele, opere in stucco e affreschi. L'affresco raffigurante la Madonna del Rosario e i SS.Domenico e Caterina, attribuito alla bottega dei Torriani, fu strappato da Casa Pestoni dal pittore Adriano Bocchi su incarico del Canton Ticino. &lt;br&gt;L'oratorio conserva inoltre due reliquiari in stucco attribuiti allo stuccatore di Somazzo Carlo Francesco Moresco.\nOratorio della Madonna del Buon Consiglio (Cragno).\nL'oratorio venne menzionato per la prima volta in un documento del 1754, quando gli abitanti di Cragno ottennero dal vescovo di Como la possibilit\u00e0 di costruirlo. Nel 1769, a testimonianza della costruzione avvenuta, si ritrovano le parole del delegato vescovile, il quale annot\u00f2 \"dieci (10) famiglie vivono a Cragno, l'Oratorio non ha reddito alcuno ma vive delle offerte dei devoti; la festa della B.V del Buon Consiglio si celebra per devozione\"\". \nQuesto primo edificio venne poi ristrutturato e ampliato nel 1865 circa, su disegno di Luigi Andreazzi. Restauri furono anche eseguiti nel 1973, nel 1983 (tetto), nel 1997 e nel 2003 (pitture murali).\nCasa Pestoni.\nNel nucelo del paese sorge Casa Pestoni, un edificio probabilmente seicentesco le cui finestre sono state decorate in stucco da Carlo Francesco Moresco di Somazzo tra il 1720 e il 1730.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nGeografia antropica.\nSalorino comprende le localit\u00e0 di Somazzo e Cragno.\nAmministrazione.\nOgni famiglia originaria del luogo fa parte del cosiddetto Patriziato, una \"corporazione di diritto pubblico, autonoma nei limiti stabiliti dalla Costituzione e dalle leggi, proprietaria di beni d\u2019uso comune da conservare e utilizzare con spirito viciniale a favore della comunit\u00e0\". Il Patriziato di Salorino \u00e8 gestito dall'Ufficio Patriziale, la cui sede \u00e8 nell'ex Casa Comunale."}
{"id": "2610737", "revid": "599013", "url": "https://it.wikipedia.org/wiki?curid=2610737", "title": "Jolanta Bebel-Rzymowska", "text": "\u00c8 la moglie di Bronis\u0142aw Bebel."}
{"id": "2610739", "revid": "113415109", "url": "https://it.wikipedia.org/wiki?curid=2610739", "title": "Qui non c'\u00e8 il mare", "text": "Qui non c'\u00e8 il mare \u00e8 un singolo del gruppo musicale italiano Statuto, pubblicato nel 1991 dalla EMI.\nPresente sul lato A del disco, \u00e8 una canzone ska incentrata interamente sull'ironia che comporta la mancanza del mare in una grossa citt\u00e0 come Torino. Cos\u00ec come \"Un passo avanti\" che riprende la celebre \"One Step Beyond...\" dei Madness, essa si rif\u00e0 a una canzone spagnola di qualche anno prima dei Los Refrescos, dal titolo \"Aqui no hay playa\".\nSul lato B \u00e8 contenuta la cover della pi\u00f9 celebre \"Noi duri\" di Fred Buscaglione.\nTracce.\nLato A:\nLato B:"}
{"id": "2610749", "revid": "767487", "url": "https://it.wikipedia.org/wiki?curid=2610749", "title": "Improvvisamente, un uomo nella notte", "text": "Improvvisamente, un uomo nella notte (\"The Nightcomers\") \u00e8 un film del 1972 diretto da Michael Winner, e interpretato da Marlon Brando.\nSi ispira ai personaggi del romanzo \"Il giro di vite\" di Henry James. \nRacconta infatti i fatti avvenuti prima dell'arrivo di Miss Giddens e soprattutto come il giardiniere e la governante abbiano \"corrotto\" i giovani Miles e Flora.\nTrama.\nAlle fine dell'Ottocento, gli orfanelli Flora, tredici anni, e Miles, dodici, vivono in una grande dimora di campagna, cresciuti da un'anziana governante e dalla giovane istitutrice Margaret. L'unica persona che conquista la loro fiducia e accoglie le loro confidenze \u00e8 per\u00f2 il giardiniere Peter Quint, un uomo dal fascino perverso che ha reso Margaret oggetto dei suoi sadici giochi sessuali. L'uomo diventa per i due piccoli un modello da seguire, trasformandoli cos\u00ec in precoci mostri.\nAccoglienza.\nIl film ha ricevuto recensioni positive dalla critica. Marlon Brando ha ricevuto una nomination ai premi BAFTA. Il film ha ricevuto una recensione del 57% negativa su Rotten Tomatoes."}
{"id": "2610752", "revid": "767487", "url": "https://it.wikipedia.org/wiki?curid=2610752", "title": "Pinillos (Colombia)", "text": "Pinillos \u00e8 un comune della Colombia facente parte del dipartimento di Bol\u00edvar.\nIl centro abitato venne fondato da un gruppo di coloni nel 1714, mentre l'istituzione del comune \u00e8 del 23 ottobre 1848."}
{"id": "2610758", "revid": "1543377", "url": "https://it.wikipedia.org/wiki?curid=2610758", "title": "Juan Trigos", "text": "Biografia.\nHa compiuto i suoi studi musicali in Messico e successivamente si \u00e8 perfezionato in Italia. In Messico si \u00e8 diplomato in pianoforte presso il Conservatorio Nazionale di Musica. Si \u00e8 diplomato in composizione, direzione di coro, canto gregoriano e polifonia antica in Messico presso l'Istituto di Liturgia Musica e Arte \"Cardenal Miranda\" e presso il Pontificio Istituto di Musica Sacra di Roma. Si \u00e8 diplomato presso il Conservatorio di Musica \"Giuseppe Verdi\" di Milano e la Civica Scuola di Musica di Milano in direzione d'orchestra. Come compositore si \u00e8 diplomato presso il Conservatorio di Musica \"Giuseppe Verdi\" e successivamente ha frequentato i corsi di composizione avanzata della Civica Scuola di Musica di Milano e dell'accademia \u201cLorenzo Perosi\u201d di Biella. Tra i suoi insegnanti in direzione d'orchestra: Gianpiero Taverna, Franco Gallini, Domenico Bartolucci e Xavier Gonz\u00e1lez. In composizione: Franco Donatoni (di cui \u00e8 stato anche assistente), Nicol\u00f3 Castiglioni, Giovanni Bucci e Jes\u00fas Villase\u00f1or. In pianoforte: Enzo Stanzani, Margot Fleites e Miguel Agust\u00edn L\u00f3pez.\nCome docente ha tenuto corsi, conferenze sulla sua musica, laboratori di composizione in Europa, Canada, Stati Uniti e Messico.\nCome direttore si \u00e8 specializzato nella musica del XX secolo e in particolare nella musica contemporanea, pur non tralasciando il repertorio pi\u00f9 classico. Ha diretto varie prime mondiali e si occupato di promuovere opere contemporanee attraverso esecuzioni e incisioni. Ha lavorato con diversi cori, ensemble e orchestre sinfoniche in Canada, USA, Europa e Messico. \u00c8 stato direttore titolare dell'Orchestra da Camera di Bellas Artes (Messico). Fondatore e direttore della Sinfonietta de las Am\u00e9ricas con cui ha inciso per Global Entertainment e BMG Entertainment, tre CD con musica del compositore tedesco Gerhart Muench. \u00c8 stato anche direttore principale de \"La Camerata de las Am\u00e9ricas\" con cui incise vari CD con musica di Revueltas, Rasgado e propria. Tra le orchestre che ha diretto ci sono l'Orchestra Filarmonica di Zagabria (Croazia), Orchestra Sinfonica di Stato di San Pietroburgo (Russia), l'Orchestra Filarmonica di Citt\u00e0 del Messico, l'Orchestra Sinfonica Nazionale (Messico), l'Orchestra Filarmonica dell'Universit\u00e0 Autonoma del Messico (OFUNAM) e l Orchestra del Teatro Nazionale dell'Opera (Messico).\nCome compositore attualmente \u00e8 membro del Sistema Nacional de Creadores de Arte(Sistema Nazionale di Creatori d'Arte) in Messico ed \u00e8 compositore associato del Canadian Music Centre (Centro Musicale Canadese) e la sua musica \u00e8 stata eseguita in varie citt\u00e0 dei paesi seguenti: Argentina, Canada, Costa Rica, Croazia, Francia, Germania, Gran Bretagna, Guatemala, Italia, Messico, Paesi Bassi, Russia, Spagna, Svizzera e Stati Uniti. Ha partecipato con le sue opere in diversi festival internazionali tra cui il \"Festival Internazionale del Cervantino\" (Guanajuato, Messico), la Biennale di Zagabria (Zagabria, Croazia), il Festival Spaziomusica di Cagliari.\nStile.\nLe sue composizioni si basano su principi come la pulsazione primaria (intesa come tempus primus), la risonanza e l'uso ossessivo di incastri di eventi e frammenti musicali tra loro differenti per densit\u00e0 e durata. Dal suo catalogo si denota una inclinazione alle composizioni per grandi organici. Altro elemento importante \u00e8 l'utilizzo strutturale e abbondante degli strumenti a percussione (compreso il pianoforte). Tra gli esempi pi\u00f9 rappresentativi della sua musica ci sono la sua cantata concertante \"Magnificat Guadalupano\", la \"Missa Cunctipotens Genitor Deus\", sei \"Ricercare da Camera\". Di particolare importanza la produzione per chitarra di cui fanno parte due concerti per chitarra e orchestra e uno per quattro chitarre. Tra le sue composizioni pi\u00f9 importanti la sua \"Sinfon\u00eda N\u00ba 1\" e la creazione dell'\"\u00d3pera de Hemoficci\u00f3n\" (Opera d'Emofinzione), ispirata all'estetica letteraria dello scrittore e romanziere Juan Trigos Senties (padre del Juan Trigos compositore).\nDiscografia.\nCome compositore:\nCome direttore:"}
{"id": "2610761", "revid": "1555966", "url": "https://it.wikipedia.org/wiki?curid=2610761", "title": "Battiato Live Collection", "text": "Battiato Live Collection \u00e8 una compilation di brani live di Franco Battiato, pubblicata nel 1997 dalla EMI Records. Contiene tutti i brani presenti negli album \"Giubbe rosse\" e \"Unprotected\" in ordine sparso.\nLa raccolta \u00e8 stata oggetto di controversia legale, tra la casa discografica EMI e la cantautrice Giuni Russo, per aver omesso il suo nome e per non averle pagato le royalties e i compensi come interprete del duetto con Battiato in \"Lettera al governatore della Libia\", gi\u00e0 contenuto in \"Giubbe rosse\". Anche nei cori del brano \"Alexander Platz\", c'\u00e8 la partecipazione di Giuni Russo."}
{"id": "2610766", "revid": "6923", "url": "https://it.wikipedia.org/wiki?curid=2610766", "title": "General contractor", "text": "Un contraente generale (in inglese \"general contractor\") indica un ente o altro soggetto che abbia un contratto con altre organizzazioni o enti per la fornitura di servizi o prestazioni d'opera.\nUn contraente generale \u00e8 cos\u00ec definito se \u00e8 il firmatario dell'opera o il primo contraente del contratto del progetto; esso esegue lavori per le agenzie governative, dov'\u00e8 referenziato come \"primo contraente\".\nCaratteristiche.\nL'entit\u00e0 che incarica la costruzione dell'opera sceglie occasionalmente di svolgere il ruolo di appaltatore generale. In tali casi, essi agiscono direttamente con i subappaltatori e si prendono la cura della gestione e organizzazione dei vari subappaltatori. In questa circostanza il proprietario ha tutte le responsabilit\u00e0 per l'ordinamento e adeguato del lavoro e si occupa della realt\u00e0 di costruzione.\nResponsabilit\u00e0.\nUn general contractor \u00e8 il responsabile dei modi e dei metodi utilizzati o che saranno utilizzati in fase di progettazione ed esecuzione dell'opera in accordo con il contratto firmato. I documenti contrattuali includono, solitamente, gli accordi riguardanti il budget, le condizioni generali e speciali e le specifiche del progetto (i vari livelli di capitolati, gli elaborati, le relazioni, i computi, i cronoprogrammi) preparate da societ\u00e0 di ingegneria ed architettura.\nI subcontraenti.\nUn general contractor abitualmente \u00e8 responsabile della fornitura di tutti i materiali, i lavoratori, le attrezzature ed i servizi necessari per il completamento o avviamento del progetto. Per svolgere questi compiti \u00e8 abituale che il general contractor deleghi parte dei lavori a dei subcontraenti (altre persone o altre aziende specializzate nei particolari lavori). Questi soggetti vengono chiamati subcontractor."}
{"id": "2610767", "revid": "1442080", "url": "https://it.wikipedia.org/wiki?curid=2610767", "title": "Niccol\u00f2 Cannicci", "text": "Biografia.\nFiglio del pittore Gaetano Cannicci, originario di San Gimignano, il suo percorso di formazione artistica segue, dopo i primi rudimenti impartiti dal padre, la frequentazione tra il 1862 e il 1865 della Scuola del nudo dell'Accademia di Belle Arti di Firenze sotto la guida di Antonio Ciseri, la frequentazione delle lezioni di Giuseppe Marrubini e di Enrico Pollastrini e dal 1868 i dettami macchiaioli di Giovanni Fattori, Diego Martelli e Telemaco Signorini, appresi ne corso sua frequentazione del Caff\u00e8 Michelangiolo.\nIn questa fase, Cannicci esegue principalmente riproduzioni dal vero di paesaggi della Maremma e dell'area di San Gimignano, dove risiede presso uno zio.\nNel 1872 partecipa alla Mostra dell'Accademia di Belle Arti a Firenze con \"Una famiglia\", \"Cenerentola\" e \"Filo elettrico\", mentre nel 1875 soggiorna a Parigi con Giovanni Fattori, Egisto Ferroni e Francesco Gioli, avvicinandosi maggiormente ai canoni artistici espressi dai Macchiaioli e venendo a contatto con le opere dei colleghi impressionisti.\nDal 1876 partecipa alle riunioni fiorentine del \"Comitato Decentrista\" promosso da Diego Martelli e nato per rivendicare maggiore autonomia delle Accademie locali.\nNel 1878 partecipa all'Esposizione universale di Parigi con \"Vita tranquilla\", nel 1880 alla Prima Esposizione di Firenze con \"Fra le ginestre\" e nel 1881 all'Esposizione di Belle Arti di Milano con \"Ritorno dai campi - paese\".\nNel 1883 espone alla Royal Academy di Londra \"Il taglio dell'erba a San Gimignano\" e l'anno successivo \u00e8 presente all'Esposizione d'arte di Torino con la \"Seminagione del grano in Toscana\" e \"La capra nutrice\", esposta anche alla Promotrice di Firenze e, nel 1886, alla prima Esposizione di Belle Arti di Livorno.\nPartecipa alle Esposizioni internazionali di Venezia nel 1887 con \"Le Rogazioni\", nel 1899 con \"Ave Maria\" e \"Gaiezza\", nel 1901 con \"Sosta di una vergheria\", nel 1903 con \"Gaiezza\" e \"Ave Maria\" e nel 1905 con il trittico \"Maternit\u00e0\", acquistato dalla regina Margherita, \"Etruria\" e \"All'ovile - Notte\".\nViene premiato alla Promotrice di Firenze del 1888 per \"Benedizione dei campi\" e l'anno dopo a Parigi per \"Ritorno dalla festa\".\nDa anni minato da una fragile salute fisica e mentale, a seguito del decesso della madre nel 1893 viene colpito da una crisi nervosa che lo porta a tentare pi\u00f9 volte il suicidio e viene ricoverato nel ospedale psichiatrico San Niccol\u00f2 di Siena: a questa esperienza \u00e8 dovuto l\"'L\u2019Album con i ritratti dei malati di mente\", regalato al mecenate e amico Diego Martelli.\nIn seguito si stabilisce nell'isolato paese di Montemiccioli, partecipa alla Festa dell\u2019arte e dei Fiori di Firenze del 1896-1897 con \"Estate\" (presentata anche all'Esposizione di Belle Arti di Firenze del 1896) e \"Graminaie al fiume\" e all'Esposizione di Torino del 1898 con \"In pastura\", \"Pastorella etrusca\" e \"I primi raggi\".\nMuore a Firenze il 16 gennaio 1906.\nStile.\nDopo le prime opere, prevalentemente quadri di genere, influenzate dall'impostazione purista e accademica del maestro Antonio Ciseri (\"La fidanzata\", \"Gioie materne\", \"Il chierico violinista\", \"Il filo elettrico\", \"Il primo assalto\"), Cannicci sviluppa presto un proprio stile identificativo, che non viene associato a specifiche correnti pittoriche, nemmeno al movimento macchiaiolo che frequenta a partire dai primi anni settanta e con il quale condivide temi (paesaggi, animali, agricoltori, donne, bambini in scene di semplice vita quotidiana) e modalit\u00e0 di riproduzione all'aria aperta, nelle campagne senesi e livornesi, ma viene piuttosto identificato come elemento di passaggio tra i paesaggisti e i pittori di figura toscani.\nCannicci affronta i temi naturalistici in chiave moderna con pacatezza e purezza disegnativa, eleganza, sensibilit\u00e0 e delicatezza, sicuramente sulla scia degli artisti rinascimentali che aveva studiato (in particolare Benozzo Gozzoli e Domenico Ghirlandaio) e con l'influenza dei pittori rurali francesi, in particolare Jules Breton, ammirato nel suo soggiorno parigino.\nQuesto suo approccio, con il quale riproduce atmosfere quiete e intimiste, ricche di sentimento e di poesia, riflette il carattere placido e la sensibilit\u00e0 dell'artista, cos\u00ec come la fragilit\u00e0 emotiva (viene ricoverato per crisi depressive) e fisiche, patite sin dalla giovinezza, tutto ottimamente rappresentato in \"La capra nutrice\" (1885), opera che riscontra notevole successo per la capacit\u00e0 di racconto della vita campestre, della semplicit\u00e0 bucolica, quasi poetica.\nNella sua maturit\u00e0 affronta tematiche simboliste ricche di emotivit\u00e0 e sentimento.\nAnnovera tra gli allievi Ruggero Panerai, Paolo Buffa, Augusto Bastianini.\nCome illustratore contribuisce con propri disegni a diverse pubblicazioni tra queste la raccolta di novelle \"Le veglie di Neri\" e \"All'aria aperta\" di Renato Fucini, \"Storia di un passero\" di Orazio Grandi e il libro di Matilde Bartolommei Gioli, \"In Toscana, studi dal vero\"."}
{"id": "2610768", "revid": "228587", "url": "https://it.wikipedia.org/wiki?curid=2610768", "title": "Chiesa di San Pio X", "text": ""}
{"id": "2610773", "revid": "120686534", "url": "https://it.wikipedia.org/wiki?curid=2610773", "title": "Abbiamo vinto il Festival di Sanremo", "text": "Abbiamo vinto il Festival di Sanremo \u00e8 un singolo del gruppo musicale italiano Statuto, pubblicato nel 1992 dalla EMI.\nFormati.\n7\".\nL'edizione a 7\" con sul lato B \"Moskowska\".\n14\".\nL'edizione a 12\" che sul lato B oltre a \"Moskowska\" contiene un remix in chiave dance della stessa canzone.\nIl disco.\n\u00c8 il singolo presentato alla quarantaduesima edizione del Festival di Sanremo, nella quale si classificarono al nono posto nella categoria \"Nuove Proposte\". Grazie al successo ottenuto alla kermesse canora, il singolo arriv\u00f2 nell Top 10 dei singoli venduti in Italia.\nLa canzone racconta, con l'ironia che contraddistingue la mod band torinese, il risultato prodotto da una fantomatica vittoria al Festival di Sanremo.\nTracce.\nLato A:\nLato B:"}
{"id": "2610774", "revid": "110157", "url": "https://it.wikipedia.org/wiki?curid=2610774", "title": "Frames (album)", "text": "Frames \u00e8 il terzo album degli Oceansize, gruppo musicale di Manchester, pubblicato nel 2007."}
{"id": "2610775", "revid": "438678", "url": "https://it.wikipedia.org/wiki?curid=2610775", "title": "Ungheresi (film)", "text": "Ungheresi \u00e8 un film del 1978 diretto da Zolt\u00e1n F\u00e1bri. Fu nominato all'Oscar al miglior film straniero."}
{"id": "2610777", "revid": "767487", "url": "https://it.wikipedia.org/wiki?curid=2610777", "title": "I morituri", "text": "I morituri (\"Morituri\") \u00e8 un film del 1965 diretto da Bernhard Wicki.\nTrama.\nGiappone, 1942, la \"Ingo\", un cargo della marina mercantile tedesca, deve intraprendere un lungo viaggio per trasportare un carico di 7.000 tonnellate di gomma da Tokyo fino a Bordeaux, nella Francia occupata, e l'ammiraglio Wendel, a dispetto delle lamentele del primo ufficiale Kruse, convinto nazista che ambiva al comando, ne da incarico al capitano M\u00fcller, il quale solleva vibrate proteste per non avere potuto scegliere l'equipaggio e lamentando la presenza di alcuni delinquenti che, nei piani dell'ammiraglio, dovrebbero, col pretesto del trasporto, essere rimpatriati per essere condannati, ma il capitano, precedentemente silurato da un sommergibile Alleato mentre era ubriaco in plancia, viene indotto ad accettare in quanto il figlio, ufficiale della Kriegsmarine in servizio nel mare del Nord, potrebbe subire gravi conseguenze.\nContemporaneamente in India il colonnello britannico Statter, a conoscenza del carico a bordo della nave che sta per lasciare il Giappone e conscio dell'utilit\u00e0 di tale carico per l'esercito tedesco, si incontra con Robert Crain, informandolo di conoscere da tempo la sua nazionalit\u00e0 tedesca ed il suo vero nome, Schroeder, e che questi vive in India con un passaporto svizzero falso da circa tre anni dopo che, allo scoppio della guerra, non si era presentato ed era espatriato con tutti i suoi consistenti beni. Il colonnello \u00e8 anche a conoscenza che Robert era un ufficiale del genio e, sfruttando la sua competenza, vorrebbe farlo imbarcare allo scopo di disinnescare gli esplosivi presenti nella stiva, onde evitare l'autoaffondamento della nave che gli Alleati intendono catturare e, al rifiuto di Robert, minaccia di consegnarlo alla Gestapo, ottenendone l'assenso.\nRobert si imbarca sulla \"Ingo\" come ufficiale delle SS, sotto il falso nome di Hans Kail, e, a dispetto degli ordini del comandante che gli impongono, in quanto passeggero, di limitare i suoi movimenti alla sua cabina ed al ponte, inizia a cercare le cariche esplosive nella stiva riuscendo a disinnescarne subito una ma venendo interrotto dal fuochista, un prigioniero politico antinazista, ritentando il giorno dopo, durante un'esercitazione di abbandono nave, riuscendo a disinnescare la seconda. Successivamente, attraverso uno stratagemma, mostrando a Kruse la prima carica disinnescata, lo convince a mostrargli l'ubicazione di tutte e dodici le cariche e, facendo notare che le uniche due sabotate fino a quel momento si trovavano nella sala macchine, getta i sospetti sul fuochista ma ordinandogli per sicurezza di non farne parola con il comandante.\nNei giorni che seguono Robert riesce a disinnescare altre sette cariche ma durante una giornata di nebbia la \"Ingo\" viene avvicinata da un cacciatorpediniere americano, il quale, ingannato dal camuffamento della nave tedesca, cambia rotta ma Robert, azionando la sirena insospettisce la nave Alleata che le intima di fermarsi per essere ispezionata. M\u00fcller da ordine di abbandonare la nave e si prepara ad azionare le cariche per l'autoaffondamento, inconsapevole che alcune di esse sono state disattivate, ma sopraggiunge un sommergibile giapponese, sul quale \u00e8 imbarcato l'ammiraglio Wendel come istruttore, che affonda due mercantili del convoglio scortato dal caccia, consentendo alla \"Ingo\" di allontanarsi indisturbata ma, costringendola a cambiare la propria rotta, allontanandola di oltre duecento miglia dal punto convenuto per l'attacco delle navi Alleate.\nL'ufficiale di rotta Milkereit, che ha visto Robert azionare la sirena, lo invita nella propria cabina e lo informa che lui ed altri sette uomini dell'equipaggio, tutti compromessi, hanno capito il suo scopo ed intendono aiutarlo ma la nave, che ora viaggia sotto il nome di \"Christina\" e con insegne svedesi, viene avvicinata dal sommergibile giapponese e quindici naufraghi, tra i quali una donna, di una nave americana precedentemente silurata vengono trasbordati sulla nave tedesca. Robert, approfittando della sosta, disinnesca la decima carica ma l'ammiraglio Wendel, non essendo a conoscenza della presenza a bordo di un rappresentante delle SS, sospetta che egli sia una spia ma M\u00fcller, che pare avere anch'egli compreso il ruolo di Robert, lo trae d'impaccio; Wendel tuttavia intende informarsi presso Berlino, ed il comandante avverte Robert che entro il giorno successivo sar\u00e0 scoperto, confermando la sua natura di anti nazista anche quando cerca di nascondere ai membri dell'equipaggio il fatto che la donna, Esther Levy, \u00e8 ebrea.\nRobert, visto il restringersi dei tempi, propone agli otto compromessi di impadronirsi della nave, e per ottenere l'aiuto dei prigionieri americani svela ad Esther la sua identit\u00e0, ma M\u00fcller, dopo avere udito per radio la notizia che il figlio \u00e8 stato insignito della Croce di Ferro per avere affondato una nave ospedale, si ubriaca e viene sollevato dal comando da Kruse, il quale riceve il messaggio da Wendel che svela la falsa identit\u00e0 di Robert. Immediatamente dopo l'azione dei marinai compromessi fallisce e tutti, ad eccezione di Robert e del fuochista, vengono catturati ed Esther viene uccisa da Kruse dopo che era riuscita a convincere i prigionieri ad unirsi ai marinai ribelli con un rapporto sessuale con alcuni di loro.\nRobert, esaurite le speranze di impadronirsi della nave, intende farla saltare e, dopo che il fuochista si \u00e8 consegnato all'equipaggio, entra nella cabina di M\u00fcller, il quale tuttavia, pur non essendo nazista, non intende tradire la Germania e rifiuta di aiutarlo ma, nonostante sia rimasto solo, riesce a fare esplodere le cariche. La nave viene abbandonata e Kruse, mentre sta scendendo con una corda, a causa di un'esplosione sbatte violentemente il capo contro la murata e, una volta in acqua, affoga mentre Robert e M\u00fcller, rimasti soli a bordo, notano che il carico di gomma, ha parzialmente otturato le falle e stimano che la nave, inclinata ma ancora a galla, potr\u00e0 resistere circa dieci ore prima di affondare e M\u00fcller, dopo che entrambi hanno riconosciuto il reciproco coraggio, accetta di trasmettere una richiesta di soccorso per consentire alle navi Alleate che incrociano sul luogo dell'appuntamento di raggiungerla e di impadronirsi del carico."}
{"id": "2610778", "revid": "1543377", "url": "https://it.wikipedia.org/wiki?curid=2610778", "title": "Christian Cannabich", "text": "Biografia.\nNacque in una famiglia originaria dell'Alsazia, figlio del flautista e compositore Martin Friedrich Cannabich (c. 1700-1773), che fu uno dei membri della scuola di Mannheim.\nStudi\u00f2 dapprima sotto la guida del padre e in un secondo tempo come allievo di Johann Stamitz (1717-1757).\nIntorno agli anni 1746 e 1747 entr\u00f2 a far parte dell'orchestra di corte di Mannheim come violinista.\nNel 1750, si trasfer\u00ec per tre anni a Roma per studiare musica con Niccol\u00f2 Jommelli.\nDurante l'anno 1759 spos\u00f2 Maria Elisabeth de la Motte, e ottenne i favori di Christian IV, Conte di Zweibr\u00fccken, che accompagn\u00f2 a Parigi nel 1764.\nDopo essersi recato a Parigi, nel 1766, riusc\u00ec a pubblicare sei sinfonie e sei trii e da questo momento gran parte dei suoi lavori verr\u00e0 dato alle stampe da editori parigini.\nSi distinse per le sue composizione per orchestra, caratterizzate da innovativi effetti strumentali.\nPrese il posto di Stamitz, nel 1774 come direttore dell'Orchestra di corte di Mannheim, e durante lo stesso periodo divenne amico di Wolfgang Amadeus Mozart. Mozart parl\u00f2 di Cannabich in una lettera inviata al padre Leopold Mozart, datata 9 luglio 1778), descrivendolo come il miglior direttore d'orchestra mai visto e ascoltato. Mozart prese spunto da Cannibich per l'uso dei legni, flauto e clarinetto.\nCannabich \u00e8 considerato un innovatore sia della tecnica strumentale sia della concertazione orchestrale, anticipando alcune caratteristiche delle moderne orchestre e delle loro modalit\u00e0 direttive.\nDurante la sua carriera compose una settantina di sinfonie, un Singspiel, un'opera, una quarantina di musiche per balletto, concerti solistici e musica da camera.\nMor\u00ec mentre stava visitando suo figlio Carl Cannabich presso Francoforte nel 1798.\nIl figlio Carl (1771-1806) fu violinista, compositore e direttore d'orchestra; allievo del padre, di cui segu\u00ec sia la tecnica elegantissima sia lo stile manieristico. Diresse l'orchestra di Monaco di Baviera."}
{"id": "2610795", "revid": "767487", "url": "https://it.wikipedia.org/wiki?curid=2610795", "title": "I due seduttori", "text": "I due seduttori (\"Bedtime Story\") \u00e8 un film del 1964 diretto da Ralph Levy, e interpretato da Marlon Brando, David Niven e Shirley Jones.\nTrama.\nLawrence Jamieson (David Niven) \u00e8 un raffinato ed elegante artista della truffa che opera nella citt\u00e0 di Beuamont-sur-Mar sulla riviera francese. Si spaccia come il principe deposto di un piccolo paese europeo, per sedurre donne ricche e convincerle a donare grandi somme di denaro e gioielli per la sua rivoluzionaria \"causa\".\nFreddy Benson (Marlon Brando) \u00e8 un caporale dell'esercito degli Stati Uniti di stanza in Germania, che sa come farsi strada nei cuori (e nei portafogli) di giovani donne, usando storie strappalacrime sulla propria nonna malata. Il suo tentativo di sedurre la figlia di un borgomastro locale si ritorce contro di lui quando il padre arriva a casa in anticipo, e lui e rischia di essere arrestato, ma se la cava con l'espulsione dall'esercito.\nLawrence incontra Freddy su un treno a Beaumont-Sur-Mer, dove quest'ultimo sta mettendo sfrontatamente in mostra le sue doti di truffatore. Lawrence, temendo che la concorrenza di Freddy possa mettere in pericolo le sue attivit\u00e0, cerca di convincerlo a lasciare la citt\u00e0. Quando questo tentativo fallisce, organizza un finto arresto per poi farlo rilasciare donandogli un biglietto aereo per l'America. Sfortunatamente, una delle ex conquiste di Lawrence (Dody Goodman) \u00e8 sull'aereo, e scambia Freddy per un rivoluzionario, complice della deposizione del \"Principe\". Cos\u00ec intuendo la vera identit\u00e0 di Lawrence come un truffatore, Freddy torna a Beaumont-sur-Mer e lo ricatta costringendolo a prendere lui come apprendista.\nLawrence impiega Freddie nei suoi svantaggi di giocare mentalmente sfidato Ruprecht fratello del principe, una tattica aggiunto per spaventare le donne di distanza dal matrimonio con il Principe. Sono riuscito in questo schema, ma litigano quando Lawrence rifiuta di pagare Freddy fino a che non pu\u00f2 imparare ad apprezzare la cultura necessaria per lo stile di Lawrence di con. Freddy decide di mettersi in proprio, ma da Lawrence crede che non ci sia abbastanza spazio a Beaumont-sur-Mer per entrambi, i due decidono di una scommessa per decidere chi \u00e8 \"Re della Montagna\". Il primo a st $ 25.000 di un marchio selezionato sar\u00e0 permesso di soggiorno. I due select Janet Walker (Shirley Jones), una ereditiera americana ingenuo e ricchi, come loro obiettivo. Freddy pone come un soldato ingenuo che ha subito una paralisi psicosomatica. Vince affetti di Janet con una storia triste di essere tradito dal suo primo amore, che \u00e8 scappato con una ballerina, e la convince che lui ha bisogno di $ 25.000 a pagare per il trattamento da un celebre psichiatra svedese, il dottor Emile Shauffhausen. Quando Lorenzo scopre questo schema, si traveste da Dr. Shauffhausen, accettando di trattare la \"condizione\" di Freddy con la clausola che Janet pagare $ 25.000 direttamente a lui. I due istituito una guerra per gli affetti di Janet, spietatamente sabotando l'altro ... con Lawrence che esce in alto, pi\u00f9 spesso di quanto non.\nLawrence scopre che Janet non \u00e8 ricco, dopo tutto, ma in vacanza come vincitore del concorso per l'azienda sapone per cui lavora, e che ha intenzione di vendere il resto della sua vincita per pagare le cure di Freddy. Da quando ha solo prede su ricchi, le donne corrotte che possono permettersi di perdere ingenti somme di denaro, Lawrence tentativi chiama fuori la scommessa. Freddy si rifiuta, ma suggerisce che cambiano la scommessa di essere Janet se stessa: il primo a metterla a letto sarebbe stato il vincitore. Lawrence si rifiuta di cercare di sedurre Janet, ma le scommesse che Freddy non riuscir\u00e0 a farlo.\nFreddy ha Lawrence rapita da alcuni paracadutisti che ha portato a credere che Lorenzo sta cercando di rubare la sua ragazza, e in una routine elaborata, Janet convince del suo amore per lei da \"conquistare\" la sua paralisi psicosomatica e camminare. Ma si scopre che Lorenzo \u00e8 stato presente per tutto il tempo, il quale dichiara che Freddy \u00e8 guarito. Lawrence spiega che i soldati lo hanno rilasciato dopo aver detto loro che era un paracadutista della RAF durante la guerra, e li compilati su menzogne di Freddy. I soldati, arrabbiato per essere stato ingannato, continuano Freddy occupata ad una festa fino a Lawrence mette Janet su un treno fuori citt\u00e0. Tuttavia, proprio mentre il treno \u00e8 in partenza, Janet riceve un telegramma che il vero Dr. Emil Shauffausen \u00e8 morto da pi\u00f9 di 40 anni. Confuso e sconvolto, ritorna alla sua stanza d'albergo, dove trova Freddy, che a quanto pare riesce a sedurla.\nLawrence riceve la notizia che Freddy \u00e8 stato visto uscire camera d'albergo di Janet con lei, e con riluttanza ma con garbo accetta la sconfitta. Freddy arriva al castello di Lawrence, ma sorprendentemente, ha avuto un cambiamento di cuore: egli scopr\u00ec di non poter usufruire di Janet, e che i suoi sentimenti per lei erano autentiche. Invece, lui l'ha sposata, \u00e8 dritto, e stanno tornando in America. Lawrence riconcilia con Freddy prima che lui e Janet partono. Egli riflette, mentre osserva nave della vela i viaggi di nozze \"di distanza, che lo sposato Freddy ha ottenuto l'affare migliore, alla fine, ma viene distratto da questa linea di pensiero, quando il suo prossimo obiettivo, una bionda incantevole ed estremamente ricca, entra nella stanza , e il film finisce con lui in procinto di partire per il vecchio con ancora una volta.\nProduzione.\nIl film \u00e8 stato girato a Cannes, ed \u00e8 stato scritto da Brando e prodotto da Stanley Shapiro.\nRemake.\nNel 1988 venne realizzato il \"remake\" \"Due figli di...\" diretto da Frank Oz"}
{"id": "2610796", "revid": "767487", "url": "https://it.wikipedia.org/wiki?curid=2610796", "title": "Bim bianco dall'orecchio nero", "text": "Bim bianco dall'orecchio nero \u00e8 un film del 1977 diretto da Stanislav Rostockij.\nTrama.\nLo scrittore Ivan Ivanovi\u010d, abitante in una cittadina russa, compra un cucciolo di setter: fra quelli che gli propongono ne sceglie uno, che chiama Bim, un cane con un orecchio nero e per il resto albino, che per questa sua particolarit\u00e0, gli dicono, non ha possibilit\u00e0 di essere riconosciuto ufficialmente come cane da caccia titolato (ed infatti tempo dopo Bim viene scartato da un'apposita commissione giudicatrice). Ivan tuttavia ama il cane, rincuorato anche dal fatto che, secondo le sue ricerche, anche Tolstoj aveva un esemplare del tutto simile; e Bim, una volta cresciuto, si dimostra intelligentissimo e si trova molto bene fra i boschi, dove Ivan, cacciatore moderato e con un vivo senso della natura, lo porta di tanto in tanto.\nUn giorno Ivan, sofferente per una scheggia di proiettile risalente alla guerra, che gli si \u00e8 conficcata in prossimit\u00e0 del cuore, viene ricoverato e portato a Mosca per un'operazione, ed affida Bim, che \u00e8 abituato ad aggirarsi solo durante il giorno e a tornare a casa la notte, ad una vicina di casa e alla nipotina di lei, Ljusja. Bim, disorientato dall'assenza di Ivan, lo cerca in tutti i luoghi in cui era solito recarsi col padrone, ma non manca di suscitare le maldicenze di un'altra vicina di casa, che vorrebbe eliminare il cane e che per questo asserisce di essere stata morsa. Bim, nei suoi vagabondaggi, fa la conoscenza del bambino Tolik, e della studentessa universitaria Da\u0161a, che si occupano di lui insieme a Ljusja nell'assenza di Ivan.\nBim attraversa per\u00f2 anche molte traversie, subisce incidenti, \u00e8 soggetto a compravendite (illegittime), viene adottato per breve tempo ed abbandonato, suscita anche un caso nel locale posto di polizia ed \u00e8 oggetto di riflessione nella scuola elementare; d'altra parte \u00e8 invece malvisto da alcuni, che fanno passare la voce che il cane sia portatore di rabbia, ed \u00e8 per questo difeso da altri, veterinari ed amici degli animali.\nLa vicina di casa che detesta il cane riesce infine a farlo catturare dagli accalappiacani che, fidandosi delle indicazioni della signora, lo sottopongono a quarantena, che si svolge, data la scarsit\u00e0 di mezzi del locale presidio, in un furgone esposto alle intemperie dell'inverno. Ivan, che intanto \u00e8 stato dimesso, rintraccia Bim, ma, quando lo raggiunge \u00e8 troppo tardi: il cane, di stenti o di freddo, \u00e8 morto. Ivan non se la sente di dire la verit\u00e0 a Tolik e Ljusja, che continuano a cercare il cane.\nIvan adotta un altro cucciolo, col quale pi\u00f9 tardi Tolik gioca, dandogli il nome di Bim."}
{"id": "2610804", "revid": "830939", "url": "https://it.wikipedia.org/wiki?curid=2610804", "title": "Ra\u00efssa Ouman\u00e7off Maritain", "text": "Biografia.\nRa\u00efssa nasce a Rostov sul Don, in Russia, da Ilia Ouman\u00e7off e dalla moglie Issia, ebrei appartenenti al movimento dei \"chassidim\", caratterizzato da una forte istanza mistica. Dopo la nascita della sorella Vera nel 1886 (2 luglio), alla quale rester\u00e0 legata per tutta la vita e che vivr\u00e0 con lei e Jacques negli anni della maturit\u00e0, lascia con la famiglia la Russia alla volta di Parigi nel 1893, dove frequenta la scuola primaria e secondaria e impara a suonare il pianoforte.\nStudentessa all'Universit\u00e0 parigina della Sorbona, nel 1901 conosce Jacques Maritain, con il quale inizia a frequentare Charles P\u00e9guy e le lezioni di Henri Bergson. Nel 1902, Ra\u00efssa e Jacques si fidanzano, per sposarsi poi civilmente nel 1904. \u00c8 il tempo della crisi, per i due giovani: punti sul vivo da una cultura che li convince dell'assenza dal mondo di qualsiasi finalit\u00e0 trascendente, con le sole luci dello scetticismo e del relativismo a illuminare un universo che appare ai loro occhi malvagio e crudele, decidono di trovare l'assoluto che cercano, o di darsi la morte. \nLa svolta nella loro esistenza avviene proprio grazie a P\u00e9guy e Bergson, che ai loro occhi additano una prospettiva nuova, rispetto allo scetticismo e al nichilismo imperante. Decisivo sar\u00e0 l'incontro con il romanziere L\u00e9on Bloy, che condurr\u00e0 i due giovani alla persona di Ges\u00f9 Cristo. La conversione avviene nel 1905, quando Ra\u00efssa si ammala gravemente. L'esperienza della malattia e, insieme, della preghiera la avvicina, con Jacques, definitivamente a Dio. L'11 giugno 1906 entrambi ricevono il battesimo cattolico. Un altro grave episodio di salute che colpisce Ra\u00efssa nel 1907 conferma nei due Maritain la fede in Dio.\nNegli anni Dieci, la lettura dell'opera di san Tommaso d'Aquino disvela loro quanto era stato negato dalla Sorbona. Le pubblicazioni di Jacques diventano numerose; Ra\u00efssa \u00e8 accanto al marito nel suo lavoro di riflessione. Iniziano in questo periodo le frequentazioni e le amicizie dei Maritain con gli esponenti della cultura loro contemporanea.\nDal 1923 al 1939, vivono a Meudon, nei pressi di Parigi. Sono gli anni delle grandi amicizie con Jean Cocteau, Pierre Reverdy, R\u00e9ginald Garrigou-Lagrange, Nicolas Nabokov, Charles Journet, \u00c9tienne Gilson, Gino Severini, Charles Henrion, Fran\u00e7ois Mauriac \u2013 alcuni fra i molti. Al 1935 risale la pubblicazione delle prime poesie di Ra\u00efssa.\nDal 1939 al 1944, Ra\u00efssa \u00e8 costretta dagli sviluppi bellici e dalle sue origini giudaiche, prima a trasferirsi negli Stati Uniti con Jacques, poi a stabilirvisi. Sono gli anni dell'amicizia con Marc Chagall. Ra\u00efssa si occupa di poesia, contemplazione mistica, arte. Al termine della guerra, Jacques \u00e8 nominato ambasciatore di Francia presso la Santa Sede. Ra\u00efssa segue il marito in questa nuova avventura. Nasce l'amicizia con mons. Giovanni Battista Montini, il futuro papa Paolo VI. Nel 1949, i Maritain lasciano il Vaticano, dopo le dimissioni di Jacques dall'incarico, e tornano negli Stati Uniti, a Princeton (N. J.). Ra\u00efssa \u00e8 sempre al fianco del marito e si occupa di filosofia e critica dell'arte, poesia, liturgia.\nDurante una vacanza in Francia, nel settembre 1960 Ra\u00efssa \u00e8 colpita da emorragia cerebrale. Assistita da Jacques, muore il 4 novembre dello stesso anno. Le esequie vengono celebrate a Parigi. La salma \u00e8 inumata a Kolbsheim, in Alsazia, dove dal 1973 riposano anche le spoglie mortali di Jacques.\nPensiero.\nPur essendosi occupata anche di spiritualit\u00e0 e di estetica, Ra\u00efssa \u00e8 stata soprattutto una poetessa. La sua \u00e8 una poesia che si pu\u00f2 definire \u201cmistica\u201d: l'intimit\u00e0 di Ra\u00efssa con il divino \u00e8 la vera base della sua esperienza poetica, anche quando le sue poesie sembrano non dire nulla di preciso su Dio. La sua poesia esprime le profondit\u00e0 del suo rapporto con Dio, ponendo i suoi versi sulla linea di autori come Santa Teresa d'Avila e San Giovanni della Croce \u2013 che non a caso furono fra i maestri di spiritualit\u00e0 pi\u00f9 amati dai Maritain. Certo, questa esperienza \u00e8 resa singolare dal fatto che Ra\u00efssa visse nel mondo e non nella solitudine claustrale. La testimonianza dell'intera sua vita fu infatti quella della presenza amorevole che si fa prossima alle esistenze, alle storie personali, alla storia stessa dell'umanit\u00e0 ferita.\nCon la sua poesia e, pi\u00f9 in generale, la sua opera e finanche la sua vita, Ra\u00efssa ha cercato di scoprire e utilizzare ogni bellezza presente nel mondo, cos\u00ec come ogni miseria, per alimentare l'amore nei confronti di Dio. Sempre ha guardato agli uomini e alla civilt\u00e0 del suo tempo con comprensione, simpatia, lucidit\u00e0. In Ra\u00efssa c'\u00e8 una meravigliosa compenetrazione di intuizione poetica, riflessione filosofica ed esperienza mistica. Si potrebbe a ragione affermare che il suo \u00e8 stato uno sguardo \u201csensibile\u201d sulla realt\u00e0, attento a ricondurre ogni cosa nella contemplazione divina.\nL'attenzione alle persone accompagna l'intera esistenza di Ra\u00efssa e di Jacques. La loro casa \u00e8 un vero e proprio centro culturale frequentato da filosofi (tra gli altri, \u00c9tienne Gilson, Yves Ren\u00e9 Simon, Henri-Ir\u00e9n\u00e9e Marrou, Nicolaj Berdjaev) e teologi (tra cui R\u00e9ginald Garrigou-Lagrange, Jacques Froissard, Thomas Merton, Charles Journet), scrittori e poeti (Paul Claudel, Georges Bernanos, Fran\u00e7ois Mauriac, Jean Cocteau, Max Jacob, Pierre Reverdy, Allen Tate, per citarne alcuni), pittori (come Georges Rouault, Marc Chagall, Gino Severini, Tullio Garbari, William Congdon) e musicisti (tra cui Nicolas Nabokoff, Erik Satie, Arthur Louri\u00e9). L'opera di Ra\u00efssa, come quella di Jacques, \u00e8 sempre in dialogo con coloro che incontra, con i desideri, le aspirazioni, le gioie e le sofferenze dei suoi interlocutori, esponenti della cultura contemporanea.\nSulla poesia della moglie, ebbe a scrivere Jacques Maritain: \u00abun canto il cui ritmo, per diverso che sia, s'impone sempre all'orecchio con una rara precisione, viene da qualcosa di pi\u00f9 profondo di un flusso puramente psichico delle impressioni e delle immagini. L'inconscio che libera \u00e8 l'inconscio dello spirito nella sua sorgente. Tutto vi \u00e8 necessario e tutto vi \u00e8 libero. Non un qualche astratto disegno di perfezione, ma una fedelt\u00e0 delicata, una attenzione amorosa, a queste mani invisibili da cui l'anima riceve tutto, impone una trasparenza, una precisione e una discrezione singolare alla melodia che emana dal sangue e dallo spirito. Ci\u00f2 che sembra tipico qui, \u00e8 da una parte la musicalit\u00e0, espressamente considerata come un elemento essenziale della poesia, dall'altra la nitidezza con cui la forma attualizza in ogni poema la sua unit\u00e0 vitale\u00bb (J. Maritain, \"Presentazione\" a R. Maritain, \"Po\u00e8mes et essais\", Descl\u00e9e de Brouwer, Paris 1968, ora in J. et R. Maritain, \"Oeuvres Compl\u00e8tes\", Editions Universitaires, Fribourg-Editions Saint Paul, Paris 1986-2008, vol. XV, p. 513).\nOpere.\nSaggi:\nPoesie:"}
{"id": "2610809", "revid": "767487", "url": "https://it.wikipedia.org/wiki?curid=2610809", "title": "Il mio corpo ti appartiene", "text": "Il mio corpo ti appartiene (\"The Men\") \u00e8 un film del 1950 diretto da Fred Zinnemann e prodotto da Stanley Kramer. La pellicola segna l'esordio di Marlon Brando, gi\u00e0 protagonista alla sua prima interpretazione.\nTrama.\nKen, un giovane tornato paraplegico dalla seconda guerra mondiale cerca di recuperare in un ospedale specializzato la possibilit\u00e0 di condurre una vita quasi normale aiutato dalla fidanzata Ellen.\nAnalisi.\nIl film \u00e8 molto realistico, ai limiti del documentaristico, \u00e8 girato in un vero ospedale popolato di veri reduci e fece molta sensazione al momento dell'uscita perch\u00e9 non evitava la rappresentazione del problema sessuale dovuto all'handicap.\nRiconoscimenti.\nNel 1950 il National Board of Review of Motion Pictures l'ha inserito nella lista dei migliori dieci film dell'anno."}
{"id": "2610810", "revid": "729019", "url": "https://it.wikipedia.org/wiki?curid=2610810", "title": "La morte di Tiziano", "text": "La morte di Tiziano \u00e8 un poemetto scritto da Hugo von Hofmannsthal nel 1892, quando aveva diciotto anni.\nTrama.\nLa vicenda si svolge su una collina immaginaria, all'interno di una villa che domina la citt\u00e0 di Venezia e appartiene al pittore Tiziano. Questi, in punto di morte, \u00e8 circondato da molti suoi allievi e propone loro la visione della sua opera ultima, una scenetta dionisiaca recitata da tre fanciulle. Proprio nel momento della sua morte infatti, il pittore del dionisiaco festeggia la vita e le baccanti.\nPoi, mentre sta morendo, Tiziano grida la frase \"il dio Pan vive!\", che spinge gli allievi a lasciare la villa per raggiungere una Venezia infestata dalla peste e morire con il suo popolo nelle ultime, orgiastiche sensazioni che si dice provochi questa malattia in coloro che la contraggono.\nQuest'ultima parte \u00e8 per\u00f2 rimasta incompiuta, e il poemetto si chiude con la discesa degli allievi nella citt\u00e0."}
{"id": "2610813", "revid": "110157", "url": "https://it.wikipedia.org/wiki?curid=2610813", "title": "Piera (singolo)", "text": "Piera \u00e8 un singolo del gruppo musicale italiano Statuto, pubblicato nel 1992 dalla EMI.\nIl disco.\nSesto singolo della band, contiene il brano musicale \"Piera\" (lato A), e un altro brano tratto dall'album musicale Zighid\u00e0 \"Piazza Statuto\", che celebra l'omonima piazza abituale ritrovo dei mod di Torino.\nTracce.\nLato A:\nLato B:\nPiera remix.\nDel singolo viene realizzata una versione remix. Contiene nel lato A il brano musicale \"Piera\" in versione dub reggae, mentre nel lato B oltre a \"Piazza Statuto\" \u00e8 presente anche la versione originale della canzone.\nTracce.\nLato A:\nLato B:"}
{"id": "2610814", "revid": "1318658", "url": "https://it.wikipedia.org/wiki?curid=2610814", "title": "Unguja", "text": "Unguja \u00e8 la pi\u00f9 importante, pi\u00f9 grande e pi\u00f9 popolata isola di Zanzibar. Viene anche chiamata semplicemente Zanzibar (o per esteso Isola di Zanzibar, \"Zanzibar Island\"). Si trova nella met\u00e0 inferiore dell'arcipelago di Zanzibar, nell'Oceano Indiano, di fronte alla costa della Tanzania, e circa 59\u00a0km a sud della seconda pi\u00f9 grande isola dell'arcipelago, Pemba. La citt\u00e0 principale di Unguja, anch'essa chiamata Zanzibar (o Stone Town se si fa riferimento solo al suo centro storico), svolge il ruolo di capitale di Zanzibar, e si affaccia sulla costa occidentale dell'isola, grosso modo di fronte alla citt\u00e0 tanzaniana di Bagamoyo, da cui \u00e8 divisa dallo stretto di Zanzibar, che in quel punto ha una larghezza di circa 40\u00a0km.\nUnguja \u00e8 un'isola collinosa, lunga circa 85\u00a0km da nord a sud e circa 30\u00a0km da est a ovest, nel punto di maggiore larghezza, per una superficie totale di circa 1660\u00a0km\u00b2. La popolazione \u00e8 distribuita soprattutto a nord, nordovest e ovest, dove il terreno \u00e8 pi\u00f9 fertile; la costa orientale \u00e8 pi\u00f9 arida e vi abbonda la roccia corallina, poco adatta all'agricoltura. Le spiagge bianche della costa orientale, con l'antistante barriera corallina, sono invece rinomate da un punto di vista turistico. Sempre sul versante est si trovano le acque pi\u00f9 pescose e la maggior parte dei villaggi di pescatori.\nVi si parla il kiunguja, la variante dello swahili su cui si basa lo swahili standard moderno.\nSuddivisione amministrativa.\nDa un punto di vista amministrativo, il territorio dell'isola di Unguja \u00e8 diviso in tre regioni (Zanzibar Centro-Sud, Zanzibar Nord e Zanzibar Urbana-Ovest), a loro volta suddivise in cinque distretti (Zanzibar Centrale, Zanzibar Sud, Zanzibar Nord A, Zanzibar Nord B e Zanzibar Ovest).\nMonumenti e luoghi d'interesse.\nUnguja \u00e8 ricca di luoghi di interesse storico e ambientale, cosa che ne fa anche un'importante meta turistica.\nCentri abitati.\nOltre alla citt\u00e0 di Zanzibar/Stone Town, i principali insediamenti di Unguja sono Mbweni, Mangapwani, Chwaka, Nungwi, Jambiani, Michenzani, Kizimkazi, Koani e Mkokotoni e Uroa.\nIsole circostanti.\nTutto intorno a Unguja sono distribuite una quantit\u00e0 di isole minori, di cui solo due (Tumbatu e Uzi) abitate."}
{"id": "2610823", "revid": "124808", "url": "https://it.wikipedia.org/wiki?curid=2610823", "title": "Le Strade di Torino", "text": ""}
{"id": "2610824", "revid": "62970", "url": "https://it.wikipedia.org/wiki?curid=2610824", "title": "Palazzo Figliolia (Foggia)", "text": ""}
{"id": "2610826", "revid": "98094751", "url": "https://it.wikipedia.org/wiki?curid=2610826", "title": "Palazzo Figliolia", "text": "Il Palazzo Concettina Figliolia o Palazzo Figliolia, risalente alla met\u00e0 del XVIII secolo e costruito in via XXV Aprile al civico 74 \u00e8 uno dei pi\u00f9 importanti palazzi di Foggia. Esso \u00e8 preceduto da una lieve scalinata e sovrastato da uno stemma gentilizio e la data di costruzione.\nNel settecento affacciava direttamente sul piano delle fosse."}
{"id": "2610834", "revid": "1251388", "url": "https://it.wikipedia.org/wiki?curid=2610834", "title": "Severino di Settempeda", "text": "Biografia.\nInsieme al fratello Vittorino aveva dato via la sua grande ricchezza per i poveri ed entrambi erano diventati eremiti a \"Monte Nero\", vicino a Septempeda, e nelle grotte vicino a Pioraco.\nIl papa Vigilio li nomin\u00f2 vescovi di due distinte sedi: Severino divenne vescovo di quella che allora si chiamava Septempeda, in seguito chiamata San Severino Marche, mentre il fratello Vittorino divenne vescovo di Camerino.\nCulto.\nIl corpo di san Severino si venera nella cripta a lui dedicata, nel Duomo vecchio della citt\u00e0 di San Severino Marche.\nLa memoria liturgica, che un tempo cadeva l'8 giugno, oggi \u00e8 riportata nel nuovo Martirologio romano al 15 maggio:\nUna festa religiosa, con concorso di confraternite, popolo e clero, si svolge l'8 giugno di ciascun anno a San Severino Marche."}
{"id": "2610835", "revid": "599013", "url": "https://it.wikipedia.org/wiki?curid=2610835", "title": "Chiesa di Sant'Ivone degli Avvocati", "text": "La chiesa di Sant'Ivone degli Avvocati (gi\u00e0 Cappellania De Grassis) \u00e8 una delle chiese monumentali di Napoli; \u00e8 sita nel centro storico, in via Santissimi Apostoli.\nLa chiesa, soppressa nel 1952, divent\u00f2 un monumento vincolato, patrimonio del nuovo ente che ne assunse la gestione.\nStoria.\nLa chiesa, dedicata al protettore degli avvocati sant'Ivo (o Ivone) H\u00e9lory, era impegnata in opere di carit\u00e0 a favore delle famiglie degli avvocati o magistrati deceduti.\nGi\u00e0 presente nel XVIII secolo, la chiesa si occupava esclusivamente di beneficenza; a prova di ci\u00f2, vi sono le tavole di fondazione approvate dai decreti borbonici del 9 settembre 1800 e del 1\u00ba settembre 1802, in cui viene asserito:\n\"gratuita difesa dei poveri nelle loro liti civili contro dei doviziosi e potenti da quali erano sopraffatti e oppressi\", e di \"soccorrere i poveri professori legali, i quali ridotti alla miseria o per l'et\u00e0, o per l'infermit\u00e0, o per altre disgrazie non possono pi\u00f9 procacciarsi il vitto con la loro professione\".\nLa congrega benefici\u00f2 anche dei fondi di importanti personalit\u00e0 storiche, come ad esempio Filippo IV. Questa iniziativa trasse le proprie origini sotto Federico II di Svevia, quando fu istituito un avvocato per i poveri pagato dal fisco che, successivamente, con la progressiva dominazione spagnola, fu spogliato delle sue funzioni. Proprio in seguito a queste privazioni venne creata questa congrega dedicata a Sant'Ivone.\nCol decennio francese, la chiesa perse le sue funzioni per poi riacquistarle nel XIX secolo.\nDurante la seconda guerra mondiale la struttura fu particolarmente presa d'assalto dai suoi devoti, per la crescente paura dei bombardamenti.\nArchitettura ed opere.\nIl pregevole edificio storico \u00e8 un locale caratterizzato da decori in stucco lungo tutte le pareti e la volta che formano lunette sopra i vani finestra. Le tele che erano qui mostrate, sono ora esposte al quinto e al sesto piano della Sede della Cassa: essi raffigurano una Madonna col bambino e San Giovanni, Sant'Ivone e San Michele Arcangelo."}
{"id": "2610838", "revid": "1442080", "url": "https://it.wikipedia.org/wiki?curid=2610838", "title": "Gianmario Balzarini", "text": "Biografia.\nLaureatosi in lettere e specializzato in Psicologia presso l'Universit\u00e0 degli Studi di Torino, \u00e8 autore di numerosi articoli in riviste nazionali ed internazionali, quali \"Annali di neuropsichiatria e Psicoanalisi\" e \"Psychopathologia\".\nNel 1972 fond\u00f2 l'Istituto di Analisi Immaginativa e nel 1975 la SIPAI (\"Societ\u00e0 Italiana di Psicoterapia Analitica Immaginativa\"), coadiuvato da un gruppo di colleghi psicoterapeuti.\nBalzarini, raccogliendo il desiderio dei soci SIPAI di diffondere maggiormente questa nuova tecnica di psicoterapia, si assunse l'impegno di rendere operativo quello che per i suoi collaboratori era solo un progetto, e cos\u00ec attiv\u00f2 nel 1979 la Scuola Superiore di Formazione in Psicoterapia a Cremona.\nNel 1983 Balzarini ottenne, per l'Istituto di Analisi Immaginativa (e per la Scuola Superiore di Formazione in Psicoterapia di Cremona) il patrocinio della Clinica Psichiatrica dell'Universit\u00e0 di Brescia, di cui \u00e8 direttore Augusto Ermentini.\nIn considerazione della maturit\u00e0 raggiunta in campo clinico dall'Analisi Immaginativa, Balzarini, coadiuvato dai membri della SIPAI e dai primi allievi dell'Istituto di Analisi Immaginativa, organizz\u00f2, nel 1985 a Venezia, il primo Congresso Nazionale della Societ\u00e0. In seguito l'analisi immaginativa si arricch\u00ec del contributo teorico e pratico di altri psicoterapeuti, diventando pi\u00f9 definita nella sua impostazione metodologica e clinica.\nNell'opera, pubblicata postuma, \"Analisi Immaginativa\", Balzarini esprime gli aspetti fondamentali del suo pensiero, sviluppato successivamente dagli altri collaboratori della SIPAI.\nMuore in un incidente stradale nell'agosto del 1986.\nIl pensiero.\nDa Robert Desoille, fondatore del metodo del r\u00e8ve \u00e9veill\u00e9 dirig\u00e9, Balzarini attinge il metodo di psicoterapia dell'immagine. Il metodo di Desoille ha il suo perno nel fatto stesso di immaginare, che diviene l'elemento essenziale della cura; nel metodo dell'Analisi Immaginativa, invece, il perno della cura \u00e8 il transfert, e lo scenario immaginario \u00e8 il teatro di rappresentazioni di ci\u00f2 che avviene in ambito transferale.\nBalzarini stesso d\u00e0 una definizione di Analisi Immaginativa in un'intervista pubblicata su Synthesis: "}
{"id": "2610840", "revid": "336009", "url": "https://it.wikipedia.org/wiki?curid=2610840", "title": "SsangYong Chairman W", "text": ""}
{"id": "2610841", "revid": "1543377", "url": "https://it.wikipedia.org/wiki?curid=2610841", "title": "Comologno", "text": "Comologno (in dialetto ticinese \"Comol\u00f6gn\") \u00e8 una frazione del comune svizzero di Onsernone, nel Canton Ticino (distretto di Locarno).\nGeografia fisica.\nComologno con le localit\u00e0 di Spruga, Cappellino, Vocaglia e Corbella si trova in valle Onsernone, a 26 km da Locarno.\nStoria.\nLa parrocchia \u00e8 stata istituita nel 1715 con la separazione da quella di Russo.\nGi\u00e0 comune autonomo, il 1995 \u00e8 stato accorpato agli altri comuni soppressi di Crana e Russo per formare il comune di Onsernone.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nInfrastrutture e trasporti.\nComologno viene servito dal servizio autopostale con la linea 324.\nAmministrazione.\nOgni famiglia originaria del luogo fa parte del comune patriziale di Onsernone e ha la responsabilit\u00e0 della manutenzione di ogni bene ricadente all'interno dei confini della frazione. Il patriziato \u00e8 proprietario della Capanna Alpe Salei, ."}
{"id": "2610849", "revid": "155634", "url": "https://it.wikipedia.org/wiki?curid=2610849", "title": "Torneo di Wimbledon 2006", "text": "Il Torneo di Wimbledon 2006 \u00e8 stata la 120\u00aa edizione del Torneo di Wimbledon e terza prova stagionale dello Slam per il 2006. Si \u00e8 disputato dal 26 giugno al 9 luglio 2006 all'All England Lawn Tennis and Croquet Club. Il singolare maschile \u00e8 stato vinto per la quarta volta consecutiva dallo svizzero Roger Federer, che si \u00e8 imposto sul giovane rivale spagnolo Rafael Nadal in quattro set. Il singolare femminile \u00e8 stato vinto dalla francese Am\u00e9lie Mauresmo, che ha battuto in tre set la belga Justine Henin. Nel doppio maschile si sono imposti i fratelli americani Bob e Mike Bryan, mentre nel doppio femminile hanno trionfato le cinesi Yan Zi e Zheng Jie. Nel doppio misto la vittoria \u00e8 andata ad Andy Ram e Vera Zvonar\u00ebva.\nPartecipanti uomini.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nJunior.\nSingolare ragazzi.\n Thiemo de Bakker ha battuto in finale Marcin Gawron 6-2 7-6(4)\nSingolare ragazze.\n Caroline Wozniacki ha battuto in finale Magdal\u00e9na Ryb\u00e1rikov\u00e1 3-6 6-1 6-3\nDoppio ragazzi.\n Kellen Damico &amp; Nathaniel Schnugg hanno battuto in finale Martin Kli\u017ean &amp; Andrej Martin 7-6(7) 6-2\nDoppio ragazze.\n Alisa Klejbanova e Anastasija Pavlju\u010denkova\nhanno battuto in finale Kristina Antoniychuk e Alexandra Dulgheru 6-1 6-2\nAltri eventi.\nDoppio maschile over 45.\n Kevin Curren &amp; Johan Kriek hanno battuto in finale Peter McNamara &amp; Paul McNamee 7-5 6-7(8) 7-6(9)\nDoppio maschile over 35.\n Todd Woodbridge &amp; Mark Woodforde hanno battuto in finale T.J. Middleton &amp; David Wheaton 6-7(5) 7-5 7-6(4)\nDoppio femminile over 35.\n Rosalyn Nideffer &amp; Jana Novotn\u00e1 hanno battuto in finale Tracy Austin &amp; Nathalie Tauziat 6-4 6-3\nDoppio maschile in carrozzina.\n Shingo Kunieda &amp; Satoshi Saida hanno battuto in finale Michael Jeremiasz &amp; Jayant Mistry 7-5 6-2"}
{"id": "2610850", "revid": "484362", "url": "https://it.wikipedia.org/wiki?curid=2610850", "title": "Maurizio Maraviglia", "text": "Biografia.\nLaureato in giurisprudenza e funzionario del ministero della Pubblica Istruzione Maraviglia fu membro Partito Socialista Italiano fino al 1906. Spostatosi a destra, divenne un sostenitore del nazionalismo e uno dei fondatori dell'Associazione Nazionalista Italiana nel 1910. Importante figura nello sviluppo dell'ideologia nazionalista, fece parte della redazione dell\"'Idea Nazionale\", di cui fu anche condirettore.\nDopo aver partecipato da ufficiale volontario di artiglieria alla prima guerra mondiale, venendo ferito due volte e ottenendo la Croce di Guerra, fu congedato nel 1918. Scrisse anche sull'influente rivista \"Politica\" di Francesco Coppola e Alfredo Rocco. Identificatosi sempre pi\u00f9 con le idee fasciste, fece parte della delegazione incaricata nel 1923 di negoziare la fusione dell'Associazione nel Partito Nazionale Fascista.\nDurante il periodo fascista Maraviglia fu inizialmente una figura di grande importanza. Dal 1924 al 1939 fece parte della Camera dei deputati del Regno d'Italia per la Calabria-Lucania, e come deputato intervenne duramente contro Giacomo Matteotti quando quest'ultimo tenne il suo famoso discorso. Nel 1939 fu nominato senatore. Dal 1938 fu anche membro del Gran Consiglio del Fascismo e riusc\u00ec a garantirsi un'ottima posizione accademica presso l'Universit\u00e0 di Perugia accanto a Sergio Panunzio. Dopo essere stato implicato nei casi di frode collegati alla \"Banca del Sud\", il suo prestigi\u00f2 diminu\u00ec grandemente.\nNel dopoguerra fu deferito alla Alta Corte di Giustizia per le Sanzioni contro il Fascismo e dichiarato decaduto, ma il provvedimento fu cancellato dalla corte di Cassazione. Non prese parte alla vita politica del dopoguerra."}
{"id": "2610854", "revid": "830939", "url": "https://it.wikipedia.org/wiki?curid=2610854", "title": "Heinrich Mayr", "text": "Dottore in filosofia e lic. oec. publ. \u00e8 stato professore dell'insegnamento delle produzioni forestali presso l'Universit\u00e0 di Monaco di Baviera."}
{"id": "2610866", "revid": "27343598", "url": "https://it.wikipedia.org/wiki?curid=2610866", "title": "Hyperion (H\u00f6lderlin)", "text": ""}
{"id": "2610873", "revid": "767487", "url": "https://it.wikipedia.org/wiki?curid=2610873", "title": "Crana", "text": "Crana \u00e8 una frazione del comune svizzero di Onsernone, nel Canton Ticino (distretto di Locarno).\nGeografia fisica.\nCrana si trova in valle Onsernone.\nStoria.\nGi\u00e0 comune autonomo, 1995 \u00e8 stato accorpato agli altri comuni soppressi di Comologno e Russo per formare il comune di Onsernone.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del comune patriziale di Onsernone e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "2610874", "revid": "547034", "url": "https://it.wikipedia.org/wiki?curid=2610874", "title": "Bus \u00c9ireann", "text": "Bus \u00c9ireann (traduzione irlandese di \"Autolinee Irlandesi\") \u00e8 un'azienda che fornisce il servizio di trasporto pubblico in Irlanda ad eccezione dell'area della contea di Dublino, dove invece i trasporti sono garantiti dalla Dublin Bus. Bus \u00c9ireann, costituitasi compagnia indipendente nel 1987, \u00e8 una consociata della C\u00f3ras Iompair \u00c9ireann. Il logo della societ\u00e0 include un Setter irlandese, razza canina naturalmente tipica dell'isola. Il principale hub della compagnia \u00e8 la \"Bus\u00e1ras - Central Bus Station\", situata in Store Street, Dublino.\nDurante il 2007, la compagnia ha trasportato 96 milioni di passeggeri.\nRete di collegamenti.\nI principali servizi forniti da Bus \u00c9ireann in Irlanda, e in Irlanda del Nord con la Ulsterbus, includono: \"expressway\" (come ad esempio gli intercity), servizi per pendolari, servizi \"locali\" e \"scolastici\" . Esiste inoltre il servizio integrativo urbano per le citt\u00e0, come Cork, Galway, Limerick e Waterford e per le pi\u00f9 piccole, come Athlone, Balbriggan, Drogheda, Dundalk, Navan e Sligo.\nTrasporti verso il Regno Unito e l'Europa sono inoltre forniti attraverso i porti di Dublino, D\u00fan Laoghaire e Rosslare Europort con il sistema Eurolines. Sono quindi garantiti collegamenti anche con Londra, Birmingham, Manchester, Liverpool e Leeds.\nServizi.\nBus \u00c9ireann ha fortemente goduto degli investimenti del National Development Plan irlandese. La grande maggioranza della flotta operativa per gli \"expressway\", ed i servizi \"pendolari\" e \"locali\" \u00e8 composta infatti da veicoli di meno di cinque anni. Gli Scuolabus erano invece fino a tempi recenti ex veicoli adibiti al trasporto principale. In seguito ai recenti regolamenti approvati in fatto di cinture di sicurezza tutti i veicoli obsoleti o non conformi sono stati rimpiazzati con nuovi costruiti all'uopo o con pi\u00f9 moderni veicoli di seconda mano (provenienti principalmente dal Regno Unito).\nI principali fornitori di veicoli sono Scania, Volvo e Plaxton.\nIl National Development Plan prevedeva un grande investimento nel servizio trasporto pendolari, specialmente per l'area della Grande Dublino: di conseguenza la compagnia increment\u00f2 in maniera considerevole alcune tratte quali Dublino/Drogheda/Dundalk, Dublino/Ashbourne, Dublino/Ratoath, Dublino/Dunshaughlin/Navan/Kells/Cavan; ci\u00f2 \u00e8 anche conseguenza del boom economico irlandese, noto anche come Tigre celtica.\nBus \u00c9ireann ha inoltre introdotto regolari servizi sulle pi\u00f9 popolari vie di comunicazione, come i servizi ad ogni ora sulle tratte Dublino/Athlone/Galway, Dublino/Belfast, Tralee/Killarney/Cork/Waterford, Cork/Limerick/Aeroporto di Shannon/Galway. \nLa tratta Dublino/Dublino Aeroporto/Newry/Belfast \u00e8 garantita in comunione tra la Bus \u00c9ireann e la Ulsterbus. Infatti, all'epoca della fondazione della compagnia nel febbraio 1987, non esistevano collegamenti tramite autolinee tra Dublino e Belfast, ora \u00e8 previsto un servizio a cadenza oraria in entrambe le direzioni, dalle 6 dei mattina fino alle 21: ci\u00f2 \u00e8 stato reso possibile grazie a diversi fattori, tra cui i pi\u00f9 importanti sono sicuramente il gi\u00e0 citato boom economico noto come Tigre Celtica; il processo di pace in corso in Irlanda del Nord, che ha anche permesso un maggiore sviluppo nell'economia del Nord; l'ascesa dell'industria dei voli low-cost, che ha incredibilmente aumentato il numero di passeggeri transitanti per l'Aeroporto di Dublino. Dall'ottobre 2006, ulteriori corse sono state aggiunte in notturna - alle 23, all'una di notte, alle tre ed alle cinque di mattina - in modo tale da far divenire la tratta la prima attiva 24 ore su 24 nel paese. Infine, \u00e8 stato ulteriormente potenziato fino a giungere a fornire ventiquattro corse al giorno, una all'ora. Un simile servizio \u00e8 dal 18 gennaio 2009 attivo pure sulla tratta Dublin Airport/Rosslare Harbour.\nCos\u00ec come la corse Dublino-Belfast, \u00e8 presente anche la linea transfrontaliera Dublino/Derry, che ormai dal 14 settembre 2006 propone nove servizi giornalieri, anche in notturna. Simile servizio \u00e8 previsto anche per il trasporto interno: sono in via di sviluppo i servizi 24 ore anche sulle tratte Donegal-Dublino, Ballina-Dublino, Sligo-Dublino and Drogheda-Balbriggan-Dublino Aeroporto-Dublino.\nIn effetti, data la legislazione vigente in Irlanda per i trasporti, Bus \u00c9ireann deve ricevere il permesso dal Dipartimento dei Trasporti per alterare tratte ed orari.\nBus \u00c9ireann organizza inoltre speciali tour giornalieri per turismo, con partenza da Dublino per Glendalough, Newgrange, e le Mountains of Mourne; da Cork, verso il Ring of Kerry, County Clare, West Cork e Cape Clear Island; infine, da Galway, tours verso Connemara e Burren.\nLe stazioni Bus \u00c9ireann sono anch'esse state migliorate in diversi punti del paese. L'esempio principale \u00e8 dato dalla stazione di Cork, situata nel centro della citt\u00e0, in Parnell Place. La sua riorganizzazione \u00e8 stata effettuata in preparazione al 2005, anno in cui Cork sarebbe divenuta Capitale Europea della Cultura: i lavori hanno reso questa stazione una delle pi\u00f9 belle ed efficienti d'Irlanda. Anche Sligo, Waterford e Letterkenny si sono dotate di nuove stazioni degli autobus. La nuova stazione di Killarney \u00e8 direttamente integrata in un centro commerciale. Limerick si doter\u00e0 a breve di una nuova stazione.\nBus \u00c9ireann ha inoltre vinto l'appalto per la fornitura dei pullman in concomitanza della Ryder Cup, ospitata al K Club, vicino Straffarn, dal 22 al 24 settembre 2006.\nIl 20 gennaio 2009, Bus \u00c9ireann annuncia l'imminente dismissione di 320 impiegati e 150 mezzi in conseguenza alla crisi economica. Alcuni servizi sono stati infatti cancellati o ridotti al minimo in conseguenza ai tagli.\nSicurezza.\nBus \u00c9ireann ha un buon record di sicurezza, ma \u00e8 andata incontro ad alcuni incidenti fatali durante gli ultimi anni, in particolare con alcuni scuolabus, divenuti oggetto di investigazione. In seguito alla morte di cinque studentesse causata da un incidente mortale a County Meath nel 2005, tutti gli scuolabus sono stati dotati di cinture di sicurezza. In conseguenza di ci\u00f2 si \u00e8 anche proceduto alla dismissione di numerosi mezzi obsoleti. Sono accaduti anche alcuni incidenti gravi ma non fatali, come la caduta dentro al fiume Liffey, a Dublino, di un autobus fuori servizio, dopo la collisione con un altro veicolo. La compagnia ha inoltre dovuto pubblicare diversi avvisi per ricordare al pubblico di attendere l'arrivo del bus con ordine, dopo una serie di incidenti in cui i pedoni erano stati colpiti alla testa dai grossi specchietti retrovisori dei veicoli.\nBus \u00c9ireann agisce secondo lo School Transport Scheme per conto del Dipartimento di Educazione e Scienza. Il County Meath VEC assiste Bus \u00c9ireann nell'amministrazione del servizio in County Meath per tutte le scuole di secondo livello. Bus \u00c9ireann \u00e8 responsabile della pianificazione delle tratte, dell'assunzione degli autisti, della raccolta dei passeggeri e della messa a norma per quanto riguarda sicurezza e assicurazioni.\nNumerose di queste tratte sono date in gestione a compagnie locali di bus, quali Dunshaughlin Coach Hire, Donnie Quinn, O'Rourkes e O'Reilys."}
{"id": "2610882", "revid": "287204", "url": "https://it.wikipedia.org/wiki?curid=2610882", "title": "Tremate!", "text": "Tremate! (\"Be Afraid. Be Very Afraid!\") \u00e8 l'ottantaduesimo libro della serie horror per ragazzi \"Piccoli brividi\", scritta da R. L. Stine.\nTrama.\nI due amici Connor Buckley e Emily Zinman si annoiano da morire. Per loro \u00e8 arrivata l'estate ma hanno gi\u00e0 provato tutti i giochi e i passatempi e non sapendo come possano passare il tempo decidono di andare a vedere una vendita di oggetti usati dell'antipatico vicino di Connor, il signor Goma. Nel garage del vecchio brontolone, trovandosi a disagio, Connor e Emily decidono di andarsene ma vengono aspramente accusati da Goma di essere dei ladri; stizzito dall'accusa, senza farsi notare, Connor ruba un mazzo di carte da un tavolo. I due vengono raggiunti poco dopo dal loro amico Kyle Boots e iniziano subito una partita: il gioco si chiama \"Tremate!\" e si riveler\u00e0 essere un pericoloso gioco di ruolo in cui qualsiasi mossa effettuata dai giocatori si avvera. Purtroppo per loro vengono scoperti dal signor Goma quando si verificano effetti catastrofici sulla citt\u00e0 man mano che il gioco prosegue, come ad esempio quando un esercito di cavalieri distrugge la casa dei vicini di Connor o un drago gigantesco semina il panico nel quartiere. Connor decide di andare da Goma per restituirgli il mazzo ma anche lui e i suoi amici, anagrammando il nome Goma, capiscono che \u00e8 un mago e non fanno in tempo a scappare che vengono risucchiati nel gioco per \"viverlo\" come ha detto loro il vecchio mago.\nTrovandosi nel gioco arrivano ad una stradina dove degli esseri, i Jekel, cercano invano di mangiarli dopo aver fatto bere loro del veleno. Riuscendo a scappare per\u00f2 la fortuna non li assiste e si trovano in un campo dove da alcuni fusti di granoturco fuoriescono degli esseri chiamati Stelk che tentano invano di acchiapparli ma che lo faranno ben presto visto che non ci sono vie d'uscita. Dopo la scritta FINISCI TU LA STORIA ci ritroveremo nei panni di altri due protagonisti, perch\u00e9 quei tre dell'inizio erano soltanto protagonisti di un libro che stava leggendo il piccolo Mark insieme a sua sorella Amy. Dopo aver letto il racconto Amy vede il mazzo di carte in esclusiva con il libro, che \u00e8 molto simile a quello di qui si narrava in quest'ultimo. Cominciata la partita tra i due, Amy pesca una carta che li catapulta in una stradina ignota fuori casa. La strada in questione fa incontrare Amy e Mark con i tre protagonisti prima elencati, ovvero Connor, Emily e Kyle. Dopo un breve discorso alla piccola Amy viene in mente un'idea: se troveranno un mago possono essere catapultati fuori. In cerca del mago la sfortuna purtroppo li perseguita facendoli incontrare con uno squadrone di omini, i Krel, che li conducono vicino ad un dirupo.\nMark allora tenta un gesto disperato, avendo letto una pagina del libro che narrava di Connor che si metteva in tasca la carta del mago Goma decide di strapparla per mettere fine all'incantesimo. E c'entra ancora la sfortuna che fa volare la carta di mano a Mark che si getta a sua volta dal dirupo e straccia la carta cadendo gi\u00f9... sempre pi\u00f9 gi\u00f9... fino alla scritta FINISCI TU LA STORIA. Ebbene s\u00ec, il vero protagonista \u00e8 un ragazzo di nome Ross che si trova nella biblioteca scolastica e che \u00e8 stato costretto a leggere un libro come compito. Il libro in questione \u00e8 sempre \"Tremate!\" ma stavolta senza carte perch\u00e9 a dargli queste ultime ci sar\u00e0 proprio il signor Agom (anagramma di \"Goma\" e quindi di \"Mago\")."}
{"id": "2610884", "revid": "113864465", "url": "https://it.wikipedia.org/wiki?curid=2610884", "title": "Arena Alto Adige", "text": "L'Arena Alto Adige (in tedesco \"S\u00fcdtirol Arena\") \u00e8 lo stadio di biathlon di Rasun Anterselva, in provincia di Bolzano (Italia). La struttura ospiter\u00e0 le gare di biathlon dei XXV Giochi olimpici invernali di Milano-Cortina 2026.\nStoria.\nL'impianto, iniziato a costruire nel 1969 e aperto nel 1971, ha da allora regolarmente ospitato una tappa della Coppa del Mondo di biathlon, oltre che sei edizioni dei Mondiali (1975, 1976, 1983, 1995, 2007 e 2020) e due edizioni dei Mondiali juniores (1975 e 1983).\nIn occasione dei Mondiali del 2007, nel periodo di gare, si sono avuti 117.000 spettatori, con punte di 23.000 nella giornata di sabato 10 febbraio.\nLuogo.\nLa struttura si trova alla fine della Valle di Anterselva (laterale della Val Pusteria) ad un'altezza di 1600 m s.l.m., nei pressi del lago di Anterselva; .\nCostruzione dello stadio.\nPer i Mondiali del 2007 lo stadio venne rimodernato (a partire dal 2006): . La spesa totale fu di 6,9 milioni di euro."}
{"id": "2610900", "revid": "155634", "url": "https://it.wikipedia.org/wiki?curid=2610900", "title": "Torneo di Wimbledon 2006 - Singolare maschile", "text": "Roger Federer ha centrato la quarta vittoria consecutiva battendo in finale Rafael Nadal con il punteggio di 6-0, 7-6(5), 6(2)7, 6-3."}
{"id": "2610903", "revid": "287204", "url": "https://it.wikipedia.org/wiki?curid=2610903", "title": "Trotternish", "text": "Trotternish (in lingua gaelica scozzese: \"Tr\u00f2ndairnis\") \u00e8 la penisola pi\u00f9 settentrionale dell'Isola di Skye, in Scozia.\nLa sua pi\u00f9 famosa caratteristica \u00e8 costituita dalla Trotternish landslip, una enorme faglia geologica che corre per tutta la lunghezza della penisola, circa 30 km. La faglia contiene due dei pi\u00f9 famose attrazioni dell'isola di Skye: l'Old Man of Storr, un picco roccioso isolato, e la Quiraing, un'area di\nformazioni rocciose singolari. La sommit\u00e0 dell'Old Man of Storr costituisce il punto pi\u00f9 elevato della penisola.\nIl punto pi\u00f9 settentrionale della penisola di Trotternish, \"Rubha H\u00f9inis\", \u00e8 anche il punto pi\u00f9 a Nord dell'intera isola di Skye. I tre principali insediamenti urbani della penisola sono: Portree (generalmente riconosciuta come la capitale dell'isola di Skye), Uig e Staffin."}
{"id": "2610905", "revid": "827882", "url": "https://it.wikipedia.org/wiki?curid=2610905", "title": "Summer school", "text": ""}
{"id": "2610907", "revid": "729019", "url": "https://it.wikipedia.org/wiki?curid=2610907", "title": "3-pirrolidone", "text": "Il 3-Pirrolidone \u00e8 un composto organico facente parte della famiglia delle ammine cicliche.\n\u00c8 l'isomero del 2-Pirrolidone dal quale differisce per la posizione dell'atomo di ossigeno rispetto all'azoto all'interno del ciclo."}
