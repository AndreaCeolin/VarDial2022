{"id": "2624091", "revid": "729019", "url": "https://it.wikipedia.org/wiki?curid=2624091", "title": "Coppa del Mondo di combinata nordica 1988", "text": "La Coppa del Mondo di combinata nordica 1988, quinta edizione della manifestazione organizzata dalla Federazione Internazionale Sci, ebbe inizio il 18 dicembre 1987 a Bad Goisern, in Austria, e si concluse il 25 marzo 1988 a Rovaniemi, in Finlandia.\nFurono disputate 7 gare in altrettante localit\u00e0, tutte individuali Gundersen: 6 su trampolino normale, 1 su trampolino lungo. Nel corso della stagione si tennero i XV Giochi olimpici invernali di , non validi ai fini della Coppa del Mondo, il cui calendario contempl\u00f2 dunque un'interruzione nel mese di febbraio.\nL'austriaco Klaus Sulzenbacher si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Torbj\u00f8rn L\u00f8kken era il detentore uscente del trofeo.\nRisultati.\nLegenda:\nIN = individuale Gundersen\nNH = trampolino normale\nLH = trampolino lungo"}
{"id": "2624092", "revid": "287204", "url": "https://it.wikipedia.org/wiki?curid=2624092", "title": "Ludwig Schneider (disambigua)", "text": ""}
{"id": "2624094", "revid": "1442080", "url": "https://it.wikipedia.org/wiki?curid=2624094", "title": "Henry Beaufort, III duca di Somerset", "text": "Biografia.\nFiglio di Edmund Beaufort, II duca di Somerset e di Lady Eleanor Beauchamp, era il cugino di Margaret Beauford e di Richard Neville, Conte di Warwick e II Duca di Buckingham.\nGuerra delle due rose - Lancaster.\nHenry Beaufort combatte nella prima battaglia di St Albans (1455), in cui suo padre perse la vita ed egli fu gravemente ferito. Fu fra i principali condottieri delle armate Lancaster nella battaglia di Wakefield (1460), nella seconda battaglia di St Albans (1461) e nella battaglia di Towton (1461); quest'ultima, risoltasi con la vittoria degli York, lo costrinse alla fuga in Scozia.\nDalla Scozia si diresse in Francia per negoziare degli aiuti, ma fu imprigionato per un certo periodo di tempo e perci\u00f2 ricondotto in Inghilterra dalla Scozia.\nPresidi\u00f2 numerosi castelli in Northumberland. Arresosi durante l'assedio di uno dei castelli da lui occupati, indic\u00f2 le proprie richieste affinch\u00e9 fosse sancita la pace con il re Edoardo IV d'Inghilterra.\nGuerra delle due rose - Edoardo IV ed il ritorno sotto i Lancaster.\nIl re perdon\u00f2 Beaufort solo dopo aver inflitto numerose sconfitte agli altri comandanti dei Lancaster, affinch\u00e9 la sua posizione sul trono restasse salda; quindi, il 10 marzo 1462 restaur\u00f2 i titoli e le propriet\u00e0 espropriati al Duca di Somerset.\nL'anno seguente Somerset rimase vicino al re, partecipando alla corte e consigliandolo militarmente. Tuttavia, alla fine del 1463 ritorn\u00f2 nuovamente a supportare la causa dei Lancaster, si affrett\u00f2 a raggiungere il settentrione del paese e radun\u00f2 delle truppe. Resistette nel nord dell'Inghilterra fino al maggio 1464, quando fu sconfitto nella battaglia di Hexham e decapitato il giorno stesso. Fu poi sepolto nell'abbazia di Hexham.\nSomerset mor\u00ec senza essersi sposato e non lasci\u00f2 alcun erede legittimo, sebbene avesse avuto un figlio illegittimo (successivamente legittimato) da Joan Hill, ovvero Charles Somerset, I conte di Worcester, da cui discendono i Conti ed i Marchesi ed in seguito Duchi di Beaufort, che sono ancora oggi l'ultima linea di discendenza maschile dei Plantageneti ed il secondo casato dei conti d'Angi\u00f2."}
{"id": "2624106", "revid": "287204", "url": "https://it.wikipedia.org/wiki?curid=2624106", "title": "VdB 37", "text": "vdB 37 \u00e8 una nebulosa a riflessione visibile nella costellazione di Orione.\nSi individua circa 5\u00b0 a nordovest della stella , in una regione relativamente povera di stelle appariscenti; l'astro visibile ad occhio nudo pi\u00f9 prossimo alla nube \u00e8 18 Orionis, di magnitudine 5,52. La stella responsabile dell'illuminazione dei gas della nebulosa, la stella in essa contenuta, \u00e8 catalogata come HD\u00a034454, una gigante rossa di classe spettrale M2III che imprime ai gas circostanti una colorazione rossastra; essendo una stella variabile, ha anche la designazione di variabile V1057\u00a0Orionis: si tratta di una variabile semiregolare di tipo B. Secondo la misurazione della parallasse, pari a 5,48-5,51 mas, si deduce una distanza della stella e della nube di circa 181-182\u00a0parsec (circa 595 anni luce), restando dunque in primo piano rispetto al grande Complesso nebuloso molecolare di Orione."}
{"id": "2624108", "revid": "125237225", "url": "https://it.wikipedia.org/wiki?curid=2624108", "title": "Busche", "text": ""}
{"id": "2624115", "revid": "12458", "url": "https://it.wikipedia.org/wiki?curid=2624115", "title": "Nazionale di pallacanestro femminile del Giappone", "text": "La nazionale femminile di pallacanestro del Giappone, selezione delle migliori giocatrici di pallacanestro di nazionalit\u00e0 giapponese, rappresenta il Giappone nelle manifestazioni internazionali femminili di pallacanestro organizzate dalla FIBA. \u00c8 gestita dalla Japan Basketball Association.\nStoria.\nAffiliata alla FIBA dal 1936, la nazionale giapponese, nonostante lo scarso appeal che la pallacanestro nipponica riscuote a livello internazionale, \u00e8 stata, nell'arco degli anni '70 una delle pi\u00f9 forti nazionali al mondo, forte dell'argento ai Mondiali nel 1975 ed al 5\u00ba posto alla Olimpiade dell'anno seguente. Dopo un calo vistoso, l'acuto con l'Argento olimpico a Tokyo 2020.\nNei Campionati continentali asiatici, come la compagine maschile, la fa da padrona, con 21 medaglie su 24 partecipazioni."}
{"id": "2624116", "revid": "121027433", "url": "https://it.wikipedia.org/wiki?curid=2624116", "title": "Equo processo", "text": "L'equo processo \u00e8 uno dei diritti fondamentali dell'uomo, riconosciuto come tale in tutti gli ordinamenti degli Stato di diritto.\n\u00c8 sancito in modo espresso dall'art. 10 della Dichiarazione Universale dei Diritti dell'Uomo nonch\u00e9 dall'art. 6 della Convenzione europea per la salvaguardia dei diritti dell'uomo e delle libert\u00e0 fondamentali.\nDescrizione.\nUn processo che leda questa fondamentale prerogativa, in uno Stato di diritto, deve essere ripetuto o il suo verdetto deve essere cassato. Fattori ostativi possono essere considerati:\nIl diritto ad un equo processo passa attraverso alcuni requisiti:\nNel diritto internazionale.\nDichiarazione universale dei diritti umani.\nL'art. 10 stabilisce che:\nConvenzione europea sui diritti dell'uomo.\nLa tutela del diritto a un equo processo \u00e8 tutelato sostanzialmente dall'art. 6 della Convenzione europea per la salvaguardia dei diritti dell'uomo e delle libert\u00e0 fondamentali (CEDU) recante titolo \"Diritto ad un processo equo\" che riconosce ad ogni persona il diritto a vedere la sua causa esaminata e decisa entro un lasso di tempo ragionevole, come componente del diritto ad un equo processo.\nLa tutela \u00e8 riconosciuta anche da altre disposizioni come l'art. 3 (\"Indennizzo per detenzione iniqua\") e l'art. 4 (\"Ne bis in idem\") come modificati dal Protocollo n. 7 del 22 novembre 1984 (entrato in vigore dal 1\u00ba novembre 1988), il quadro \u00e8 poi completato dall'affermazione del principio di legalit\u00e0 sancito dall'art. 7 (\"Nessuna pena senza legge\") e dall'art. 8 (\"Diritto al rispetto della vita privata e familiare\").\nL'art. 41 dispone che la Corte \"accorda, quando \u00e8 il caso, una equa soddisfazione alla parte lesa\". Sono stati oggetto di indennizzo i casi di violazione dei principi del contraddittorio, della ragionevole durata del processo, della terziet\u00e0 e indipendenza del giudice.\nNelle legislazioni statali.\nItalia.\nSecondo Giuliano Vassalli con la modifica dell'articolo 111 della Costituzione della Repubblica Italiana disposta ai sensi della legge costituzionale 22 novembre 1999, n. 1, il giusto processo \u00e8 divenuto \u00abprincipio costituzionale ..., con la conseguenza che un processo di troppa lunga durata \u00e8 un processo ingiusto e virtualmente incostituzionale\u00bb. Il ricorso ai sensi della legge Pinto pu\u00f2 essere esperito qualora un procedimento giudiziario ecceda i termine di durata ragionevole di un processo secondo la Corte europea dei diritti dell'uomo (CEDU), in base all'art. 13 della Convenzione che prevede il diritto ad un ricorso effettivo contro ogni possibile violazione della Convenzione.\nRiguardo al \"caso Brusco\", la CEDU ha statuito che tutti i casi pendenti a Strasburgo dal 2001 (sui quali non sia ancora stato dato un giudizio di ricevibilit\u00e0 da parte della Corte) debbano tornare in Italia per l'appello interno secondo la legge Pinto. La sentenza \"Brusco\" \u00e8 stata criticata per gli alti costi processuali presenti nella procedura interna italiana, ed inesistenti a Strasburgo. Il ricorso per il risarcimento da ingiusto processo pu\u00f2 essere richiesto usufruendo l'assistenza del gratuito patrocinio in presenza dei requisiti reddituali di legge.\nIn base alla legge Pinto, e successive modifiche, qualora il procedimento superi una durata di tempo ragionevole, stimata dal legislatore in 3 anni per il procedimento di primo grado, 2 anni per il secondo ed 1 anno per la cassazione a prescindere dall\u2019esito della lite e/o in caso di conciliazione della lite, si ha diritto ad una somma di denaro per ogni anno di eccessiva durata del processo.\nStati Uniti d'America.\nIl diritto ad un equo processo \u00e8 sancito dal VI emendamento della Costituzione degli Stati Uniti."}
{"id": "2624118", "revid": "27521517", "url": "https://it.wikipedia.org/wiki?curid=2624118", "title": "Diritto alla difesa", "text": ""}
{"id": "2624119", "revid": "599013", "url": "https://it.wikipedia.org/wiki?curid=2624119", "title": "Muretto di Alassio", "text": "Il muretto di Alassio \u00e8 una installazione consistente in un muro su cui nel corso del tempo sono state apposte numerose piastrelle in ceramica, variamente decorate, recanti le firme di personaggi celebri. Si trova ad Alassio, in provincia di Savona, in corso Dante Alighieri di fronte allo storico Caff\u00e8 Roma, l'opera fu ideata da Mario Berrino insieme allo scrittore Ernest Hemingway.\nStoria.\nL'idea di abbellire e decorare una rustica parete di pietre sconnesse che ancora cinge un giardino pubblico venne nel 1953 al proprietario dell'antistante locale \"Caf\u00e8 Roma\" Mario Berrino e subito accolse il favore e l'appoggio del suo amico, lo scrittore statunitense Ernest Hemingway, soggiornante nella cittadina del ponente ligure e abituale frequentatore del caff\u00e8. Non avendo un'apposita autorizzazione da parte del Comune di Alassio le prime tre piastrelle in ceramica - realizzate dal ceramista Ivos Pacetti e con le firme dello scrittore, del Quartetto Cetra e del chitarrista Cosimo Di Ceglie - furono apposte quasi segretamente all'alba del 1953.\nIl giorno dopo non si verific\u00f2 nessuna azione disciplinare o di rimozione da parte dell'ente comunale e ci\u00f2 convinse l'ideatore a continuare la sua opera con l'aggiunta, giorno dopo giorno, di analoghe e irregolari piastrelle colorate che inizialmente riportavano le firme dei pi\u00f9 illustri clienti del Caff\u00e8 Roma alle quali, con il passare degli anni e con la popolarit\u00e0 di questo muretto decorato, si aggiunsero quelle di numerose personalit\u00e0 del cinema, della televisione, della moda, dello spettacolo e dello sport: se ne contano quasi 1.000.\nCollegato al muretto \u00e8 l'omonimo concorso di bellezza che si svolgeva nella citt\u00e0 di Alassio: Miss Muretto.\nDescrizione.\nIl muro \u00e8 ora ricoperto di circa mille piastrelle in ceramica con la riproduzione degli autografi di personaggi famosi. Inizialmente quelli che avevano frequentato il locale di Berrino, da lui raccolti, poi con gli anni quelli che visitavano Alassio. Vi sono anche numerose piastrelle con stemmi di Comuni, associazioni e circoli, e anche di personaggi di fantasia (Hansel e Gretel). \nFu poi aggiunta la statua bronzea degli \"Innamorati\" sopra il muretto, opera dello scultore Eros Pellini.\nLe piastrelle.\nAlcuni degli autografi presenti sul muretto:\nCuriosit\u00e0.\nSu ispirazione del celebre Muretto, ancora ad Alassio, nei giardini Morteo di piazza Stalla, dal luglio 2013 si \u00e8 creato anche un \u201cmuretto dei cani\u201d con piastrelle raffiguranti \u201ci migliori amici dell\u2019uomo\u201d di alassini e non."}
{"id": "2624124", "revid": "599013", "url": "https://it.wikipedia.org/wiki?curid=2624124", "title": "Vitalij Zacharov", "text": ""}
{"id": "2624129", "revid": "27521660", "url": "https://it.wikipedia.org/wiki?curid=2624129", "title": "Giusto processo", "text": ""}
{"id": "2624130", "revid": "27521668", "url": "https://it.wikipedia.org/wiki?curid=2624130", "title": "Diritto al giusto processo", "text": ""}
{"id": "2624131", "revid": "27521677", "url": "https://it.wikipedia.org/wiki?curid=2624131", "title": "Diritto a un equo processo", "text": ""}
{"id": "2624132", "revid": "767487", "url": "https://it.wikipedia.org/wiki?curid=2624132", "title": "Javier Garc\u00eda Delgado", "text": "Palmar\u00e8s.\nIn carriera ha conseguito i seguenti risultati:"}
{"id": "2624135", "revid": "39884", "url": "https://it.wikipedia.org/wiki?curid=2624135", "title": "Andr\u00e9 We\u00dfels", "text": "Palmar\u00e8s.\nIn carriera ha conseguito i seguenti risultati:"}
{"id": "2624137", "revid": "767487", "url": "https://it.wikipedia.org/wiki?curid=2624137", "title": "Gu Gyo-dong", "text": ""}
{"id": "2624138", "revid": "267975", "url": "https://it.wikipedia.org/wiki?curid=2624138", "title": "Dipartimento di Capital (Mendoza)", "text": ""}
{"id": "2624140", "revid": "99480312", "url": "https://it.wikipedia.org/wiki?curid=2624140", "title": "Kim Jeong-gwan", "text": ""}
{"id": "2624143", "revid": "99892174", "url": "https://it.wikipedia.org/wiki?curid=2624143", "title": "Shen Weiwei", "text": ""}
{"id": "2624145", "revid": "1833487", "url": "https://it.wikipedia.org/wiki?curid=2624145", "title": "Alten", "text": "ALTEN \u00e8 una societ\u00e0 internazionale di consulenza specializzata in innovazione tecnologica e ingegneristica nata in Francia nel 1988 di 34.000 collaboratori e quotata dal 1998 alla Borsa di Parigi.\nOpera nei settori di tecnologia dell'informazione, elettronica, software embedded, reti di telecomunicazioni e ingegneria.\nFiliali.\nItalia.\nALTEN Italia \u00e8 la filiale italiana del Gruppo ALTEN, nata nel 2004.\nHa 11 sedi a Genova, Milano, Brescia, Torino, Bologna, Cesano Boscone, Padova, Roma, Napoli, Firenze e Bari con circa 1600 dipendenti. Nel 2015 ha registrato un fatturato di circa 56 milioni di euro.\nLe aree di competenza sono:\nStoria.\nNel 2004 il gruppo ALTEN ha acquisito DEC Informatica Spa, azienda italiana operante nel campo dell'ICT. Nel 2010 vi \u00e8 stata la fusione con Onion Spa, anch'essa operante nel campo dell'ICT, formando cos\u00ec l'attuale ALTEN Italia Spa. Sempre nel 2010 \u00e8 avvenuta la fusione con Positech."}
{"id": "2624148", "revid": "160832", "url": "https://it.wikipedia.org/wiki?curid=2624148", "title": "Via ferrata del Cabirol", "text": "La ferrata del Cabirol \u00e8 una via ferrata costiera che si sviluppa per circa 1000 metri lungo le falesie calcaree del promontorio di Capo Caccia, in Sardegna, a 22\u00a0km da Alghero.\nL'itinerario, mai estremo, si snoda in un ambiente naturale stupefacente, lungo pareti a picco sul mare di altezze variabili tra i 150 ed i 208 metri.\nDescrizione.\nDal piazzale-belvedere di fronte all'Isola di Foradada ci si dirige verso sud seguendo il bordo delle alte falesie costiere.\nSi supera l'imbocco di una piccola grotta e dopo appena una cinquantina di metri si individua sulla destra un varco, omino di pietre, dove si trova una bacheca in legno (non visibile dal sentiero) e dove ha inizio il cavo d'acciaio di protezione. Waypoint UTM 04.28.805 44.91.520, tempo di avvicinamento circa 20 minuti.\nIl percorso \u00e8 caratterizzato da due cenge: quella bassa che si percorre durante l'andata \u00e8 pi\u00f9 facile e priva di difficolt\u00e0 tecniche; quella alta invece, pi\u00f9 esile ed impegnativa \u00e8 caratterizzata da diversi traversi esposti e piccole verticali.\nIl tempo di percorrenza totale \u00e8 di circa 3 ore."}
{"id": "2624153", "revid": "1543377", "url": "https://it.wikipedia.org/wiki?curid=2624153", "title": "Beno\u00eet Janvier", "text": "Palmar\u00e8s.\nIn carriera ha conseguito i seguenti risultati:"}
{"id": "2624156", "revid": "62748", "url": "https://it.wikipedia.org/wiki?curid=2624156", "title": "The King's Singers", "text": ""}
{"id": "2624162", "revid": "123334863", "url": "https://it.wikipedia.org/wiki?curid=2624162", "title": "Claudio Giorgi", "text": "Carriera.\nNella sua carriera ha usato gli pseudonimi Claudio De Molinis e Claude Miller."}
{"id": "2624163", "revid": "6923", "url": "https://it.wikipedia.org/wiki?curid=2624163", "title": "Stimolazione del nervo vago", "text": "La stimolazione del nervo vago, o VNS (dall'inglese \"Vagus Nerve Stimulation\") \u00e8 un tipo di trattamento approvato dalla FDA (Food and Drug Administration) e praticato per curare l'epilessia farmaco-resistente e la depressione . \u00c8 indicata a tutti i pazienti epilettici e depressi che non risultano ottenere benefici dalle terapie farmacologiche convenzionali.\nTecnica.\nConsiste nell'impianto chirurgico sottocutaneo di un piccolo generatore d'impulsi a batteria - simile a un pacemaker - che viene posizionato nella parte sinistra dell'alto torace. Alcuni fili sottili e flessibili vengono fatti passare sottopelle fino al collo ed erogano impulsi moderati ed intermittenti al nervo vago sinistro, sul quale vengono collocati due elettrodi e un ancoraggio. Il nervo vago trasmette tali impulsi alle aree del cervello coinvolte nella regolazione dell'umore, del sonno, dell'appetito, della motivazione e di altri importanti sintomi.\nAltri tipi di stimolazione.\nAnche la tecnica utilizzata talvolta per alleviare il singhiozzo o (sconsigliata da pubblicazioni recenti) sindrome da iperventilazione, di respirare aria in un sacchetto causando l'aumento di anidride carbonica nel sangue (ipercapnia), stimola il nervo vago.\nEfficacia.\nDa studi specifici \u00e8 dimostrato che la terapia VNS, effettuata in combinazione con l'assunzione di farmaci antidepressivi, pu\u00f2 risultare realmente efficace per alcuni gruppi di pazienti depressi in modo cronico.\nEffetti collaterali.\nEsistono numerosi e attendibili studi clinici che dimostrano che la terapia VNS \u00e8 in generale ben tollerata e non produce effetti collaterali rilevanti. Fra questi ultimi, i pi\u00f9 frequenti sono una leggera alterazione della voce, raucedine temporanea, tosse, formicolio a livello della gola, respiro affannoso, sintomi che si possono presentare in modo intermittente durante la fase di stimolazione."}
{"id": "2624164", "revid": "697352", "url": "https://it.wikipedia.org/wiki?curid=2624164", "title": "Bard", "text": ""}
{"id": "2624166", "revid": "124123", "url": "https://it.wikipedia.org/wiki?curid=2624166", "title": "Jean-Michel Lucenay", "text": ""}
{"id": "2624168", "revid": "729019", "url": "https://it.wikipedia.org/wiki?curid=2624168", "title": "Aeroporto Internazionale Murtala Muhammed", "text": "L'Aeroporto Internazionale Murtala Muhammed \u00e8 un aeroporto situato a Ikeja, nello Stato di Lagos ed \u00e8 il maggior scalo aeroportuale della Nigeria. Serve la citt\u00e0 di Lagos. Il terminal internazionale \u00e8 stato progettato prendendo spunto dall'Aeroporto di Amsterdam-Schiphol. La struttura ha aperto ufficialmente il 15 marzo 1979.\nL'aeroporto \u00e8 hub della Arik Air.\nNel 2011 l'aeroporto ha gestito 6\u00a0748\u00a0290 passeggeri, suddivisi tra 4\u00a0127\u00a0100 su voli nazionali e 2\u00a0621\u00a0190 su voli internazionali, con un incremento rispetto al 2010 rispettivamente del 6,8 % e 8,8 %."}
{"id": "2624169", "revid": "486946", "url": "https://it.wikipedia.org/wiki?curid=2624169", "title": "Murtala Muhammed International Airport", "text": ""}
{"id": "2624172", "revid": "486946", "url": "https://it.wikipedia.org/wiki?curid=2624172", "title": "Aeroporto di Lagos-Murtala Mohammed", "text": ""}
{"id": "2624175", "revid": "486946", "url": "https://it.wikipedia.org/wiki?curid=2624175", "title": "Murtala Mohammed International Airport", "text": ""}
{"id": "2624176", "revid": "27522478", "url": "https://it.wikipedia.org/wiki?curid=2624176", "title": "Mutu", "text": ""}
{"id": "2624177", "revid": "1543377", "url": "https://it.wikipedia.org/wiki?curid=2624177", "title": "Dipartimento di General Alvear (Mendoza)", "text": "General Alvear \u00e8 un dipartimento argentino, situato nella parte sud-orientale della provincia di Mendoza, con capoluogo General Alvear.\nGeografia fisica.\nIl dipartimento \u00e8 istituito con legge provinciale il 12 agosto 1914. Esso confina a nord e ad ovest con il dipartimento di San Rafael, a est con la provincia di San Luis e a sud con quella di La Pampa. Si trova a 300\u00a0km circa dalla capitale della provincia, Mendoza, e a 863\u00a0km dalla capitale federale, Buenos Aires.\nSociet\u00e0.\nEvoluzione demografica.\nSecondo il censimento del 2010, su un territorio di 14.448\u00a0km\u00b2, la popolazione ammontava a 46.429 abitanti, con un aumento demografico del 5,2% rispetto al censimento del 2001.\nAmministrazione.\nIl dipartimento, come tutti i dipartimenti della provincia, \u00e8 composto da un unico comune, suddiviso in 4 distretti (\"distritos\" in spagnolo):\nAltre localit\u00e0 sono:"}
{"id": "2624178", "revid": "767487", "url": "https://it.wikipedia.org/wiki?curid=2624178", "title": "Lars Schache", "text": "\u00c8 il marito di Anja M\u00fcller."}
{"id": "2624182", "revid": "1573940", "url": "https://it.wikipedia.org/wiki?curid=2624182", "title": "Chorthippus albomarginatus", "text": "Chorthippus albomarginatus () \u00e8 un insetto ortottero della famiglia Acrididae.\nDistribuzione e habitat.\n\u00c8 una specie con areale euro-asiatico.In Italia \u00e8 segnalato solo in Toscana, Umbria e Lazio.\nTassonomia.\nComprende le seguenti sottospecie:"}
{"id": "2624183", "revid": "599013", "url": "https://it.wikipedia.org/wiki?curid=2624183", "title": "Anja Schache", "text": "\u00c8 la moglie di Lars Schache.\nPalmar\u00e8s.\nIn carriera ha conseguito i seguenti risultati:"}
{"id": "2624185", "revid": "116944", "url": "https://it.wikipedia.org/wiki?curid=2624185", "title": "Stemma d'inchiesta", "text": ""}
{"id": "2624188", "revid": "729019", "url": "https://it.wikipedia.org/wiki?curid=2624188", "title": "Aeroporto di Tripoli", "text": "L'Aeroporto di Tripoli (in arabo: \u0645\u0637\u0627\u0631 \u0637\u0631\u0627\u0628\u0644\u0633 \u0627\u0644\u0639\u0627\u0644\u0645\u064a) \u00e8 un aeroporto situato a 34\u00a0km a sud della citt\u00e0 di Tripoli in Libia a Bin Gashir (gi\u00e0 Castel Benito).\nL'aeroporto \u00e8 hub per le compagnie aeree Afriqiyah Airways (con circa 83 voli settimanali) e Buraq Air (con 42 voli) oltre che per la compagnia di bandiera Libyan Airways che gestisce circa 98 partenze settimanali.\nStoria.\nNel 1938, per iniziativa di Italo Balbo, governatore della Libia italiana e aviatore, fu creato a Castel Benito un campo d'aviazione della Regia Aeronautica, sede della scuola di paracadutismo dei Fanti dell'aria, che poi daranno origine alla Folgore.\nAperto poco tempo dopo anche al traffico civile e noto come \"Aeroporto di Tripoli-Castel Benito\", oper\u00f2 fino all'occupazione alleata del 1943. In quello stesso anno divenne sede di una base aerea della Royal Air Force con il nome di \"RAF Castel Benito\", finch\u00e9 nel 1952 cambi\u00f2 nome in \"RAF Idris\" in onore di re Idris I di Libia.\nNel 1969, in seguito al colpo di stato di Gheddafi, divenne aeroporto civile e prese il nome di \"Aeroporto Internazionale di Tripoli\"."}
{"id": "2624189", "revid": "339392", "url": "https://it.wikipedia.org/wiki?curid=2624189", "title": "Tripoli International Airport", "text": ""}
{"id": "2624191", "revid": "219110", "url": "https://it.wikipedia.org/wiki?curid=2624191", "title": "Javier Men\u00e9ndez", "text": "Biografia.\nInizia a praticare scherma all'Avana (Cuba) nel 1988, con i Maestri Federali messi a disposizione dal locale Comitato Olimpico fino a raggiungere il titolo nazionale individuale di fioretto giovanile under 14. Nel 1995 si trasferisce a Madrid e prende lezioni prima con il Maestro Javier Villapalos e successivamente con il Maestro Jesus Esperanza. In Spagna si manifestano i suoi primi risultati giovanili importanti ed entra a far parte della squadra Nazionale fino a partecipare anche ai primi campionati del Mondo assoluti a Citt\u00e0 del Capo (Sudafrica) nel 1997. Dopo aver partecipato a numerosi campionati d'Europa e del Mondo, nel settembre 2005 ha deciso di trasferirsi a Pisa per far parte della Scuola di Antonio Di Ciolo e preparare le Olimpiadi di Pechino 2008. \u00c8 nella citt\u00e0 della Torre Pendente che trova il suo equilibrio. Il lavoro quotidiano con il capiscuola Antonio Di Ciolo ed il suo staff completato da Enrico Di Ciolo e Simone Piccini ha fruttato risultati di prestigio. \u00c8 stato il primo Spagnolo ad aver vinto una gara di Coppa del Mondo di Fioretto maschile individuale (Espinho 2007). Nel 2008 con la squadra del Club di scherma Di Ciolo vince il titolo Nazionale a squadre. Vince la gara di qualificazione riservata agli atleti europei e centra l'obiettivo di partecipare ai Giochi Olimpici di Pechino. Ha un fratello minore fiorettista come lui Gabriel Men\u00e9ndez. Oggi \u00e8 allenatore ad Oulu (Finlandia) e portavoce della scuola del suo maestro italiano.\nPalmar\u00e8s.\nIn carriera ha conseguito i seguenti risultati:"}
{"id": "2624192", "revid": "599013", "url": "https://it.wikipedia.org/wiki?curid=2624192", "title": "Luis Caplliure", "text": ""}
{"id": "2624194", "revid": "287204", "url": "https://it.wikipedia.org/wiki?curid=2624194", "title": "Dipartimento di Malarg\u00fce", "text": "Malarg\u00fce \u00e8 un dipartimento argentino, situato nella parte pi\u00f9 meridionale della provincia di Mendoza, con capoluogo Malarg\u00fce.\nGeografia fisica.\nIl dipartimento \u00e8 istituito con legge provinciale il 16 novembre 1950. Esso confina a nord con il dipartimento di San Rafael, a est con la provincia di La Pampa, a sud con quella di Neuqu\u00e9n e ad ovest con la repubblica del Cile. Si trova a 420\u00a0km circa dalla capitale della provincia, Mendoza, e a 1300\u00a0km dalla capitale federale, Buenos Aires.\nSociet\u00e0.\nEvoluzione demografica.\nSecondo il censimento del 2001, su un territorio di 41.317\u00a0km\u00b2, la popolazione ammontava a 23.020 abitanti, con un aumento demografico del 5,87% rispetto al censimento del 1991.\nAmministrazione.\nIl dipartimento, come tutti i dipartimenti della provincia, \u00e8 composto da un unico comune, suddiviso in 4 distretti (\"distritos\" in spagnolo):\nScienza.\nNel dipartimento \u00e8 situato l'osservatorio Pierre Auger, il pi\u00f9 grande rivelatore di raggi cosmici del mondo che si estende su 3000\u00a0km2. Il centro di controllo dell'osservatorio \u00e8 situato proprio nel capoluogo Malarg\u00fce."}
{"id": "2624195", "revid": "880848", "url": "https://it.wikipedia.org/wiki?curid=2624195", "title": "Tetrastes bonasia", "text": "Il francolino di monte (Tetrastes bonasia ()) \u00e8 un uccello della famiglia dei Phasianidae.\nDescrizione.\n\u00c8 un tetraone relativamente piccolo con una lunghezza che va dai 35 ai 39\u00a0cm ed una apertura alare tra 48 e 54 cm. Risulta pi\u00f9 piccolo del fagiano di monte e poco pi\u00f9 grande di una coturnice.\nIl piumaggio \u00e8 finemente ornato, ma il francolino di monte ha le parti superiori grigie, le ali marroni e le parti inferiori bianche screziate di castano. Area grigia sul groppone e sul sopracoda e banda terminale nera con margine bianco sulla coda sono caratteri diagnostici della specie. Il becco vara da brunastro a nero. \nIl maschio possiede una piccola cresta erettile, mentre la gola \u00e8 nera con i bordi bianchi. La femmina \u00e8 riconoscibile per la cresta pi\u00f9 corta e per non avere la gola nera. Quando vola si nota una coda grigia dalla punta nera.\nGli esemplari giovani sono pi\u00f9 piccoli della femmina, di colore pi\u00f9 spento e privo di area bianca sulla gola.\nSistematica.\n\"Tetrastes bonasia\" ha 11 sottospecie:\nAlcuni autori classificano ancora questa specie nel genere \"Bonasia\".\nDistribuzione e habitat.\n\u00c8 una specie stanziale che vive nell'Eurasia settentrionale e nell'Europa centrale e orientale in terreni boschivi densi, umidi e misti di conifere, preferibilmente con qualche abete rosso. Predilige le pianure in gran parte del suo areale, ma localmente (per esempio sulle Alpi) lo si trova in montagna. In Italia \u00e8 presente sull'arco alpino tra i 700 e i 1500 metri d'altezza, tra la provincia di Vercelli e quella di Udine. In Val Sessera \u00e8 sedentario e nidificante.\nBiologia.\n\u00c8 un uccello diurno, legato alle radure erbose all'interno del proprio habitat.\nEsibisce un volo piuttosto rumoroso alternato tra battuto e planato. Sul terreno si muove camminando o correndo. Si posa spesso sui rami.\nVoce.\nIl maschio ha un richiamo \"ti-ti-ti-ti-ti\" acuto e la femmina un \"tettettettet\" liquido. I richiami o il frullo delle ali dell'uccello sono spesso la sola indicazione della sua presenza, dato che la sua timidezza e l'habitat boschivo lo rendono difficile da vedere.\nInfatti il metodo principale di censimento \u00e8 l'ascolto del canto primaverile per stimare la presenza di soggetti.\nAlimentazione.\nQuesto uccello si nutre sul terreno, assumendo prevalentemente vegetali (foglie, germogli, fiori, semi, frutti), mentre i pulcini aggiungono alla dieta insetti e lombrichi.\nRiproduzione.\nNidifica sul terreno. Il nido, posto sul terreno al riparo di una roccia o della vegetazione, \u00e8 un semplice avvallamento scavato con le zampe e foderato con erba, rametti, foglie e altro materiale vegetale trovato in prossimit\u00e0 del nido.\nLa femmina depone, dalla fine di marzo a met\u00e0 maggio, dalle 3 alle 6 uova e si assume tutte le responsabilit\u00e0 dell'incubazione e la cura dei piccoli, come \u00e8 tipico della selvaggina da penna. I pulcini sono precoci e nidifugi e trovano cibo da soli, ma sono accuditi dalla femmina, possono volare a 15-20 giorni di vita, ediventano indipendenti a circa 3 mesi."}
{"id": "2624200", "revid": "1573940", "url": "https://it.wikipedia.org/wiki?curid=2624200", "title": "Chiesa di San Maurizio (Maggia)", "text": "La chiesa parrocchiale di San Maurizio \u00e8 un edificio religioso che si trova a Maggia, in Canton Ticino.\nStoria.\nL'edificio originario venne eretto con ogni probabilit\u00e0 prima dell'anno 1000, ma nel XV secolo venne radicalmente trasformato secondo il gusto dell'epoca. Nel 1626 venne ampliata una prima volta ed una seconda nel 1855, anno in cui si procedette anche all'innalzamento della navata ed al rifacimento della facciata principale. Nel 1881 venne costruita la monumentale scalinata d'accesso.\nDescrizione.\nLa chiesa si presenta con una pianta a navata unica coperta con volta a botte lunettata e volta a crociera, circondata da alcune cappelle laterali."}
{"id": "2624202", "revid": "297059", "url": "https://it.wikipedia.org/wiki?curid=2624202", "title": "Aeroporto del Cairo", "text": ""}
{"id": "2624206", "revid": "46291", "url": "https://it.wikipedia.org/wiki?curid=2624206", "title": "Duranta erecta", "text": "Duranta erecta \u00e8 una pianta appartenente alla famiglia Verbenaceae, originaria del Messico, Caraibi, Centro e Sudamerica.\nIn Italia la specie \u00e8 a foglia caduca; emette fiori composti a grappolo azzurro-blu, disponibile anche con fiori lilla, rosa, bianco o viola dal buon profumo di vaniglia in agosto e settembre. Viene usata a scopo ornamentale nei giardini, spesso come siepe. \u00c8 una sempreverde, ha foglie grandi e fusto che pu\u00f2 superare i tre metri. Si pu\u00f2 riprodurre per talea o seme, produce bacche commestibili per gli uccelli ma velenose per l'uomo. \u00c8 di origine messicana ed \u00e8 arrivata in Europa verso la fine del '500. \u00c8 adatta ad un clima caldo e assolato in un terreno sabbioso; il suo nome deriva da Castore Durante, medico personale di papa Sisto V."}
{"id": "2624213", "revid": "17654", "url": "https://it.wikipedia.org/wiki?curid=2624213", "title": "Claudio De Molinis", "text": ""}
{"id": "2624214", "revid": "1513836", "url": "https://it.wikipedia.org/wiki?curid=2624214", "title": "Italo Ianne", "text": "Biografia.\nCampano di nascita e formazione; successivamente si trasferir\u00e0 con la famiglia a Venezia, dove comincia a frequentare la scena musicale locale. Cos\u00ec nei primi anni sessanta, come chitarrista, esordisce in duo con la non ancora famosa Nicoletta Strambelli.\nVerso la fine dell'anno 1964 incide con il noto gruppo veneziano I Lagunari del pianista e organista Italo Salizzato il suo primo 45 giri per la Robinson Records (Editore, Produttore discografico Antonio Tasinato) i due brani: \"Apocalisse\" e \"Il Medium\" che poi verr\u00e0 inserito nella colonna sonora del film \"Il mostro di Venezia\".\nDesideroso di intraprendere una carriera da solista, comincia a viaggiare, e come capitava all'epoca, si esibisce sulle navi per intrattenere i turisti in crociera.\nVerso la fine del decennio si trasferisce momentaneamente a Roma ove conosce i maestri Bruno Zambrini e Gianni Meccia che nel 1969 gli schiudono la via del successo con il loro pezzo intitolato \"Centomila violoncelli\", che entra nella hit-parade e viene adottato come sigla dello sceneggiato RAI \"La donna di cuori\" con Ubaldo Lay nei panni del tenente Sheridan.\nNel 1972 partecipa con il brano \"No Lucky no\" al Cantagiro e con \"Lavora ragazzo\" al Cantastampa.\nNel 1974, come autore, vince il Festival di Sanremo in coppia con Cristiano Malgioglio, con la canzone \"Ciao cara come stai?\" cantata da Iva Zanicchi. Un altro pezzo, da lui composto con Flavio Zanon, \"Il mio volo bianco\" cantato da Emanuela Cortesi, si classifica quinto nella stessa manifestazione.\nNel 1976 la svolta: Italo Janne scompare ed al suo posto nasce Jerry Mantron. \"Supersonic Band\" \u00e8 il suo pi\u00f9 grande successo, edito dalla Pull, vanta 16 settimane in Hit-parade con 400.000 copie vendute: questa canzone \u00e8 considerata forse a ragione il primo esempio di disco music italiana. Ha composto 3 canzoni per lo Zecchino d'Oro: \"Ma che cosa ci posso fare?\" (1976), \"Gira che \u00e8 un girotondo\" (1999), \"La doccia col cappotto\" (2009, vincitrice della rassegna).\nNel 1987 giunge quarto a Sanremo con \"Io amo\", brano cantato da Fausto Leali\n\u00c8 co-autore del brano \"Voglio amarti\" cantato da Iva Zanicchi al Festival di Sanremo 2022.\nAttualmente vive a Venezia, e continua la sua produzione discografica.\nVita privata.\nItalo Janne \u00e8 zio del compositore Stefano Ianne."}
{"id": "2624216", "revid": "122869376", "url": "https://it.wikipedia.org/wiki?curid=2624216", "title": "Piazza degli Eroi (Budapest)", "text": "Piazza degli Eroi (in ungherese: \"H\u0151s\u00f6k tere\") \u00e8 una delle pi\u00f9 importanti piazze di Budapest, ricca di elementi politici e storici. Si trova alla fine di Andr\u00e1ssy \u00fat, vicino al parco municipale V\u00e1rosliget.\nIl luogo.\n\"H\u0151s\u00f6k tere\" si trova tra due importanti edifici, il Museo di belle arti sulla sinistra e la Galleria d'arte M\u0171csarnok sulla destra. Sull'altro lato dove sbuca Andr\u00e1ssy \u00f9t sono presenti due edifici che si affacciano sulla piazza: uno \u00e8 un palazzo residenziale e l'altro \u00e8 l'Ambasciata di Serbia (gi\u00e0 Ambasciata di Yugoslavia dove Imre Nagy trov\u00f2 momentaneo rifugio nel 1956).\nL'area centrale della Piazza degli Eroi ospita il \"Monumento del Millenario\" con le statue dei capi delle sette trib\u00f9 che hanno fondato l'Ungheria alla fine del IX secolo ed altre statue rappresentate in piedi della Storia dell'Ungheria. La costruzione del memoriale inizi\u00f2 quando fu celebrato il primo millennio dell'Ungheria (nel 1896), ma fu finito solo nel 1929 e la piazza all'epoca assunse questo nome.\nQuando il monumento fu costruito in origine, l'Ungheria era una parte dell'Impero austriaco e le ultime cinque statue sulla sinistra del colonnato erano riservate ai membri regnanti della dinastia Asburgo. Da sinistra a destra erano rappresentati: Ferdinando I d'Asburgo (Difesa del castello a Eger); Leopoldo I d'Asburgo (Eugenio di Savoia sconfigge i turchi a Zenta), Carlo III, Maria Teresa d'Austria (La Dieta Ungherese vota il supporto \"vitam et sanguinem\") e Francesco Giuseppe I d'Austria (Francesco Giuseppe incoronato da Gyula Andr\u00e1ssy). Il monumento fu danneggiato nel corso della Seconda guerra mondiale e quando fu ricostruito i membri della famiglia Asburgo furono rimpiazzati con le attuali figure.\nIl 16 giugno 1989 una folla di 250.000 persone si raccolse nella piazza per i nuovi funerali di Imre Nagy, che era stato giustiziato nel giugno 1958.\nCi sono altre tre piazze di Budapest chiamate H\u0151s\u00f6k tere, presso Soroks\u00e1r, B\u00e9k\u00e1smegyer e R\u00e1kosliget.\nMonumento del Millenario.\nDi fronte al monumento vi \u00e8 una larga pietra che porta inscritto un cenotafio con una catena ornamentale. Il cenotafio e dedicato \"Alla memoria degli eroi che diedero la vita per la libert\u00e0 del loro popolo e della loro indipendenza nazionale.\"\nSubito vicino al cenotafio vi \u00e8 una colonna con sulla cima la statua dell'arcangelo Gabriele. Nella mano destra l'angelo tiene la corona di Santo Stefano, il primo re d'Ungheria. Nella mano sinistra l'angelo tiene due croci apostoliche, un simbolo che fa riferimento alle concessioni fatte a Santo Stefano dal Papa in riconoscimento dei suoi sforzi per convertire gli ungheresi al cristianesimo.\nAlla base della colonna \u00e8 rappresentato un gruppo di sette figure a cavallo rappresentanti i capi trib\u00f9 magiari che hanno condotto il popolo ungaro nella regione della pianura carpazica. Il personaggio principale \u00e8 \u00c1rp\u00e1d d'Ungheria, considerato il fondatore della nazione ungherese. Vicino a lui ci sono i capi trib\u00f9 El\u0151d, Ond, Kond, Tas, Huba, e T\u00f6h\u00f6t\u00f6m (T\u00e9t\u00e9ny).\nIl retro del monumento consiste di due file di colonne, ciascuna con sette statue rappresentanti figure della storia dell'Ungheria.\nIn cima al colonnato di sinistra \u00e8 rappresentata una figura maschile che guida un carro usando un serpente come frusta allegoria della guerra, mentre sulla parte del colonnato di destra vi \u00e8 una immagine femminile su un carro che tiene una foglia di palma allegoria della pace.\nStatue rappresentate nel colonnato.\nQuesta \u00e8 una lista degli statisti e dei condottieri ritratti dalle sculture nelle due arcate semicircolari del monumento.\nLe statue del colonnato"}
{"id": "2624220", "revid": "729019", "url": "https://it.wikipedia.org/wiki?curid=2624220", "title": "Hawker Hoopoe", "text": "L'Hawker Hoopoe (\"Upupa\", in italiano) fu un aereo da caccia con capacit\u00e0 di operare da portaerei, monomotore, monoposto e biplano sviluppato dall'azienda aeronautica britannica Hawker Aircraft nei tardi anni venti e rimasto allo stadio di prototipo.\nCostruito nel 1927, le prove effettuate misero in evidenza prestazioni non soddisfacenti, pertanto lo sviluppo dell'aereo fu interrotto e gli sforzi dell'azienda inglese si concentrarono sul Nimrod.\nStoria del progetto.\nL'Hoopoe fu realizzato dalla Hawker per rispondere alla direttiva numero 21/26 emessa dall'Air Ministry che richiedeva lo sviluppo di un nuovo modello di aereo da caccia imbarcato in grado di operare dalle portaerei in dotazione alla flotta della Royal Navy, la marina militare britannica.\nIl progetto avviato dall'azienda inglese non segu\u00ec per\u00f2 alla perfezione le specifiche della direttiva suddetta. L'Hoopoe risult\u00f2 alla fine un biplano monoposto con abitacolo aperto e carrello d'atterraggio fisso; solo successivamente furono testati dei galleggianti da collocare sotto il carrello per consentire un uso anfibio del mezzo. Si rese necessaria anche una modifica alla velatura, abbandonando la soluzione a doppio montante per lato per adottare una configurazione a montante singolo.\nImpiego operativo.\nNel breve periodo in cui fu testato, furono montati tre diversi tipi di motore, tutti radiali raffreddati ad aria, dei quali due versioni del 9 cilindri Bristol Mercury e successivamente un 14 cilindri doppia stella, un Armstrong Siddeley Jaguar sostituito poi con il Panther che forniva prestazioni superiori.\nI test eseguiti a Felixstowe nel 1929, con l'aereo equipaggiato con galleggianti, rivelarono che il motore Mercury era sottopotenziato per le esigenze del velivolo, per cui per continuare le prove comparative si richiese all'azienda di sostituirlo con il pi\u00f9 potente Jaguar. Anche se lo sviluppo del prototipo prosegu\u00ec lentamente fino al 1932, gi\u00e0 dal 1930 l'interesse espresso dalle autorit\u00e0 militari per il modello era svanito, di conseguenza la Hawker decise di abbandonare il progetto e demolire l'unico esemplare dell'Hoopoe."}
{"id": "2624221", "revid": "102631828", "url": "https://it.wikipedia.org/wiki?curid=2624221", "title": "Sergej Ko\u010detkov", "text": ""}
{"id": "2624225", "revid": "767487", "url": "https://it.wikipedia.org/wiki?curid=2624225", "title": "Yang Roy-sung", "text": ""}
{"id": "2624226", "revid": "3115", "url": "https://it.wikipedia.org/wiki?curid=2624226", "title": "Raffaele Gorjux", "text": "Biografia.\nEra figlio di seconde nozze di \"Jules Gorjux\", un ufficiale dell'esercito del Regno di Sardegna originario di Aix-les-Bains, in Savoia, che scelse di restare fedele a Vittorio Emanuele II anche dopo la cessione della terra natale alla Francia nel 1860, per effetto del trattato di Torino. Sua madre, Filomena De Amicis, era figlia di un proprietario terriero di Avezzano, \nTrasferitosi a Bari con la famiglia, Raffaele Gorjux inizi\u00f2 a praticare il giornalismo sin da giovanissimo e, dopo gli studi classici, vi si dedic\u00f2 a tempo pieno come corrispondente e critico teatrale per il \"Corriere delle Puglie\". Fra il 1907 e il 1908 visse in America, prima a New York e Boston, dove fu corrispondente per \"Il Repubblicano\" e \"La Sera\", e poi a Citt\u00e0 del Messico, dove partecip\u00f2 alla fondazione del \"Giornale degli Italiani\". Tornato a Bari, riprese a collaborare con regolarit\u00e0 al \"Corriere delle Puglie\" e fu corrispondente per \"Il Giornale d'Italia\" di Alberto Bergamini. A gennaio 1910 divenne redattore del \"Corriere delle Puglie\" e successivamente ne fu nominato vicedirettore. Dal 1915 fu delegato alla raccolta pubblicitaria del quotidiano.\nLa fondazione della \"Gazzetta di Puglia\".\nNel 1921, il fondatore del \"Corriere\" Martino Cassano abbandon\u00f2 la direzione nelle mani di Leonardo Azzarita, pi\u00f9 vicino alle posizioni nazionalistiche, imponendo per\u00f2 la nomina di Gorjux a condirettore. Il perdurare dei dissensi con Azzarita indussero Gorjux appena un mese dopo ad abbandonare la testata e fondare, insieme a Cassano, Antonio De Tullio, \"Guglielmo Romanazzi-Carducci\", Tommaso Fiore e altri intellettuali baresi, la \"Societ\u00e0 anonima Gazzetta di Puglia\" con l'obiettivo di pubblicare un nuovo quotidiano. Il primo numero de \"La Gazzetta di Puglia\" usc\u00ec il 26 febbraio 1922, accompagnato da un editoriale di Gorjux che ne definiva le linee programmatiche:\nSi trasferirono alla neonata \"Gazzetta\" alcune tra le firme pi\u00f9 celebri del \"Corriere\" - Luigi de' Secly, Sergio Panunzio, Armando Perotti, Alfredo Violante, e in un secondo momento anche il prestigioso disegnatore satirico Frate Menotti.\nLa nuova testata riscosse un immediato successo tanto da assorbire il \"Corriere delle Puglie\", che cess\u00f2 le pubblicazioni il 1\u00ba febbraio 1923. Negli anni alla \"Gazzetta di Puglia\", diventata unico quotidiano regionale, collaborarono scrittori quali Francesco Gabrieli, Raffaele Carrieri, Ada Negri e Grazia Deledda. Tra gli editorialisti vi era anche Wanda Bruschi, la figlia di un professore senese di idee anticlericali che Gorjux aveva sposato nel 1911. Brillante e poliedrica corsivista, si distinse per lo spiccato interesse alle tematiche dell'emancipazione femminile.\nIl 28 gennaio 1925 Gorjux fu ricevuto in udienza privata da Mussolini e il successivo 28 marzo assomm\u00f2 la triplice carica di direttore, presidente e amministratore delegato della \"Gazzetta di Puglia\". Nonostante la personale adesione al fascismo del direttore e il fiancheggiamento della testata al regime, almeno sino al 1925 condusse a pi\u00f9 riprese una tenace battaglia in favore delle istanze meridionalistiche, .\nOltre ad affiancare il quotidiano di un inserto satirico (\"Il Gatto Nero\") e un settimanale di arte, sport e attualit\u00e0 (\"La Gazzetta del Luned\u00ec\"), Gorjux esport\u00f2 il proprio modello editoriale in Albania, pubblicando dal 10 luglio 1927 la \"Gazeta Shqiptare\" che sarebbe stata soppressa d'autorit\u00e0 nel 1939 quando, con l'occupazione italiana, fu edito a Tirana il quotidiano \"Tomori\", organo ufficiale del partito fascista albanese.\nLa direzione della \"Gazzetta del Mezzogiorno\".\nTra il 1926 e il 1927 su iniziativa di Gorjux il quotidiano barese si dot\u00f2 di una nuova e moderna sede, un palazzo proprio, la cui progettazione fu commissionata all'architetto barese Saverio Dioguardi. L'edificio sorse in piazza Roma, nei pressi della stazione ferroviaria. La notevole esposizione finanziaria mise Gorjux nella condizione di dover garantire con il proprio patrimonio personale le obbligazioni emesse dal giornale presso il Banco di Puglia. Presto il Banco di Napoli, che aveva rilevato il Banco di Puglia, prese il controllo della testata e il 25 febbraio 1928 ne cambi\u00f2 denominazione in \"Gazzetta del Mezzogiorno\". Gorjux, in minoranza nella societ\u00e0, conserv\u00f2 tuttavia la direzione politica del quotidiano, ormai pienamente allineato alle volont\u00e0 del partito nazionale fascista, e fino al 1931 anche il ruolo di amministratore delegato.\nTuttavia, a partire dagli anni trenta, il direttore inizi\u00f2 a manifestare un progressivo distacco dall'impegno politico, cui peraltro faceva da contraltare l'attivismo dei redattori - Michele Viterbo su tutti - e di sua moglie Wanda che nel 1933 era diventata fiduciaria dei Fasci Femminili per la provincia di Bari. Negli stessi anni, Gorjux pot\u00e9 dedicarsi con maggiore impegno alle iniziative culturali, specie nell'ambito della musica lirica, organizzando le esibizioni baresi dei tenori Tito Schipa e Beniamino Gigli.\nNonostante la sua freddezza nei confronti del Regime, a Gorjux veniva riconosciuta la necessaria capacit\u00e0 professionale per tenere insieme il nutrito gruppo di giornalisti che collaboravano alla \"Gazzetta del Mezzogiorno\" e, nel 1936 all'effimera \"Gazzetta della Sera\". Ci\u00f2 fu sufficiente per garantirgli il mantenimento della direzione del quotidiano sino alla morte, occorsa improvvisamente il 6 giugno 1943."}
{"id": "2624230", "revid": "149485", "url": "https://it.wikipedia.org/wiki?curid=2624230", "title": "Michele Antonioli", "text": "Carriera.\nHa rappresentato la nazionale italiana ai Giochi olimpici invernali di Salt Lake City 2002, dove in squadra con Maurizio Carnino, Fabio Carta, Nicola Franceschina e Nicola Rodigari, ha vinto la medaglia d'argento nella staffetta 5.000 metri. \u00c8 stato anche campione del mondo Team con la stessa staffetta. Vanta anche due titoli europei individuali e cinque a squadre.\nRitiratosi dall'attivit\u00e0 agonistica, \u00e8 divenuto tecnico FISG. E' stato allenatore in seconda di Fabio Magarotto della nazionale. Ha cresciuto Luca Spechenhauser.\nE' stato commentatore tecnico per l'emittente Eurosport in occasione dei Giochi olimpici di ."}
{"id": "2624231", "revid": "1305772", "url": "https://it.wikipedia.org/wiki?curid=2624231", "title": "Giacomo Guidi (schermidore)", "text": "Palmar\u00e8s.\nIn carriera ha conseguito i seguenti risultati:"}
{"id": "2624232", "revid": "599013", "url": "https://it.wikipedia.org/wiki?curid=2624232", "title": "Patryk Ma\u0142ecki", "text": ""}
{"id": "2624234", "revid": "287204", "url": "https://it.wikipedia.org/wiki?curid=2624234", "title": "VdB 40", "text": "vdB 40 \u00e8 una nebulosa a riflessione visibile nella costellazione di Orione.\nSi trova quasi perfettamente sulla stessa linea di vista della brillante stella Bellatrix (), e infatti la sua osservazione viene fortemente disturbata dalla luce di questa stella; in realt\u00e0 la sua posizione \u00e8 pi\u00f9 remota di quella di Bellatrix. La stella responsabile dell'illuminazione dei gas della nube \u00e8 catalogata come HD\u00a0243588; si tratta di una gigante gialla di classe spettrale G8III e una magnitudine di 7,87, posta probabilmente alla distanza di circa 179\u00a0parsec (583 anni luce), valore derivato dalla sua parallasse, pari a 5,59\u00a0mas. La distanza di Bellatrix \u00e8 invece di appena 250\u00a0anni luce. vdB\u00a040 viene a trovarsi pi\u00f9 in primo piano rispetto alla grande regione nebulosa del Complesso nebuloso molecolare di Orione."}
{"id": "2624235", "revid": "287204", "url": "https://it.wikipedia.org/wiki?curid=2624235", "title": "Patryk Malecki", "text": ""}
{"id": "2624237", "revid": "599013", "url": "https://it.wikipedia.org/wiki?curid=2624237", "title": "Michael Herm", "text": ""}
{"id": "2624239", "revid": "1728", "url": "https://it.wikipedia.org/wiki?curid=2624239", "title": "Vinogradova", "text": ""}
{"id": "2624241", "revid": "767487", "url": "https://it.wikipedia.org/wiki?curid=2624241", "title": "Harald Stehr", "text": ""}
{"id": "2624251", "revid": "599013", "url": "https://it.wikipedia.org/wiki?curid=2624251", "title": "Remigius Machura", "text": "Ha ricevuto una squalifica per doping di due anni nel 1985 per uso di steroidi anabolizzanti.\nBiografia.\nDurante la sua carriera sportiva ebbe vari importanti successi, come il bronzo conquistato nella prima edizione dei campionati mondiali ad Helsinki e la medaglia d'oro nella prima edizione dei campionati mondiali indoor.\nHa inoltre rappresentato il suo paese alle Olimpiadi di dove ha concluso in quinta posizione.\nIl suo record personale e di 21,93 metri, ventesimo risultato nella lista mondiale di tutti i tempi, che \u00e8 ancora il record nazionale ceco.\nHa un figlio, Remigius, anch'egli un lanciatore del peso, che, nel settembre 2010, ha avuto una squalifica di due anni per doping.\nDoping.\nDopo un'iniziale squalifica a vita subita nel 1985, dopo la positivit\u00e0 allo stanozololo durante i controlli antidoping svolti in Coppa Europa, due anni dopo \u00e8 stato reintegrato.\nDopo il ritiro dall'attivit\u00e0 sportiva, ha apertamente ammesso di aver usato sostanze proibite durante tutta la carriera.\nNel 2000, un'inchiesta guidata dal Dr. Jan Hn\u00edzdil ha rivelato un programma segreto di somministrazione di doping da parte dello Stato Cecoslovacco durante buona parte degli anni '70 e tutti gli anni '80.\nIn questi anni gli atleti cecoslovacchi vennero costretti a fare uso di doping.\nMachura ha apertamente ammesso di aver fatto parte di questo programma sin dal 1978, iniziando ad assumere regolarmente doping dal 1981, sostenendo poi che moltissimi altri atleti ne sono stati coinvolti."}
{"id": "2624256", "revid": "729019", "url": "https://it.wikipedia.org/wiki?curid=2624256", "title": "For\u021bele Armate Rom\u00e2ne", "text": "Le Forze Armate romene (in romeno: For\u021bele Armate Rom\u00e2ne oppure Armata Rom\u00e2n\u0103) sono formate da: forze terrestri, aeronautica e marina. L'attuale comandante in capo \u00e8 l'ammiraglio Gheorghe Marin, diretto dal ministero nazionale della difesa. Il presidente della Repubblica \u00e8 il comandante supremo durante la guerra.\nLa spesa totale per le forze armate rappresenta il 2,05% del PIL nazionale,11 miliardi di dollari (47\u00b0).140.000 tra uomini e donne formano le forze armate, 75.000 sono personale militare e altri 15.000 sono civili. Le forze di terra contano 45.800 soldati, l'aeronautica 13.250, le forze navali 6.800 mentre i rimanenti 8.800 servono in altri campi.\nLe forze di terra hanno rinnovato in tempi recenti il loro equipaggiamento potendo in questo modo svolgere diversi compiti della NATO. L'esercito romeno sta partecipando alla missione di pace in Afghanistan mentre nel luglio 2009 ha terminato la missione in Iraq.\nLe forze aeree operano con dei General Dynamics F-16 Fighting Falcon di 4\u00aa generazione provenienti dal Portogallo e ammodernati dalla Lockheed Martin. L'aeronautica ha ordinato sette nuovi Alenia C-27J Spartan per modernizzare anche i mezzi militari atti al trasporto. Le forze navali hanno acquistato due nuove Classe Type 22 e altre quattro moderne corvette saranno acquisite nei prossimi anni. Le forze navali hanno anche ordinato quindici elicotteri IAR 330 Naval, prodotti dalla stessa Romania presso la Industria Aeronautic\u0103 Rom\u00e2n\u0103.\nModernizzazione.\nIl piano di modernizzazione delle forze armate romene \u00e8 stato diviso in tre fasi.\nIl primo \u00e8 stato completato nel 2007; il 2015 segna la data in cui verr\u00e0 completata la seconda fase dove le forze armate avranno una compatibilit\u00e0 maggiore con quelle della NATO mentre nel 2025 terminer\u00e0 la fase a lungo termine.\nTutte e tre le tappe mirano a: modernizzare le strutture, ridurre il personale e acquisire nuove tecnologie che rispondano ai requisiti della NATO.\nEducazione militare.\nIn Romania vi sono tre accademie militari, una per ogni branca delle forze armate:\nInoltre a Bucarest ha sede l'Accademia di Tecnica Militare."}
{"id": "2624257", "revid": "36426", "url": "https://it.wikipedia.org/wiki?curid=2624257", "title": "Ritratto di Federico da Montefeltro", "text": ""}
{"id": "2624264", "revid": "486946", "url": "https://it.wikipedia.org/wiki?curid=2624264", "title": "Liceo sociopsicopedagogico", "text": ""}
{"id": "2624267", "revid": "2018549", "url": "https://it.wikipedia.org/wiki?curid=2624267", "title": "John Squire", "text": "Biografia.\nNato a Broadheath, nella contea metropolitana di Greater Manchester, crebbe nella Sylvan Avenue di Timperley, a un isolato di distanza da Ian Brown, e da bambino si distinse per la propensione artistica.\nNei primi anni ottanta Squire e Brown fondarono i Patrol, che divennero poi gli Stone Roses, di cui Squire fu il chitarrista principale dal 1984 al 1996. La collaborazione tra Squire e Brown nella scrittura delle canzoni fu il cuore della produzione dei testi e delle musiche della band, attiva nella scena definita Madchester. Nel 1989, con l'album \"The Stone Roses\", la cui copertina fu disegnata dallo stesso Squire, gli Stone Roses raggiunsero la vetta delle classifiche e l'acclamazione di critica e pubblico. Considerato il pioniere del movimento Britpop degli anni novanta, il gruppo pubblic\u00f2 \"Second Coming\", il secondo album, nel 1994. Il disco, scritto principalmente da Squire, non incontr\u00f2 i favori della critica e la band si sciolse il 1\u00ba aprile 1996.\nSquire non nascose la propria disapprovazione per le band che si affacciavano nel panorama musicale del Britpop, eccezion fatta per gli Oasis. L'11 agosto 1996 fu invitato da Liam Gallagher sul palco dello storico concerto di Knebworth (250.000 persone in due serate) per suonare la chitarra in \"Champagne Supernova\" e nella cover di \"I Am the Walrus\".\nCon tre personaggi prima non conosciuti, nel 1996 form\u00f2 i Seahorses. Il disco \"Do it Yourself\", del 1997, rimase l'unico della band, che si separ\u00f2 nel 1999 a causa di divergenze artistiche.\nNel 2002 Squire pubblic\u00f2 l'album solista \"Time Changes Everything\", cui fece seguito il concept album \"Marshall's House\" nel 2004.\nDal 2011 \u00e8 di nuovo il chitarrista dei redivivi Stone Roses."}
{"id": "2624271", "revid": "287204", "url": "https://it.wikipedia.org/wiki?curid=2624271", "title": "UCI Europe Tour 2010", "text": "L'UCI Europe Tour 2010 \u00e8 la sesta edizione dell'UCI Europe Tour, uno dei cinque circuiti continentali di ciclismo dell'Unione Ciclistica Internazionale. \u00c8 composto da pi\u00f9 di 300 corse che si tengono dal 18 ottobre 2009 al 14 ottobre 2010 in Europa.\nClassifiche.\n\"Aggiornato al 17 ottobre 2010\""}
{"id": "2624273", "revid": "767487", "url": "https://it.wikipedia.org/wiki?curid=2624273", "title": "Olga Alekseeva", "text": ""}
{"id": "2624274", "revid": "344646", "url": "https://it.wikipedia.org/wiki?curid=2624274", "title": "Satellite da ricognizione", "text": ""}
{"id": "2624276", "revid": "102631975", "url": "https://it.wikipedia.org/wiki?curid=2624276", "title": "Margarita \u017dukova", "text": "Ha vinto la medaglia d'oro al Campionato mondiale di scherma 2002 nella sciabola a squadre."}
{"id": "2624277", "revid": "640277", "url": "https://it.wikipedia.org/wiki?curid=2624277", "title": "Celle solari", "text": ""}
{"id": "2624281", "revid": "125241328", "url": "https://it.wikipedia.org/wiki?curid=2624281", "title": "Ponte Florio", "text": "Ponte Florio \u00e8 un'antichissima localit\u00e0, frazione di Verona. \u00c8 situata ad est di quest'ultima e fa parte dell'8\u00aa Circoscrizione. \u00c8 situata a 5 chilometri a est di Verona. Questa frazione si trova nelle vicinanze di Montorio Veronese, Mizzole, Borgo Venezia e San Michele Extra.\n\u00c8 una zona poco conosciuta, anche a causa della pi\u00f9 grande adiacente frazione di Montorio Veronese, nonostante abbia le vie principali di accesso al Castello di Montorio e al Forte Preara.\nDi seguito i pi\u00f9 importanti edifici di Ponte Florio:\nChiesa dedicata a S. Angela Mericci, Villa Paronzini, il Castello di Montorio e il Forte Preara.\nA Ponte Florio si trovano inoltre la storica caserma militare \"G. Duca\" e il carcere penitenziario di Verona."}
{"id": "2624282", "revid": "599013", "url": "https://it.wikipedia.org/wiki?curid=2624282", "title": "Annamaria Nagy", "text": "Palmar\u00e8s.\nIn carriera ha conseguito i seguenti risultati:"}
{"id": "2624285", "revid": "1851848", "url": "https://it.wikipedia.org/wiki?curid=2624285", "title": "Elena Amirova", "text": "Palmar\u00e8s.\nIn carriera ha conseguito i seguenti risultati:"}
{"id": "2624291", "revid": "599013", "url": "https://it.wikipedia.org/wiki?curid=2624291", "title": "Janna Siukajeva", "text": "Palmar\u00e8s.\nIn carriera ha conseguito i seguenti risultati:"}
{"id": "2624294", "revid": "729019", "url": "https://it.wikipedia.org/wiki?curid=2624294", "title": "Coppa del Mondo di combinata nordica 2010", "text": "La Coppa del Mondo di combinata nordica 2010, ventisettesima edizione della manifestazione organizzata dalla Federazione Internazionale Sci, ebbe inizio il 28 novembre 2009 a Kuusamo, in Finlandia, e si concluse il 14 marzo 2010 a Oslo, in Norvegia.\nFurono disputate 21 delle 22 gare previste, in 10 diverse localit\u00e0: 19 individuali Gundersen, 2 a squadre; 9 gare si svolsero su trampolino normale, 12 su trampolino lungo. Nel corso della stagione si tennero a Vancouver i XXI Giochi olimpici invernali, non validi ai fini della Coppa del Mondo, il cui calendario contempl\u00f2 dunque un'interruzione nel mese di febbraio.\nIl francese Jason Lamy-Chappuis si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Anssi Koivuranta era il detentore uscente della Coppa generale.\nRisultati.\nLegenda:\nIN = individuale Gundersen\nT = gara a squadre\nNH = trampolino normale\nLH = trampolino lungo"}
{"id": "2624296", "revid": "339392", "url": "https://it.wikipedia.org/wiki?curid=2624296", "title": "Chiesa di Rocco a Papaiano", "text": ""}
{"id": "2624298", "revid": "344646", "url": "https://it.wikipedia.org/wiki?curid=2624298", "title": "Satellite polare", "text": ""}
{"id": "2624299", "revid": "76069", "url": "https://it.wikipedia.org/wiki?curid=2624299", "title": "Jan Ohlsson", "text": "\u00c8 stato famoso tra i ragazzini degli anni settanta per avere interpretato il personaggio di Emil nella serie televisiva \"Emil\", tratta da una serie di racconti scritti da Astrid Lindgren, l'autrice di \"Pippi Calzelunghe\".\nLa serie televisiva ebbe un discreto successo in Italia ma da allora non \u00e8 stata pi\u00f9 riproposta al pubblico. In occasione delle festivit\u00e0 natalizie 2011 viene riproposta sul canale 80 del digitale terrestre stazione TV \"studio1\" in diverse serate con il nome di \"Michael la peste\" ma \u00e8 semplicemente il montaggio degli episodi storici."}
{"id": "2624301", "revid": "212348", "url": "https://it.wikipedia.org/wiki?curid=2624301", "title": "Liceo scientifico tecnologico", "text": ""}
{"id": "2624307", "revid": "106908", "url": "https://it.wikipedia.org/wiki?curid=2624307", "title": "United States Olympic Committee", "text": ""}
{"id": "2624308", "revid": "106908", "url": "https://it.wikipedia.org/wiki?curid=2624308", "title": "USOC", "text": ""}
{"id": "2624311", "revid": "228587", "url": "https://it.wikipedia.org/wiki?curid=2624311", "title": "Dipartimento di San Rafael", "text": "San Rafael \u00e8 un dipartimento argentino, situato nella parte centrale della provincia di Mendoza, con capoluogo San Rafael.\nGeografia fisica.\nEsso confina a nord con i dipartimenti di San Carlos, Santa Rosa e La Paz; a est con la provincia di San Luis ed il dipartimento di General Alvear; a sud con al provincia di La Pampa; a sud-ovest con il dipartimento di Malarg\u00fce, e ad ovest con la repubblica del Cile.\nSociet\u00e0.\nEvoluzione demografica.\nSecondo il censimento del 2001, su un territorio di 31.235\u00a0km\u00b2, la popolazione ammontava a 173.571 abitanti, con un aumento demografico del 9,67% rispetto al censimento del 1991.\nAmministrazione.\nIl dipartimento, come tutti i dipartimenti della provincia, \u00e8 composto da un unico comune, suddiviso in 18 distretti (\"distritos\" in spagnolo):"}
{"id": "2624312", "revid": "339392", "url": "https://it.wikipedia.org/wiki?curid=2624312", "title": "Patrocinio gratuito", "text": ""}
{"id": "2624313", "revid": "729019", "url": "https://it.wikipedia.org/wiki?curid=2624313", "title": "Corpo di stato maggiore della Marina Militare", "text": "Il Corpo di stato maggiore \u00e8 uno dei sette corpi della Marina Militare, ma a differenza del Corpo degli equipaggi militari marittimi \u00e8 formato da soli ufficiali.\nStoria.\nIl corpo nacque come \"Corpo di stato maggiore generale\" con la nascita della \"Marina da guerra sarda\", istituita con l'annessione nel 1815 della Repubblica di Genova al Regno di Sardegna, che in precedenza aveva solo una forza da sbarco inquadrata negli organici dell'esercito sabaudo ed imbarcata su navi condotte da personale marittimo civile. Ebbe il compito di inquadrare il personale adibito al comando delle operazioni di guerra sul mare ed alla condotta delle navi da guerra.\nCon la nascita della Regia marina, al \"Corpo di stato maggiore generale\" sabaudo venne incorporato l'analogo \"Corpo degli ufficiali da guerra\" della Marina delle Due Sicilie dando vita cos\u00ec all'odierno \"Corpo di stato maggiore\".\nIl corpo sub\u00ec nel corso degli anni diverse modifiche nella sua organizzazione interna, pur rimanendo il primo anello nella catena di comando della Marina militare.\nComposizione e caratteristiche.\nIl personale che lo forma rappresenta l'organico dirigenziale principale della Marina militare: gli sono infatti devoluti i compiti di comando delle unit\u00e0 navali e di quasi tutti i principali enti governativi centrali e periferici della forza armata.\nIl corpo \u00e8 costituito da personale formato, nei corsi normali dell'accademia navale, essenzialmente in discipline politico-strategiche ed in alcune nozioni tecnico-scientifiche limitate alla navigazione e alla tattica navale necessarie allo svolgimento dei suoi compiti istituzionali.\nEssi si distinguono, attualmente, dagli Ufficiali degli altri Corpi per il solo panno di colore nero posto sotto i distintivi di grado. In passato, prima dell'unificazione avvenuta nel 1973, erano gli unici ad avere le denominazione di grado tipiche della marina velica (quali tenente di vascello, capitano di corvetta e cos\u00ec via) che li faceva identificare anche come ufficiali di vascello. Anche il fregio del berretto, oggi presente su tutto il personale in servizio permanente di ogni categoria e grado, consistente in un'ancora su panno turchino era esclusivo degli ufficiali del Corpo di Stato Maggiore.\nAltri significati del termine.\nIl termine \"stato maggiore\" oltre ad indicare il Corpo dei cosiddetti ufficiali di vascello ha, all'interno della Marina Militare, diversi significati tutti connessi con quello originario di organo direttivo di vertice ed in tal senso i suoi membri possono appartenere a tutti i Corpi della Marina, anche se la maggioranza di essi appartiene al Corpo degli ufficiali omonimo.\nPu\u00f2, quindi riferirsi allo stato maggiore di forza armata, che trae origine dall'Ufficio di stato maggiore, creato nel 1888 dall'allora Ministro della Marina Benedetto Brin (che tra l'altro era un ufficiale del Genio navale) e che rappresenta, appunto, l'organo di vertice della Marina Militare il cui capo di stato maggiore della Marina ne rappresenta la massima carica istituzionale.\nPer stato maggiore si intendono anche l'insieme di tutti gli ufficiali di qualsiasi Corpo appartenenti ad un Comando sia territoriale che di Unit\u00e0 navale.\nProfilo di carriera degli ufficiali del ruolo speciale.\nLo sviluppo di carriera degli ufficiali del ruolo speciale del Corpo di stato maggiore prevede i seguenti gradi gerarchici, per i quali sono stabilite le rispettive consistenze organiche, come a fianco di ciascuno indicate:\nIl volume organico complessivo degli ufficiali del ruolo \u00e8 di 795 unit\u00e0.\nI periodi di permanenza minima nel grado, ovvero gli anni di anzianit\u00e0 minima nel grado, richiesta per l'inserimento nell'aliquota di valutazione a scelta, sono i seguenti:\nGli anni di anzianit\u00e0 minima nel grado, richiesta per la promozione ad anzianit\u00e0, sono i seguenti:\nRequisiti speciali per l'avanzamento quali i periodi minimi di imbarco richiesti per l'inserimento nelle aliquote di valutazione, in relazione ai diversi gradi gerarchici, sono i seguenti:\nLe promozioni annuali a scelta al grado superiore sono cos\u00ec determinate:"}
{"id": "2624314", "revid": "107773968", "url": "https://it.wikipedia.org/wiki?curid=2624314", "title": "Episodi di Hardcastle &amp; McCormick (prima stagione)", "text": "Hardcastle &amp; McCormick viene trasmesso la prima volta dal network statunitense ABC, dal settembre 1983 al maggio 1986.\nIn Italia, la prima stagione viene trasmessa da Italia 1 a partire dal 1985. Viene replicata anche con il titolo \"I giustizieri della citt\u00e0\"."}
{"id": "2624315", "revid": "27523706", "url": "https://it.wikipedia.org/wiki?curid=2624315", "title": "Diritto di informazione", "text": ""}
{"id": "2624322", "revid": "1566286", "url": "https://it.wikipedia.org/wiki?curid=2624322", "title": "Giulio Petroni", "text": "Biografia.\nDopo essersi laureato in lettere, inizi\u00f2 a lavorare come regista realizzando un cortometraggio per il cinegiornale della INCOM, intitolato \"Goethe a Roma\". Antifascista, partecip\u00f2 alla Resistenza e venne successivamente decorato con la Medaglia d'Argento. Nel dopoguerra lavor\u00f2 a lungo come documentarista e soltanto nel 1959 firm\u00f2 la regia del suo primo lungometraggio, \"La cento chilometri\", una commedia di Pasquale Festa Campanile con Massimo Girotti, Riccardo Garrone e Marisa Merlini.\nNel 1986 vinse il Premio Dess\u00ec per la narrativa."}
{"id": "2624325", "revid": "767487", "url": "https://it.wikipedia.org/wiki?curid=2624325", "title": "Dipartimento di Santa Rosa (Mendoza)", "text": "Santa Rosa \u00e8 un dipartimento argentino, situato nella parte centrale della provincia di Mendoza, con capoluogo Santa Rosa.\nGeografia fisica.\nCreato nel 1884, esso confina a nord con i dipartimenti di Lavalle e San Mart\u00edn; a est con quello di La Paz; a sud con il dipartimento di San Rafael e ad ovest con i dipartimenti di San Carlos, Rivadavia, Jun\u00edn e San Mart\u00edn.\nSociet\u00e0.\nEvoluzione demografica.\nSecondo il censimento del 2001, su un territorio di 8.510\u00a0km\u00b2, la popolazione ammontava a 15.818 abitanti, con un aumento demografico dell'11,07% rispetto al censimento del 1991.\nAmministrazione.\nIl dipartimento, come tutti i dipartimenti della provincia, \u00e8 composto da un unico comune, suddiviso in 5 distretti (\"distritos\" in spagnolo):"}
{"id": "2624329", "revid": "599013", "url": "https://it.wikipedia.org/wiki?curid=2624329", "title": "Panagi\u014dt\u012bs Trisokkas", "text": ""}
{"id": "2624331", "revid": "974994", "url": "https://it.wikipedia.org/wiki?curid=2624331", "title": "Ritratto di Battista Sforza", "text": "Il Ritratto di Battista Sforza \u00e8 una scultura marmorea (49 x 54\u00a0cm), realizzata da Francesco Laurana intorno al 1472-1475 e custodita nel Museo del Bargello di Firenze.\nStoria.\nL'opera si trova ricordata negli inventari di palazzo Ducale a Urbino nel XV e XVI secolo, dove doveva ornare una sala di rappresentanza, come farebbe pensare l'iscrizione sulla base, dove Battista Sforza, moglie di Federico da Montefeltro, \u00e8 ricordata come \"Diva\" e \"Regina\". In tutta probabilit\u00e0 si tratt\u00f2 di un ritratto postumo della donna, morta il 6 luglio 1472, derivato dalla maschera funebre e commissionato dal marito, come il celebre \"Doppio ritratto dei Duchi d'Urbino\" di Piero della Francesca.\nArriv\u00f2 a Firenze probabilmente con la dote di Vittoria della Rovere. Gi\u00e0 tenuto nella villa di Poggio Imperiale, nel 1850 entr\u00f2 nelle Gallerie Granducali (gli attuali Uffizi), per poi passare, col riordino delle collezioni, al recentemente allestito Museo nazionale del Bargello nel 1879.\nIn passato il busto era stato attribuito a Mino da Fiesole, e Wilhelm Bode fu il primo a fare il nome dello scultore dalmata, ricevendo poi un consenso unanime dalla critica successiva.\nDescrizione e stile.\nIl finissimo ritratto femminile, pienamente confrontabile con altre opere dell'autore degli anni settanta del XV secolo (come il \"Ritratto di Eleonora d'Aragona\" o il \"Busto di principessa\") \u00e8 raffigurato come un busto comprendente le spalle, tagliato all'altezza del petto e poggiante su una fascia ovale. I capelli sono raccolti da un velo che nasconde le orecchie e d\u00e0 alla forma della testa un aspetto pi\u00f9 levigato. L'effigie \u00e8 caratterizzata da una bellezza rarefatta, dove i tratti somatici sono ridotti all'essenziale, sviluppando il senso di sintesi e purezza geometrica delle forme. Questa idealizzazione si avvicina alle opere di Piero della Francesca, che lo scultore dovette probabilmente vedere proprio a Urbino."}
{"id": "2624336", "revid": "300067", "url": "https://it.wikipedia.org/wiki?curid=2624336", "title": "Gi\u014drgos Palalas", "text": ""}
{"id": "2624338", "revid": "6923", "url": "https://it.wikipedia.org/wiki?curid=2624338", "title": "Aeroporto di Tunisi-Cartagine", "text": "L'Aeroporto di Tunisi-Cartagine (in arabo: \u0645\u0637\u0627\u0631 \u062a\u0648\u0646\u0633 \u0642\u0631\u0637\u0627\u062c \u0627\u0644\u062f\u0648\u0644\u064a) \u00e8 un aeroporto situato vicino alla citt\u00e0 di Tunisi, in Tunisia. Prende il nome dalla storica citt\u00e0 di Cartagine.\nL'aeroporto \u00e8 hub per le compagnie aeree Tunisair, Nouvelair Tunisia, Sevenair e Tunisavia.\nStoria.\nL'aeroporto di Tunisi apr\u00ec nel 1938, servendo circa 5.800 passeggeri all'anno sulla rotta Parigi-Tunisi.\nDurante la seconda guerra mondiale, l'aeroporto \u00e8 stato utilizzato dalla United States Air Force per la Twelfth Air Force come quartier generale e base di comando e controllo per la Campagna d'Italia (1943-1945).\nUna volta che le unit\u00e0 di combattimento si sono trasferite in Italia, l'Air Transport Command ha utilizzato l'aeroporto come un importante centro di trasbordo per merci, aerei in transito e personale. Ha funzionato come scalo sulla rotta per l'Aeroporto di Algeri-Houari Boum\u00e9di\u00e8ne o sul campo di Mellaha vicino a Tripoli sulla rotta di trasporto nord-africana Cairo-Dakar. Pi\u00f9 tardi, quando le forze alleate avanzarono, transitarono anche personale e merci per Napoli.\nCollegamenti con Tunisi.\nL'aeroporto \u00e8 servito da un servizio di bus e taxi ma non dalla linea ferroviaria."}
{"id": "2624339", "revid": "339392", "url": "https://it.wikipedia.org/wiki?curid=2624339", "title": "Tunis-Carthage International Airport", "text": ""}
{"id": "2624340", "revid": "729019", "url": "https://it.wikipedia.org/wiki?curid=2624340", "title": "Hawker Hornbill", "text": "L'Hawker Hornbill (\"Bucero\" in italiano) fu l'ultimo aereo militare realizzato dalla Hawker Aircraft sotto la direzione di W. G. Carter. L'aereo non ebbe successo a causa di problemi sia al motore che al radiatore.\nStoria.\nDesign.\nL'Hornbill fu costruito con materiali misti, con un alloggiamento per il motore in acciaio e la parte anteriore della fusoliera ricoperta con fogli di duralluminio, mentre la parte posteriore fu realizzata in legno e ricoperta con tela come anche le ali. Come motore venne montato il Rolls-Royce Condor IV da 698 hp (520 kW) con un'elica in legno a basso angolo di attacco.\nPrestazioni.\nIl progetto fu avviato nel 1925 e il primo volo ebbe luogo nel luglio dello stesso anno. L'aereo dimostr\u00f2 ben presto la sua elevata velocit\u00e0, ma fu anche chiaro che soffriva di problemi di stabilit\u00e0 e controllo. A 241 km/h (150 mph) le virate strette non potevano essere eseguite senza un utilizzo massiccio del timone di coda, inoltre nei voli di test il motore si surriscald\u00f2 sempre. Per evitare questo problema venne sostituito il radiatore singolo con due radiatori alloggiati sotto le ali inferiori, ma il problema rimaneva comunque. Da segnalare anche che le dimensioni contenute della cabina di pilotaggio limitavano i movimenti del pilota. A causa di questi problemi il progetto non ottenne successo presso la Royal Air Force e l'ulteriore sviluppo del mezzo venne arrestato."}
{"id": "2624341", "revid": "339392", "url": "https://it.wikipedia.org/wiki?curid=2624341", "title": "Aeroporto di Tunisi-Carthage", "text": ""}
{"id": "2624348", "revid": "599013", "url": "https://it.wikipedia.org/wiki?curid=2624348", "title": "Michal\u012bs Kounoun\u012bs", "text": ""}
{"id": "2624349", "revid": "2091899", "url": "https://it.wikipedia.org/wiki?curid=2624349", "title": "Cincinnati Masters 2004", "text": "Il Cincinnati Masters 2004 (conosciuto anche come \"Western &amp; Southern Financial Group Masters\" e \"Western &amp; Southern Financial Group Women's Open\" per motivi di sponsorizzazione) \n\u00e8 stato un torneo di tennis giocato sul cemento. \u00c8 stata la 103\u00aa edizione del Cincinnati Masters, che fa parte della categoria ATP Masters Series nell'ambito dell'ATP Tour 2004, e della categoria Tier III nell'ambito del WTA Tour 2004. Sia il torneo maschile che quello femminile si sono giocati al Lindner Family Tennis Center di Mason, vicino a Cincinnati in Ohio negli USA, Il torneo maschile si \u00e8 giocato dal 2 all'8 agosto 2004, quello femminile dal 16 al 22 agosto 2004.\nCampioni.\nSingolare maschile.\n Andre Agassi ha battuto in finale Lleyton Hewitt, 6\u20133, 3\u20136, 6\u20132\nSingolare femminile.\n Lindsay Davenport ha battuto in finale Vera Zvonar\u00ebva 6\u20133, 6\u20132\nDoppio maschile.\n Mark Knowles / Daniel Nestor hanno battuto in finale Jonas Bj\u00f6rkman / Todd Woodbridge, 7\u20136, 6\u20133\nDoppio femminile.\n Jill Craybas / Marlene Weing\u00e4rtner hanno battuto in finale Emmanuelle Gagliardi / Anna-Lena Gr\u00f6nefeld 7\u20135, 7\u20136(2)"}
{"id": "2624350", "revid": "339392", "url": "https://it.wikipedia.org/wiki?curid=2624350", "title": "Aeroporto di Tunisi", "text": ""}
{"id": "2624352", "revid": "767487", "url": "https://it.wikipedia.org/wiki?curid=2624352", "title": "Dipartimento di San Carlos (Mendoza)", "text": "San Carlos \u00e8 un dipartimento argentino, situato nella parte centro-occidentale della provincia di Mendoza, con capoluogo San Carlos.\nGeografia fisica.\nIl dipartimento deve il suo nome al santo lombardo Carlo Borromeo. Esso confina a nord con i dipartimenti di Tunuy\u00e1n e Rivadavia; a est con quello di Santa Rosa; a sud con il dipartimento di San Rafael e ad ovest con la repubblica del Cile.\nSociet\u00e0.\nEvoluzione demografica.\nSecondo il censimento del 2001, su un territorio di 11.578\u00a0km\u00b2, la popolazione ammontava a 28.341 abitanti, con un aumento demografico del 17,40% rispetto al censimento del 1991.\nAmministrazione.\nIl dipartimento, come tutti i dipartimenti della provincia, \u00e8 composto da un unico comune, suddiviso in 6 distretti (\"distritos\" in spagnolo):"}
{"id": "2624360", "revid": "114092282", "url": "https://it.wikipedia.org/wiki?curid=2624360", "title": "Massacro di Sivas", "text": "Il massacro di Sivas (in turco \"Sivas Katliam\u0131\") \u00e8 stato un massacro di Aleviti avvenuto il 2 luglio del 1993 nella provincia di Sivas, durante la festa di Pir Sultan Abdal.\nIl massacro.\nIl 2 luglio del 1993, cantanti, scrittori e filosofi Aleviti si riunirono per celebrare la festa di Pir Sultan Abdal, importante figura storico-culturale nell'ambito musicale e Alevita.\nLa festa venne celebrata nell'hotel Mad\u0131mak; poco dopo una folla di 20.000 persone si riun\u00ec e circond\u00f2 l'edificio, dandolo alle fiamme e bersagliandolo con pietre, mentre venivano intonati slogan anti-Alevita.\nIl massacro dur\u00f2 diverse ore durante cui i pompieri, la polizia e la gendarmeria non fecero nulla per aiutare o per fermare il massacro. Al contrario alcuni filmati mostrano come le richieste d'aiuto venissero respinte. Alla fine della strage si contarono 37 morti, tutti aleviti.\nLe vittime.\nMuhlis Akarsu - 45 anni, musicista, cantautore. Muhibe Akarsu - 45 anni, la moglie di Muhlis Akarsu, musicista. G\u00fclender Ak\u00e7a - 25 anni. Metin Alt\u0131ok - 53 anni, poeta, scrittore, filosofo. Mehmet Atay - 25 anni, giornalista, fotografo. Seherg\u00fcl Ate\u015f - 30 anni. Beh\u00e7et Sefa Aysan - 44 anni, poeta. Erdal Ayranc\u0131 - 35 anni. As\u0131m Bezirci - 66 anni, ricercatore, scrittore. Belk\u0131s \u00c7ak\u0131r - 18 anni. Serpil Canik - 19 anni. Muammer \u00c7i\u00e7ek - 26 anni, attore. Nesimi \u00c7imen - 62 anni, poeta, musicista. Carina Cuanna Thuijs - 23 anni, giornalista olandese. Serkan Do\u011fan - 19 anni. Hasret G\u00fcltekin - 22 anni, poeta, musicista. Murat G\u00fcnd\u00fcz - 22 anni. G\u00fcls\u00fcm Karababa - 22 anni. U\u011fur Kaynar - 37 anni, poeta. Emin Bu\u011fdayc\u0131 - 18 anni, poeta. Asaf Ko\u00e7ak - 35 anni, caricaturista. Koray Kaya - 12 anni. Menek\u015fe Kaya - 15 anni. Handan Metin - 20 anni. Sait Metin - 23 anni. Huriye \u00d6zkan - 22 anni. Ye\u015fim \u00d6zkan - 20 anni. Ahmet \u00d6zyurt - 21 anni. Nurcan \u015eahin - 18 anni. \u00d6zlem \u015eahin - 17 anni. Asuman Sivri - 16 anni. Yasemin Sivri - 19 anni. Edibe Sulari - 40 anni, cantautore, musicista virtuosa dello tembur. \u0130nci T\u00fcrk - 22 anni. Cengizhan Demir - 28 anni.\nLe vittime dell'albergo: Ahmet \u00d6zt\u00fcrk - 21 anni. Kenan Y\u0131lmaz - 21 anni.\nIl massacro oggi.\nLa polizia arrest\u00f2 31 presunti responsabili e li condann\u00f2 a morte, ma poi la pena di morte fu trasformata in carcere a vita. Oggi si pensa di trasformare l'hotel in un museo, in ricordo dei morti. Ogni anno si organizzano giornate in memoria della strage."}
{"id": "2624362", "revid": "599013", "url": "https://it.wikipedia.org/wiki?curid=2624362", "title": "Pavel Englick\u00fd", "text": ""}
{"id": "2624365", "revid": "1792543", "url": "https://it.wikipedia.org/wiki?curid=2624365", "title": "Sant'Anna (Sesto Calende)", "text": " \nSant'Anna (\"Sant'Ana\" in dialetto varesotto) \u00e8 una localit\u00e0 del Comune di Sesto Calende, in provincia di Varese.\nGeografia.\nLa localit\u00e0 si trova sul lato est del Lago Maggiore, tra la localit\u00e0 di Lisanza e Sesto Calende.\nVi \u00e8 situato il Parco Europa, all'interno del quale \u00e8 collocato l'idroscalo Sant'Anna.\nStoria.\nII nucleo dell\u2019insediamento di Sant'Anna \u00e8 oggi costituito dalle permanenze del villaggio industriale, divenuto conosciuto grazie alla prima vetreria dell\u2019imprenditore milanese G.B. Rossini. Il villaggio industriale costituito dalla villa del proprietario, gli uffici, le case per gli operai, l\u2019osteria e da una piacevole chiesetta dedicata a Sant'Anna, tuttora adibita al culto, veniva considerato un grande sito di commercio.\nMonumenti e luoghi d'interesse.\nChiesa di Sant'Anna.\nI lavori per la costruzione della chiesa furono eseguiti per la volont\u00e0 dell'imprenditore Rossini; alcuni fabbricati che mantengono i caratteri ottocenteschi sono tuttora visibili e visitabili. La chiesa di Sant'Anna venne segnalata in catasto nel 1856, a quel tempo era un oratorio privato, aperto al culto pubblico, donato in seguito alla comunit\u00e0. La chiesa \u00e8 stata successivamente ampliata e dotata di un campanile dalla famiglia Bertoluzzi come ricordato da un\u2019incisione sul lato. Un intervento di restauro \u00e8 stato eseguito nel 1997. L\u2019edificio ha un\u2019unica navata, con volta a botte, abside semicircolare, e due cappelle laterali.\nIdroscalo Sant'Anna.\nNella frazione \u00e8 situato l'idroscalo della Societ\u00e0 Idrovolanti Alta Italia (S.I.A.I.), fondata nel 1915, dove avevano sede gli stabilimenti. Nel maggio 2002 l'area dismessa ormai da tempo \u00e8 stata riconvertita a parco pubblico, abbattendo alcune strutture fatiscenti e mantenendone altre a testimonianza dell'idroscalo."}
{"id": "2624367", "revid": "119887111", "url": "https://it.wikipedia.org/wiki?curid=2624367", "title": "Kiss Kiss (Roald Dahl)", "text": "Kiss Kiss \u00e8 una raccolta di brevi racconti scritta da Roald Dahl e pubblicata originariamente nel 1960 da Alfred A. Knopf. La maggior parte delle storie erano gi\u00e0 state pubblicate precedentemente in vari giornali e quindi raccolte nel libro.\nIl volume comprende 11 racconti:\nIl libro contiene alcune delle pi\u00f9 macabre storie di Dahl, incentrate su una continua alternanza fra buoni che castigano i cattivi e viceversa, uno stile narrativo lento ed evocativo nel principio e sempre pi\u00f9 rocambolesco e rapido man mano che la narrazione prosegue, fino all'inaspettato (e, il pi\u00f9 delle volte, sgradevole) colpo di scena finale, che rovescia completamente la trama. \nPi\u00f9 volte il finale non \u00e8 esplicito, lasciando presagire la morte o, comunque, un'incombente disgrazia.\nL'ultimo racconto del volume, \"Il Campione del Mondo\" , sar\u00e0 riutilizzato da Dahl, nel 1977, come trama per il suo libro per bambini Danny il campione del mondo.\nDue dei racconti, \"Mrs. Bixby e la pelliccia del colonnello\" e \"L'affittacamere\", inoltre, verranno trasferiti su pellicola per la serie Alfred Hitchcock presenta, rispettivamente nel 1960 e nel 1961."}
{"id": "2624368", "revid": "1516566", "url": "https://it.wikipedia.org/wiki?curid=2624368", "title": "HMS Cairo", "text": "La HMS \"Cairo\" (Pennant number D87) \u00e8 stata un incrociatore leggero classe C, tipo \"Carlisle\", della Royal Navy. Venne impostato nei cantieri Cammell Laird il 17 novembre 1917, varato il 19 novembre 1918 ed entrato in servizio il 23 settembre 1919, a prima guerra mondiale gi\u00e0 terminata.\nServizio.\nAll'ingresso in servizio la \"Cairo\" venne assegnata alla base cinese, per poi servire tra il 1921 ed il 1925 nelle Indie orientali. Di nuovo assegnata alle acque cinesi fino al 1927 serv\u00ec poi nelle Indie occidentali britanniche. Tra il 1928 ed il 1930 serv\u00ec quindi nella \"Mediterranean Fleet\" come ammiraglia di una squadriglia di cacciatorpediniere.\nTra il 1931 ed il 1932 venne sottoposta a un raddobbo dopodich\u00e9 divenne ammiraglia del Commodoro in comando ai cacciatorpediniere della \"Home Fleet\". Rimase in questa posizione per cinque anni per poi essere trasferita in riserva. Il 4 novembre 1937 venne decisa la sua conversione in incrociatore antiaereo e la \"Cairo\" torn\u00f2 in servizio nel 1939 appena prima dello scoppio della seconda guerra mondiale. Negli ultimi mesi del 1939 oper\u00f2 con compiti di scorta ai convogli nel Mare del Nord e per fornire copertura antierea alle navi della flotta. Nel mese di aprile 1940 partecip\u00f2 alle operazioni della Campagna di Norvegia, scortando convogli di truppe britanniche e francesi a Narvik e Namsos. Tra aprile e maggio venne sottoposta a dei brevi lavori nel cantiere di Rosyth. Il 18 maggio paetecip\u00f2 al salvataggio dell'equipaggio della , affondata dopo la collisione con uno scoglio. Il 28 maggio venne danneggiata in un attacco aereo al largo della Norvegia, riuscendo comunque a tornare in patria. Nei mesi di giugno e luglio rimase nuovamente in cantiere e durante questo periodo venne installato un radar Tipo 279 per l'individuazione di aerei nemici.\nTornata in servizio continu\u00f2 a servire nella \"Home Fleet\" con compiti di copertura antiaerea, proteggendo anche delle operazioni di posa di mine nel Mare del Nord. Nel mese di dicembre rimase danneggiata durante una tempesta e rimase in cantiere per riparazioni fino al gennaio 1941. Durante i lavori venne anche installato un nuovo radar collegato con le batterie antieree principali. Dal mese di maggio venne assegnata alla \"Irish Sea Force\" per proteggere le navi in arrivo in Gran Bretagna da ovest con base sul Clyde e successivamente a Belfast. Tra dicembre e gennaio rimase nuovamente in cantiere per lavori e il 9 febbraio salp\u00f2 per Murmansk trasportando una delegazione commerciale attesa per una conferenza con delegati sovietici. Il 13 aprile venne distaccata a Gibilterra insieme all'incrociatore per partecipare ad una missione di lancio di aerei Spitfire verso Malta. Il 21 aprile a missione completata torn\u00f2 in patria venendo riassegnata alla \"Irish Sea Force\". Nel mese di giugno torn\u00f2 nel Mediterraneo per partecipare ad una missione analoga, l'Operazione Harpoon, sfociata nella battaglia di mezzo giugno. Il 15 giugno venne colpita da un proiettile da 152\u00a0mm riportando gravi danni ma riusc\u00ec a raggiungere Malta il giorno successivo con i due mercantili superstiti del convoglio. Il 20 giugno, tornato a Gibilterra, entr\u00f2 in cantiere per riparazioni, tornando in servizio la settimana successiva e rimanendo assegnata alle operazioni di rifornimento dell'isola. L'11 agosto salp\u00f2 diretto a Malta per scortare il convoglio denominato Operazione Pedestal. Durante la battaglia che ne segu\u00ec venne colpito il giorno successivo da due siluri lanciati dal sommergibile italiano \"Axum\" al largo di Biserta. I sopravvissuti vennero recuperati dal cacciatorpediniere e la \"Cairo\" venne finita dai cannoni della . Ventiquattro marinai persero la vita nell'azione."}
{"id": "2624369", "revid": "1543377", "url": "https://it.wikipedia.org/wiki?curid=2624369", "title": "Siachoque", "text": "Siachoque \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Jer\u00f3nimo de Peralta nel 1556, mentre l'istituzione del comune \u00e8 del 2 agosto 1949."}
{"id": "2624375", "revid": "2091899", "url": "https://it.wikipedia.org/wiki?curid=2624375", "title": "Cincinnati Masters 2003", "text": "Il Cincinnati Masters 2003 (conosciuto anche come \"Western &amp; Southern Financial Group Masters\" per motivi di sponsorizzazione) \u00e8 stato un torneo di tennis giocato sul cemento. \u00c8 stata la 102\u00aa edizione del Cincinnati Masters, che fa parte della categoria ATP Masters Series nell'ambito dell'ATP Tour 2003. Il torneo si \u00e8 giocato al Lindner Family Tennis Center di Mason, vicino a Cincinnati in Ohio negli USA, dal 4 all'11 agosto 2003.\nCampioni.\nSingolare.\n Andy Roddick ha battuto in finale Mardy Fish 4\u20136, 7\u20136 (7\u20133), 7\u20136 (7\u20134)\nDoppio.\n Bob Bryan / Mike Bryan hanno battuto in finale Wayne Arthurs / Paul Hanley 7\u20136 (7\u20133), 6\u20134"}
{"id": "2624376", "revid": "599013", "url": "https://it.wikipedia.org/wiki?curid=2624376", "title": "Julian Sensley", "text": ""}
{"id": "2624382", "revid": "1543377", "url": "https://it.wikipedia.org/wiki?curid=2624382", "title": "Soat\u00e1", "text": "Soat\u00e1 \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Juan Rodriguez Parra nel 1545, mentre l'istituzione del comune \u00e8 del 10 dicembre 1945."}
{"id": "2624383", "revid": "287204", "url": "https://it.wikipedia.org/wiki?curid=2624383", "title": "Soat\u00e0", "text": ""}
{"id": "2624384", "revid": "287204", "url": "https://it.wikipedia.org/wiki?curid=2624384", "title": "Soata", "text": ""}
{"id": "2624387", "revid": "716642", "url": "https://it.wikipedia.org/wiki?curid=2624387", "title": "Al-Nassr Football Club", "text": "L'Al-Nassr Football Club (), meglio noto come Al-Nassr, \u00e8 una societ\u00e0 calcistica saudita di Riad, fondata nel 1955. Il nome, , significa \"vittoria\".\n\u00c8 uno dei club pi\u00f9 titolati e pi\u00f9 sostenuti dell'Arabia Saudita. In ambito nazionale si \u00e8 aggiudicato 9 campionati nazionali, 6 Coppe del Re dei Campioni, 3 Coppe della Corona del Principe saudita, 3 Coppe Principe Faysal Bin Fahd e una Supercoppa saudita. A livello internazionale ha vinto una Supercoppa d'Asia, una Coppa delle Coppe dell'AFC e 2 Coppe dei Campioni del Golfo. Ha partecipato al campionato mondiale per club FIFA 2000.\nStoria.\nIl club \u00e8 stato attivo nel dilettantismo fino al 1960, quando viene registrato ufficialmente come professionistico. Fu promosso in prima divisione solo tre anni dopo. Negli anni settanta inizi\u00f2 un periodo positivo per il club, che vinse quattro titoli nazionali e varie coppe, sempre a livello nazionale.\nNegli anni novanta continu\u00f2 ad ottenere buoni risultati, guadagnando anche rilevanza a livello internazionale grazie alla vittoria nella Supercoppa d'Asia nel 1998, che permise alla squadra di qualificarsi al campionato mondiale per club FIFA 2000, a seguito delle rinunce del J\u00fabilo Iwata (vincitore del campionato d'Asia per club 1999), del Pohang Steelers (vincitore del campionato d'Asia per club 1998) e dei connazionali dell'Al-Ittihad (vincitore della Coppa delle Coppe AFC 1998-1999). In tre partite ottenne una vittoria, contro il .\nNel 2010 arriv\u00f2 sulla panchina dell'Al-Nassr l'italiano Walter Zenga, che decise di effettuare il ritiro estivo a Castelrotto, in Alto Adige. Zenga lasci\u00f2 il club nel dicembre 2010, denunciando che non riceveva il suo stipendio da 6 mesi.\nNella stagione 2013-2014 la squadra, al suo settimo titolo nazionale, vinse il campionato con una giornata d'anticipo.\nDall'ottobre 2015 al febbraio 2016 la squadra fu guidata da Fabio Cannavaro, con Ren\u00e9 Higuita allenatore dei portieri.\nOrganico.\nRosa 2021-2022.\n\"Rosa aggiornata al 13 agosto 2021\".\nRosa 2020-2021.\n\"Rosa aggiornata all'11 febbraio 2021\"."}
{"id": "2624390", "revid": "599013", "url": "https://it.wikipedia.org/wiki?curid=2624390", "title": "Aldo Croce", "text": "Carriera.\nCresce calcisticamente nel Derthona con cui debutta in Prima Divisione, il terzo livello del calcio di allora, nella stagione 1931-1932, ed ottiene una promozione in Serie B.\nNel 1935 passa all'Alessandria, con cui debutta in Serie A disputandovi due campionati in cui totalizza 34 presenze e realizza 7 reti.\nViene quindi acquistato dall', sempre nel massimo campionato, con cui realizza una sola rete, in Atalanta-Genoa.\nDopo l'esperienza bergamasca si trasferisce prima alla , poi al , e quindi fa ritorno al Derthona."}
{"id": "2624394", "revid": "287204", "url": "https://it.wikipedia.org/wiki?curid=2624394", "title": "Aviron Bayonnais Football Club", "text": "Aviron Bayonnais Football Club \u00e8 un'associazione calcistica francese della citt\u00e0 di Bayonne fondata nel 1935. Attualmente gioca nella Championnat National.\nStoria.\nFondazione.\nLa societ\u00e0 sportiva fu fondata nel 1904, e nacque principalmente come un centro sportivo di rugby. Solo successivamente, nel 1935, grazie a George Darkhan, Owen Roe, George Page e Roger Dargein venne aperta una sezione calcistica all'interno della societ\u00e0.\nTifosi.\nLapurdum 2004.\nI Lapurdum 2004 sono un gruppo di tifosi dell'Aviron Bayonnais unitosi nel 2004 per sostenere la propria squadra. Fina ad ora sono l'unico gruppo ultras della squadra, composto da circa settanta persone.\nRosa.\n\"Aggiornata al 21 marzo 2012.\""}
{"id": "2624398", "revid": "767487", "url": "https://it.wikipedia.org/wiki?curid=2624398", "title": "Dipartimento di Tupungato", "text": "Tupungato \u00e8 un dipartimento argentino, situato nella parte centro-occidentale della provincia di Mendoza, con capoluogo Tupungato.\nGeografia fisica.\nFondato l'8 novembre 1858, esso confina a nord e ad ovest con il dipartimento di Luj\u00e1n de Cuyo, ad est con quello di Rivadavia e a sud con il dipartimento di Tunuy\u00e1n.\nSociet\u00e0.\nEvoluzione demografica.\nSecondo il censimento del 2001, su un territorio di 2.485\u00a0km\u00b2, la popolazione ammontava a 28.539 abitanti, con un aumento demografico del 27,57% rispetto al censimento del 1991.\nAmministrazione.\nIl dipartimento, come tutti i dipartimenti della provincia, \u00e8 composto da un unico comune, suddiviso in 13 distretti (\"distritos\" in spagnolo), che corrispondono agli agglomerati urbani disseminati sul territorio:"}
{"id": "2624399", "revid": "1543377", "url": "https://it.wikipedia.org/wiki?curid=2624399", "title": "Socha", "text": "Socha \u00e8 un comune della Colombia facente parte del dipartimento di Boyac\u00e1.\nIl centro abitato venne fondato nel 1540."}
{"id": "2624400", "revid": "599013", "url": "https://it.wikipedia.org/wiki?curid=2624400", "title": "Igor' Tur\u010din", "text": "\u00c8 mancino."}
{"id": "2624401", "revid": "33751", "url": "https://it.wikipedia.org/wiki?curid=2624401", "title": "Lega saudita professionistica", "text": "La Lega saudita professionistica (, ), nota anche come Lega calcistica saudita (, ), \u00e8 il massimo livello professionistico del campionato saudita di calcio. La sua prima edizione si tenne nella stagione 1976-1977.\nLa squadra con pi\u00f9 titoli nazionali nel palmar\u00e8s \u00e8 l', con 17 edizioni vinte.\nStoria.\nFino ai tardi anni '70 il calcio in Arabia Saudita era organizzato su base regionale, e l'unico torneo di rilevanza nazionale era la Coppa del Re saudita. Nel 1976 si decise che il calcio saudita era pronto per l'organizzazione di un campionato nazionale: da qui il campionato inizi\u00f2, con 8 squadre iscritte.\nNel 1981 fu deciso di aumentare il numero di club partecipanti e di aggiungere una seconda divisione. Alla stagione 1981-1982 parteciparono 18 squadre: le prime 8 si qualificarono per la serie maggiore, mentre le rimanenti per la seconda divisione. Le squadre partecipanti alla prima divisione vennero successivamente aumentate a 12 nella stagione 1984-1985.\nNel 1990 la federazione volle introdurre il calcio professionistico nel paese: fu creata un nuovo campionato di lega, chiamato \"Coppa della Lega del Custode delle Due Sante Moschee\", che era una competizione a due fasi. La prima consisteva in una lega a doppio girone all'italiana, dove le prime 4 squadre si qualificavano per la fase finale.\nAi club fu concesso di reclutare giocatori professionistici.\nNel 2007 le due fasi vennero separate, con il campionato rimodellato su un formato di doppio girone all'italiana. La federazione cre\u00f2 anche una nuova coppa nazionale, chiamata \"Coppa dei Campioni delle Due Sante Moschee\". Alla coppa parteciperanno le migliori sei del campionato, il vincitore della Coppa della Corona del Principe e il vincitore della Coppa del Principe Faisal.\nNella stagione 2017-2018 fu attuata una riforma delle prime due serie, secondo la quale Lega professionistica pass\u00f2 a 16 squadre.\nFormula.\nLe 16 squadre partecipanti giocano l'una contro l'altra due volte, per un totale di trenta giornate. Al termine della competizione, le ultime tre qualificate retrocedono in Prima Divisione, mentre la quartultima gioca un play-out con la quarta classificata della Prima Divisione, con in palio un ulteriore posto nel campionato.\nLa squadra vincitrice del campionato accede alla AFC Champions League. Le prime tre classificate vincono rispettivamente: due milioni e mezzo, un milione e mezzo e un milione di rial.\nSquadre.\nStagione 2020-2021."}
{"id": "2624404", "revid": "181699", "url": "https://it.wikipedia.org/wiki?curid=2624404", "title": "Burg Stargard", "text": "Burg Stargard \u00e8 una citt\u00e0 del Meclemburgo-Pomerania Anteriore, in Germania.\nAppartiene al circondario della Seenplatte del Meclemburgo ed \u00e8 amministrata dall'Amt Stargarder Land.\nAmministrazione.\nFrazioni.\nFanno parte del comune le seguenti frazioni: Bargensdorf, Cammin, Godenswege, Gramelow, Kreuzbruchhof, Lindenhof, Loitz, Quastenberg, Riepke, Sabel, Teschendorf.\nGemellaggi.\nBurg Stargard \u00e8 gemellata con:"}
{"id": "2624406", "revid": "1543377", "url": "https://it.wikipedia.org/wiki?curid=2624406", "title": "Socot\u00e1", "text": "Socot\u00e1 \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Gonzalo Sanchez de Flandes nel 1602."}
{"id": "2624412", "revid": "287204", "url": "https://it.wikipedia.org/wiki?curid=2624412", "title": "Socot\u00e0", "text": ""}
{"id": "2624413", "revid": "287204", "url": "https://it.wikipedia.org/wiki?curid=2624413", "title": "Socota", "text": ""}
{"id": "2624414", "revid": "1714247", "url": "https://it.wikipedia.org/wiki?curid=2624414", "title": "Aleksandra Socha", "text": "Palmar\u00e8s.\nIn carriera ha conseguito i seguenti risultati:"}
{"id": "2624416", "revid": "38120", "url": "https://it.wikipedia.org/wiki?curid=2624416", "title": "Hokuto (personaggio)", "text": ""}
{"id": "2624426", "revid": "1543377", "url": "https://it.wikipedia.org/wiki?curid=2624426", "title": "Sogamoso", "text": "Sogamoso \u00e8 un comune della Colombia facente parte del dipartimento di Boyac\u00e1. Si tratta della seconda citt\u00e0 del dipartimento per numero di abitanti.\nIl comune venne istituito il 6 settembre 1810."}
{"id": "2624427", "revid": "6923", "url": "https://it.wikipedia.org/wiki?curid=2624427", "title": "Campionato Europeo della Montagna", "text": ""}
{"id": "2624430", "revid": "1543377", "url": "https://it.wikipedia.org/wiki?curid=2624430", "title": "Dipartimento di Tunuy\u00e1n", "text": "Tunuy\u00e1n \u00e8 un dipartimento argentino, situato nella parte centro-occidentale della provincia di Mendoza, con capoluogo Tunuy\u00e1n.\nGeografia fisica.\nIstituito il 30 novembre 1880, esso confina a nord con il dipartimento di Tupungato, ad est e a sud con quello di San Carlos, e ad ovest con la repubblica del Cile. Si trova a circa 80\u00a0km a sud della capitale provinciale Mendoza, con un'altitudine che varia dai 900 ai 1500 metri sul livello del mare.\nSociet\u00e0.\nEvoluzione demografica.\nSecondo il censimento del 2001, su un territorio di 3.317\u00a0km\u00b2, la popolazione ammontava a 42.125 abitanti, con un aumento demografico del 17,93% rispetto al censimento del 1991.\nAmministrazione.\nIl dipartimento, come tutti i dipartimenti della provincia, \u00e8 composto da un unico comune, suddiviso in 12 distretti (\"distritos\" in spagnolo), che corrispondono agli agglomerati urbani disseminati sul territorio:"}
{"id": "2624433", "revid": "149727", "url": "https://it.wikipedia.org/wiki?curid=2624433", "title": "Marne (Holstein)", "text": ""}
{"id": "2624437", "revid": "110157", "url": "https://it.wikipedia.org/wiki?curid=2624437", "title": "Somondoco", "text": "Somondoco \u00e8 un comune della Colombia facente parte del dipartimento di Boyac\u00e1.\nIl centro abitato venne fondato nel 1537, mentre l'istituzione del comune \u00e8 del 1656."}
{"id": "2624439", "revid": "1543377", "url": "https://it.wikipedia.org/wiki?curid=2624439", "title": "Distracci\u00f3n", "text": "Distracci\u00f3n \u00e8 un comune della Colombia del dipartimento di La Guajira.\nIl centro abitato venne fondato nel 1845 da Antonio Mar\u00eda Vidal."}
{"id": "2624441", "revid": "339392", "url": "https://it.wikipedia.org/wiki?curid=2624441", "title": "Al-Nassr", "text": ""}
{"id": "2624442", "revid": "1543377", "url": "https://it.wikipedia.org/wiki?curid=2624442", "title": "El Molino", "text": "El Molino \u00e8 un comune della Colombia del dipartimento di La Guajira.\nIl centro abitato venne fondato da Pedro Beltr\u00e1n Vald\u00e9z nel 1595, mentre l'istituzione del comune \u00e8 del 1989."}
{"id": "2624443", "revid": "339392", "url": "https://it.wikipedia.org/wiki?curid=2624443", "title": "Al-Nasr", "text": ""}
{"id": "2624444", "revid": "486946", "url": "https://it.wikipedia.org/wiki?curid=2624444", "title": "Al Nasr", "text": ""}
{"id": "2624445", "revid": "339392", "url": "https://it.wikipedia.org/wiki?curid=2624445", "title": "Al Nassr", "text": ""}
{"id": "2624446", "revid": "1543377", "url": "https://it.wikipedia.org/wiki?curid=2624446", "title": "Fonseca (Colombia)", "text": "Fonseca \u00e8 un comune della Colombia del dipartimento di La Guajira.\nIl centro abitato venne fondato da Agust\u00edn Fonseca e Jos\u00e9 Agust\u00edn Parodi Ovalle, mentre il comune venne istituito il 13 giugno 1829."}
{"id": "2624453", "revid": "124830465", "url": "https://it.wikipedia.org/wiki?curid=2624453", "title": "Jonathan Cristaldo", "text": "\u00c8 soprannominato \"El Churry\", a causa della sua passione fin da giovane per il churrasco.\nCaratteristiche tecniche.\nDotato di una buona tecnica, Cristaldo \u00e8 una tipica seconda punta con un discreto senso del gol. Di piede destro, non predilige il dribbling, ma \u00e8 molto veloce e, nonostante i 175 centimetri di altezza, si fa valere nello stacco aereo.\nCarriera.\nClub.\nCresciuto nel settore giovanile del V\u00e9lez S\u00e1rsfield, esordisce in prima squadra il 22 aprile 2007 - a 18 anni, un mese e 17 giorni - nella partita contro il Rosario Central, persa 2-0.\nVince il torneo di Clausura 2009, suo primo titolo nazionale, giocando da titolare le ultime partite della stagione in luogo di Hern\u00e1n Rodrigo L\u00f3pez e realizzando complessivamente 4 gol. Confermato titolare anche nella stagione successiva, realizza anche una rete nella partita di Copa Sudamericana 2009 contro il Boca Juniors che regala al V\u00e9lez la qualificazione al turno successivo.\nIl 10 gennaio 2011 passa al Metalist, squadra ucraina per cui firma un contratto quinquennale. Debutta con la maglia degli ucraini in UEFA Europa League il 17 febbraio 2011.\nIl 1\u00ba settembre 2013 si trasferisce alla societ\u00e0 italiana del Bologna in prestito oneroso con diritto di riscatto.\nEsordisce in serie A e con la maglia rossoblu il 15 settembre nell'1-1 tra e Bologna. Il 25 settembre 2013 sigla il primo gol col Bologna nel 3-3 interno contro il Milan. Il 9 febbraio 2014 sigla la sua prima doppietta in maglia rossoblu, grazie alla quale i felsinei si impongono a Torino contro i granata per 1-2. Tuttavia a fine anno, essendo la squadra rossoblu retrocessa, non viene riscattato e rimane svincolato.\nQualche mese dopo si accasa al club brasiliano Palmeiras.\nNazionale.\nPrende parte, da titolare in coppia con Eduardo Salvio, al Campionato sudamericano di calcio Under-20 2009 disputatosi in Venezuela, realizzando 2 gol.\nStatistiche.\nPresenze e reti nei club.\n\"Statistiche aggiornate al 2 aprile 2017.\""}
{"id": "2624454", "revid": "1573940", "url": "https://it.wikipedia.org/wiki?curid=2624454", "title": "Al-Nasr (disambigua)", "text": ""}
{"id": "2624456", "revid": "110157", "url": "https://it.wikipedia.org/wiki?curid=2624456", "title": "Hatonuevo", "text": "Hatonuevo \u00e8 un comune della Colombia facente parte del dipartimento di La Guajira.\nIl centro abitato venne fondato da Blas Amaya nel 1840, mentre l'istituzione del comune \u00e8 del 9 novembre 1994."}
{"id": "2624458", "revid": "352448", "url": "https://it.wikipedia.org/wiki?curid=2624458", "title": "Hunza (principato)", "text": ""}
{"id": "2624460", "revid": "380453", "url": "https://it.wikipedia.org/wiki?curid=2624460", "title": "Nazionale di pallavolo maschile di Cipro", "text": "La nazionale di pallavolo maschile di Cipro \u00e8 una squadra europea composta dai migliori giocatori di pallavolo di Cipro ed \u00e8 posta sotto l'egida della Federazione pallavolistica di Cipro.\nRosa.\nSegue la rosa dei giocatori convocati per i XVII Giochi dei piccoli stati d'Europa."}
{"id": "2624462", "revid": "110157", "url": "https://it.wikipedia.org/wiki?curid=2624462", "title": "La Jagua del Pilar", "text": "La Jagua del Pilar \u00e8 un comune della Colombia facente parte del dipartimento di La Guajira.\nIl centro abitato venne fondato da Manuel Jos\u00e9 Fern\u00e1ndez de Castro e Bartolo Ustariz nel 1795, mentre l'istituzione del comune \u00e8 del 6 maggio 1998."}
{"id": "2624464", "revid": "767487", "url": "https://it.wikipedia.org/wiki?curid=2624464", "title": "Onmyo-za", "text": "Gli ,(il cui nome viene translitterato anche come Onmyoza ed Onmyouza) sono un gruppo musicale heavy metal giapponese formatosi nel 1999 ad Osaka ad opera di Matatabi (Taisei Kunimoto), Kuroneko (Akiko Kunimoto), Maneki (Yukinari Kunimoto) e Karukan. Successivamente, Tora (Atsushi Kawatsuka) si unir\u00e0 come batterista ufficiale del gruppo. Gli Onmyo-Za, fondono l'heavy metal classico, influenzato principalmente dai Judas Priest e Iron Maiden, con la musica folk giapponese. Altre influenze citate da Matatabi sono i Destruction, Annihilator e i connazionali Ningen Isu.\nSono considerati una delle pi\u00f9 importanti band heavy metal del Giappone.\nNella classifica \"The 50 Greatest Japanese Metal Bands of All-Time\" sono stati classificati all'8\u00ba posto\nQuasi tutte le canzoni ed i testi sono composti da Matatabi.\nIl concept della band si rif\u00e0 all'immaginario del folklore giapponese ed alle leggende della antica mitologia nipponica (temi presenti in tutti i testi). I membri della band usano nomi d'arte e vestono dei tradizionali kimono durante le esibizioni live.\nBiografia.\nLe origini: il periodo indie (1999-2001).\nMatatabi, Kuroneko, Maneki e Karukan formarono gli Onmyo-Za nel 1999 ad Osaka. La band fece il suo debutto il 20 Giugno all'Osaka Brandnew e nello stesso giorno pubblicarono il loro primo demo tape \"Tsun eni gessh\u014d o motte senji ni kuwae, nisshin in'y\u014d o min\" (\u5e38\u30cb\u6708\u5c06\u30f2\u4ee5\u30c3\u30c6\u5360\u6642\u30cb\u52a0\u3078\u3001\u65e5\u8fb0\u9670\u967d\u30f2\u8996\u30f3). In quel periodo non avevano ancora un batterista. Nell'estate e autunno del 1999 tennero alcuni spettacoli ad Osaka e nelle aree vicine. Alla fine dell'anno Tora divento' il batterista ufficiale della band e pubblicarono il loro primo album \"Kikoku Tensho\" il 5 Dicembre 1999 con la loro etichetta indipendente Moryo\u2019s Box. Il 2000 fu un anno di crescita per la band, aumento' il numero di spettacoli e il fanbase. Ad Agosto pubblicarono il loro primo singolo Oka no Kotowari e successivamente pubblicarono il loro secondo album \"Hyakki Ryoran\", entrambi con la propria etichetta, in seguito saranno ripubblicati dall'etichetta indipendente Mandrake Root.\nIl debutto Major e il primo tour Europeo (2001-2006).\nGrazie all'aumento di popolarit\u00e0, nel 2001 la band firmo' con l'etichetta major King Records. Dopo un lungo tour la band rilascio' il suo primo singolo major, \"Tsuki ni Murakumo hana ni Kaze\". L'anno si chiuse con la presentazione di una speciale session band con i membri della band progressive metal giapponese Gonin-ish e Uchida Yuuichirou, bassista dei Kinnuku Shoujo-tai. Nel 2002 rilasciarono il loro terzo album \"Kojin Rasetsu\" e il mini album \"Fuuin Kairan\" che contiene rarit\u00e0 e canzoni inedite. Nello stesso anno intrapresero il loro primo tour nazionale. La band in seguito incise la cover di \"The Trooper\" degli Iron Maiden per l'album tributo A Tribute to the Beast e \"Beyond the Realms of Death\" dei Judas Priest per l'album tributo A Tribute to the Priest. Gli Onmyo-Za sono stati l'unica band giapponese a parteciparvi. Il 2003 inizio' con l'uscita dell'album \"Hoyoku Rindo\", seguito da un paio di brevi ma intensi tour. Successivamente il 24 giugno pubblicarono il singolo \"Hoyoku Tensho\" e il 25, il DVD della versione VHS indie di \"Hyakki Korinden\" e l'album live \"Sekinetsu Enbu\". Intrapreso due tour, e in seguito usc\u00ec il singolo \"Mezame\". I primi due album vennero ristampati mentre il maxi-singolo \"Nemuri\" venne pubblicato nel Gennaio del 2004. Nello stesso anno pubblicarono il loro 5\u00ba album in studio \"Mugen Hoyo\". Successivamente gli Onmyo-Za intrapresero un tour per promuovere le loro uscite, durante il tour pubblicarono il primo singolo della trilogia dedicata al samurai Minamoto no Yoshitsune, gli altri due furono pubblicati nei mesi successivi. Queste tre canzoni vennero incluse poi nell'album successivo. A Marzo del 2005 pubblicarono il DVD \"Wagashikabane wo Koete yuke\". Il DVD, a differenza dei precedenti, includeva la registrazione di tutto lo spettacolo. La ragione per cui fu registrato l'intero spettacolo era quella di coinvolgere il pi\u00f9 possibile chiunque lo guardasse. Nell'Aprile del 2005 pubblicarono il singolo \"Kouga Ninpocho\", fu scritto e registrato per l'anime . Il primo concerto dell'anno della band fu uno speciale per soli fan al teatro Noh di Nogakudo a Tokyo. Gli Onmyo-za sono stati la prima band ad esibirsi in un palco N\u014d in Giappone, mentre un DVD dello spettacolo, intitolato \"Yugen-Reibu\", fu pubblicato ad Agosto. Tuttavia, prima del DVD, il 6\u00ba album \"Garyo Tensei\" fu pubblicato il 22 giugno. Nell'estate del 2005 gli Onmyo-Za annunciarono il loro primo tour al di fuori del Giappone. La band suono' tre concerti in Belgio, Francia e Germania, tra il 28 ottobre e il 1 novembre 2005, e partecipo' a sessioni di autografi.\nLa conquista della Top Ten Giapponese (2007-2009).\nNel 2007, gli Onmyo-Za pubblicarono prima il singolo \"Kokui no Tennyo\" e poi l'album \"Maou Taiten\", si tratta del loro primo album a raggiungere la posizione numero 13 della classifica musicale giapponese. Nel 2008 pubblicarono il singolo \"Kureha\" e l'album \"Chimimoryo\". L'album raggiunse la posizione numero 9 della classifica musicale giapponese. Nel Gennaio del 2009 pubblicarono il singolo \"Soukoku/Doukoku\", che furono utilizzati come temi di apertura e chiusura per il gioco della Nintendo DS \"Inugami ke no ichizoku\". Nello stesso anno Tora dichiaro' di voler lasciare la band per motivi personali, continuer\u00e0 come batterista di supporto per la band con il suo vero nome Atsushi Kawatsuka, fino al 2011, anno in cui lascer\u00e0 definitivamente il gruppo. Nel Settembre 2009 in occasione del 10\u00ba anniversario, pubblicarono il loro 9\u00ba album in studio, Kong\u014d Ky\u016bbi. Quest'album \u00e8 stato pubblicato anche negli Stati Uniti da JapanFiles.\nIl Periodo Post-Tora (2011-presente).\nDopo due anni a Dicembre del 2011 usc\u00ec il concept album Kishibojin, considerato il miglior lavoro della band. L'album \u00e8 stato suonato interamente dal vivo dall'inizio alla fine nel tour \"Zekkai no Kishibojin\" e pubblicato poi in DVD nel 2012 con il titolo di \"Zekkai no Enbu\". Con \"Kishibojin\", gli Onmyo-Za sviluppano un sound pi\u00f9 esplosivo, sperimentale e moderno e questo stile caratterizzer\u00e0 anche gli album successivi. L'album \u00e8 stato anche pubblicato in Europa dall'etichetta tedesca Gan-Shin. Nel 2012 venne ingaggiato Daboshi Makoto come batterista di supporto. Nel 2013 la band pubblico' il loro secondo Best of dal titolo \"Ryuuou Shugyouku\" con due nuove canzoni, \"Fukeyo Kaze, todoroke yo ikazuchi\" e \"Ikimono Gurui\". Nel 2014 usc\u00ec il singolo \"Seiten no Mikazuki\", l'ultimo della trilogia ispirata al daimy\u014d Date Masamune (gli altri singoli dedicati a Masamune sono \"Aoki Dokugan\" e \"Konpeki no Soujin\"), questa canzone \u00e8 stata poi inclusa in \"Rajin Sousei\" dello stesso anno. Sempre nel 2014 vennero rilasciati gli album gemelli F\u016bjin Kaik\u014d e Raijin S\u014dsei seguiti poi dai DVD \"Fujin Raibu\" e \"Raijin Raibu\" pubblicati nel 2015. Il 30 Novembre 2016 usc\u00ec l'album Karyobinga che raggiunse la posizione numero 7 della classifica musicale giapponese, superando quindi il risultato di \"Chimimoryo\" che aveva raggiunto la 9\u00aa posizione. Nel Giugno del 2017 pubblicarono il Blu Ray\\DVD di \"Zettenranbu\". Nel Gennaio del 2018 pubblicarono il singolo \"Oka Ninpocho\" che venne utilizzata come sigla di apertura per l'anime \"Basilik:Oka Ninpocho\". Il 6 Giugno 2018 usc\u00ec il loro 14\u00ba album in studio Had\u014d My\u014d\u014d che raggiunse la posizione numero 11 della classifica musicale giapponese."}
{"id": "2624467", "revid": "110157", "url": "https://it.wikipedia.org/wiki?curid=2624467", "title": "Maicao", "text": "Maicao \u00e8 un comune della Colombia facente parte del dipartimento di La Guajira.\nIl centro abitato venne fondato da Rodolfo Morales e Tom\u00e1s Curvelo Iguar\u00e1n nel 1927."}
{"id": "2624468", "revid": "1305772", "url": "https://it.wikipedia.org/wiki?curid=2624468", "title": "Le notti difficili", "text": ""}
{"id": "2624469", "revid": "149727", "url": "https://it.wikipedia.org/wiki?curid=2624469", "title": "Wildenhain", "text": ""}
{"id": "2624470", "revid": "35813", "url": "https://it.wikipedia.org/wiki?curid=2624470", "title": "Bayreuther Festspiele", "text": ""}
{"id": "2624471", "revid": "74801", "url": "https://it.wikipedia.org/wiki?curid=2624471", "title": "Paseo de Recoletos", "text": "Il Paseo de Recoletos \u00e8, nonostante la breve lunghezza (poco pi\u00f9 di 500 metri) uno dei boulevard principali di Madrid (Spagna). Va da sud a nord dalla Plaza de Cibeles alla Plaza de Col\u00f3n. Il paseo forma parte dell'asse centrale della citt\u00e0 che continua a nord come Paseo de la Castellana, e a sud come Paseo del Prado.\nStoria.\nDurante il regno di Carlos III, le riforme urbanistiche di Madrid si pianificarono in quella che allora era la periferia della citt\u00e0: il Prado Viejo (attuale Paseo del Prado) che, nonostante fosse un paseo molto popolare era andato via via in stato di abbandono e stava perdendo la sua primitiva funzione di luogo di svago.\nIl \"Sal\u00f3n del Prado\", come si chiam\u00f2 questa grande riforma, copr\u00ec il corso d'acqua che lo attraversava, (arroyo de Valnegral), convertendo questa zona, profusamente alberata, in un viale con giardini e fontane. L'idea fu promossa dal Conde de Aranda, presidente del Consejo de Castilla, e i lavori cominciarono nel 1763. Si trattava di integrare in modo unitario i frammenti dispersi dello spazio di transizione tra la citt\u00e0 e il complesso del Buen Retiro, mediante la creazione di uno spazio limitato e abbellito da fontane e viali alberati.\nIl \"Sal\u00f3n del Prado\" fu voluto urbanisticamente da Jos\u00e9 de Hermosilla, il quale progett\u00f2 una pianta longitudinale, con grandi fontane da tratto a tratto (Cibele, Nettuno e le Quattro Stagioni o di Apollo). Le fontane e gli elementi decorativi furono progettati da Ventura Rodr\u00edguez, e lavorarono sulle sculture gli scultori pi\u00f9 in voga del momento.\nIl viale prende il nome dal convento dell'ordine degli \"agustinos recoletos\", costruito nella zona nel 1592. Originariamente terminava nella \"Puerta de Recoletos\", porta di stile barocco costruita sotto il regno di Ferdinando VI nel 1756 e smantellata nel 1863.\nNel febbraio 2002, l'architetto portoghese \u00c1lvaro Siza vinse il concorso internazionale indetto dal comune di Madrid per il rimodellamento dell'asse Recoletos-Prado e del suo intorno; il progetto si ispira alla concezionr originale del \"Sal\u00f3n del Prado\" e prevede l'ampliamento degli spazi pedonali, l'incremento delle zone verdi e la soppressione delle barriere architettoniche.\nCultura e turismo.\nIl viale presenta un'importante mediana centrale pedonale, piena di giardini, statue, fontane, e qualche locale all'aperto come la Terraza Recoletos, il Caf\u00e9 El Espejo o i tavolini dello storico Caf\u00e9 Gij\u00f3n. In questo viale pedonale avvengono durante l'anno alcuni eventi:\nEdifici.\nI principali edifici del Paseo de Recoletos sono:"}
{"id": "2624474", "revid": "110157", "url": "https://it.wikipedia.org/wiki?curid=2624474", "title": "Manaure (La Guajira)", "text": "Manaure \u00e8 un comune della Colombia facente parte del dipartimento di La Guajira.\nIl centro abitato venne fondato nel 1723, mentre l'istituzione del comune \u00e8 del 1973."}
{"id": "2624475", "revid": "1543377", "url": "https://it.wikipedia.org/wiki?curid=2624475", "title": "Norman Ackermann", "text": ""}
{"id": "2624476", "revid": "1543377", "url": "https://it.wikipedia.org/wiki?curid=2624476", "title": "Christoph Kneip", "text": ""}
{"id": "2624477", "revid": "599013", "url": "https://it.wikipedia.org/wiki?curid=2624477", "title": "Wolfgang Reich", "text": ""}
{"id": "2624478", "revid": "1305772", "url": "https://it.wikipedia.org/wiki?curid=2624478", "title": "San Juan del Cesar", "text": "San Juan del Cesar \u00e8 un comune della Colombia del dipartimento di La Guajira.\nIl centro abitato venne fondato da Salvador Felix Arias Pereira nel 1701."}
{"id": "2624479", "revid": "1543377", "url": "https://it.wikipedia.org/wiki?curid=2624479", "title": "Dipartimento di San Mart\u00edn (Mendoza)", "text": "San Mart\u00edn \u00e8 un dipartimento argentino, situato nella parte centro-settentrionale della provincia di Mendoza, con capoluogo San Mart\u00edn.\nGeografia fisica.\nEsso confina a nord con il dipartimento di Lavalle, ad est con quello di Santa Rosa, a sud con il dipartimento di Jun\u00edn e ad ovest con quello di Maip\u00fa.\nSociet\u00e0.\nEvoluzione demografica.\nSecondo il censimento del 2001, su un territorio di 1.504\u00a0km\u00b2, la popolazione ammontava a 108.448 abitanti, con un aumento demografico del 10,33% rispetto al censimento del 1991.\nAmministrazione.\nIl dipartimento, come tutti i dipartimenti della provincia, \u00e8 composto da un unico comune, suddiviso in 15 distretti (\"distritos\" in spagnolo), che corrispondono agli agglomerati urbani disseminati sul territorio:"}
{"id": "2624480", "revid": "1543377", "url": "https://it.wikipedia.org/wiki?curid=2624480", "title": "Urumita", "text": "Urumita \u00e8 un comune della Colombia facente parte del dipartimento di La Guajira.\nIl centro abitato venne fondato da Juan Bautista Canalete nel 1785, mentre l'istituzione del comune \u00e8 del 1979."}
{"id": "2624481", "revid": "599013", "url": "https://it.wikipedia.org/wiki?curid=2624481", "title": "Fredrik Nilsson (schermidore)", "text": "Palmar\u00e8s.\nIn carriera ha conseguito i seguenti risultati:"}
{"id": "2624483", "revid": "852729", "url": "https://it.wikipedia.org/wiki?curid=2624483", "title": "Paseo de la Castellana", "text": "Il Paseo de la Castellana \u00e8 uno dei principali viali di Madrid (Spagna), attualmente con sei corsie centrali e quattro laterali, che percorre la citt\u00e0 dalla Plaza de Col\u00f3n, nel centro, fino al \"Nodo Nord\". Il suo tracciato corrisponde a quello dell'antico letto fluviale dell'arroyo de la Fuente Castellana (fonte che sgorgava nella plaza de Castilla), fino ai cosiddetti Nuevos Ministerios. Da l\u00ec venne prolungato fino quasi all'antico paese di Fuencarral (oggi inglobato nella citt\u00e0 di Madrid).\nAssieme al Paseo del Prado e al Paseo de Recoletos forma un asse viario che attraversa Madrid da nord a sud. \u00c8 previsto il suo prolungamento verso nord all'interno di un importante progetto urbanistico noto come \"Operaci\u00f3n Chamart\u00edn\".\nLuoghi singolari del Paseo de la Castellana.\nDopo il suo inizio nella Plaza de Col\u00f3n, il Paseo presenta su ambo i margini una grande quantit\u00e0 di edifici pubblici, specialmente ministeri e ambasciate di diversi paesi. Sono edifici datati dalla fine del XIX secolo fino alla met\u00e0 del XX secolo. In questo primo tratto, che \u00e8 sinuoso e pi\u00f9 stretto dei seguenti, si trovano le piazze di Emilio Castelar e del Doctor Mara\u00f1\u00f3n.\nDopo aver superato la plaza del Doctor Mara\u00f1\u00f3n, si trovano il \"Museo de Ciencias Naturales\" e la \"Escuela T\u00e9cnica Superior de Ingenieros Industriales\" sul lato destro, e dopo la successiva piazza, San Juan de la Cruz, si trovano i Nuovi Ministeri, complesso che aggruppa vari edifici pubblici.\nUna volta passati i \"Nuevos Ministerios\", comincia un tratto di avenida posteriore al resto, conosciuto tra il 1952 e il 1981 come Avenida del General\u00edsimo, dove gli edifici predominanti sono tanto residenziali come adibiti ad uffici. In questo tratto si trova il complesso finanziario di AZCA, il pi\u00f9 importante della citt\u00e0. Questo tratto del paseo \u00e8 interrotto da tre piazze: Plaza de Lima, Plaza de Cuzco e Plaza de Castilla.\nAttorno alla Plaza de Lima il Palacio Municipal de Exposiciones y Congresos e lo stadio Santiago Bernab\u00e9u, che ocuppano i terreni dell'antico ippodromo. Inoltre, questo tratto include due grandi terminal di trasporti, Plaza de Castilla e Nuevos Ministerios.\nPassata la \"Plaza de Castilla\", si trova l'ultimo tratto con caratteristiche di autostrada urbana, mancando in essa incroci a livello e semafori nella carreggiata centrale. Sul lato dispari si trova il nuovo complesso Cuatro Torres Business Area, nei terreni dell'antica citt\u00e0 sportiva del ."}
{"id": "2624490", "revid": "1543377", "url": "https://it.wikipedia.org/wiki?curid=2624490", "title": "Villanueva (La Guajira)", "text": "Villanueva \u00e8 un comune della Colombia facente parte del dipartimento di La Guajira.\nIl centro abitato venne fondato da Roque de Alba nel 1662."}
{"id": "2624491", "revid": "1543377", "url": "https://it.wikipedia.org/wiki?curid=2624491", "title": "Calendario mondiale UCI 2010", "text": "Il calendario mondiale UCI 2010 \u00e8 stata la seconda edizione del nuovo circuito organizzato dall'UCI. Rispetto all'edizione precedente, sono entrate in calendario due prove in Canada, il Grand Prix Cycliste de Qu\u00e9bec ed il Grand Prix Cycliste de Montr\u00e9al.\nIn data 31 maggio 2010 il TAS ha accolto il ricorso dell'UCI sul caso Valverde, squalificando il corridore per due anni a partire dal 1\u00ba gennaio 2010; a partire da tale data i risultati conseguiti dallo spagnolo risultano pertanto cancellati.\nSquadre.\nLe squadre che vi parteciparono furono diciotto, rappresentanti undici diversi Paesi.\nWild Card.\nQuattordici squadre poterono partecipare su invito degli organizzatori a singole manifestazioni. Anche questa edizione potevano competere per i titoli generali:\nClassifiche.\n\"Aggiornate all'11 febbraio 2012.\""}
{"id": "2624492", "revid": "599013", "url": "https://it.wikipedia.org/wiki?curid=2624492", "title": "Robert Dingl", "text": "Palmar\u00e8s.\nIn carriera ha conseguito i seguenti risultati:"}
{"id": "2624494", "revid": "110157", "url": "https://it.wikipedia.org/wiki?curid=2624494", "title": "Muldenhammer", "text": "Muldenhammer \u00e8 un comune di 3.566 abitanti della Sassonia, in Germania.\nAppartiene al circondario del Vogtland (targa V).\nStoria.\nIl comune di Muldenhammer fu creato il 1\u00ba ottobre 2009 dall'unione dei comuni di Hammerbr\u00fccke, Morgenr\u00f6the-Rautenkranz e Tannenbergsthal."}
{"id": "2624496", "revid": "104485", "url": "https://it.wikipedia.org/wiki?curid=2624496", "title": "Magnus Malmgren", "text": "Palmar\u00e8s.\nIn carriera ha conseguito i seguenti risultati:"}
{"id": "2624498", "revid": "729019", "url": "https://it.wikipedia.org/wiki?curid=2624498", "title": "Aeroporto Internazionale del Kuwait", "text": "L'aeroporto internazionale del Kuwait \u00e8 un aeroporto situato a 15.5\u00a0km a sud di Kuwait City nello Stato del Kuwait.\nL'aeroporto \u00e8 hub per le compagnie aeree Jazeera Airways, Kuwait Airways, LoadAir e Wataniya Airways."}
{"id": "2624499", "revid": "149727", "url": "https://it.wikipedia.org/wiki?curid=2624499", "title": "Hammerbr\u00fccke", "text": ""}
{"id": "2624501", "revid": "339392", "url": "https://it.wikipedia.org/wiki?curid=2624501", "title": "Kuwait International Airport", "text": ""}
{"id": "2624502", "revid": "149727", "url": "https://it.wikipedia.org/wiki?curid=2624502", "title": "Morgenr\u00f6the-Rautenkranz", "text": ""}
{"id": "2624504", "revid": "149727", "url": "https://it.wikipedia.org/wiki?curid=2624504", "title": "Tannenbergsthal", "text": ""}
{"id": "2624513", "revid": "1543377", "url": "https://it.wikipedia.org/wiki?curid=2624513", "title": "Marco Ramacci", "text": "Palmar\u00e8s.\nIn carriera ha conseguito i seguenti risultati:"}
{"id": "2624515", "revid": "287204", "url": "https://it.wikipedia.org/wiki?curid=2624515", "title": "Nazionale di pallavolo maschile della Moldavia", "text": "La nazionale di pallavolo maschile della Moldavia \u00e8 una squadra europea composta dai migliori giocatori di pallavolo della Moldavia ed \u00e8 posta sotto l'egida della Federazione pallavolistica della Moldavia.\nRisultati.\nLa nazionale di pallavolo maschile della Moldavia non ha mai partecipato ad alcuna competizione."}
{"id": "2624517", "revid": "297059", "url": "https://it.wikipedia.org/wiki?curid=2624517", "title": "Aeroporto internazionale di Hurghada", "text": ""}
{"id": "2624519", "revid": "339392", "url": "https://it.wikipedia.org/wiki?curid=2624519", "title": "Aeroporto internazionale di Indira Gandhi", "text": ""}
{"id": "2624520", "revid": "111319", "url": "https://it.wikipedia.org/wiki?curid=2624520", "title": "Zhou Rui", "text": ""}
{"id": "2624522", "revid": "400518", "url": "https://it.wikipedia.org/wiki?curid=2624522", "title": "Aeroporto internazionale di Chhatrapati Shivaji", "text": ""}
{"id": "2624524", "revid": "339392", "url": "https://it.wikipedia.org/wiki?curid=2624524", "title": "Aeroporto del Kuwait", "text": ""}
{"id": "2624525", "revid": "247933", "url": "https://it.wikipedia.org/wiki?curid=2624525", "title": "Piji\u00f1o", "text": ""}
{"id": "2624526", "revid": "247933", "url": "https://it.wikipedia.org/wiki?curid=2624526", "title": "Puebloviejo", "text": ""}
{"id": "2624529", "revid": "287204", "url": "https://it.wikipedia.org/wiki?curid=2624529", "title": "Sabanas de San Angel", "text": ""}
{"id": "2624531", "revid": "1310927", "url": "https://it.wikipedia.org/wiki?curid=2624531", "title": "Oleksij Haj", "text": ""}
{"id": "2624532", "revid": "339392", "url": "https://it.wikipedia.org/wiki?curid=2624532", "title": "Oleksij Anatolijovy\u010d Haj", "text": ""}
{"id": "2624535", "revid": "767487", "url": "https://it.wikipedia.org/wiki?curid=2624535", "title": "Dipartimento di Rivadavia (Mendoza)", "text": "Rivadavia \u00e8 un dipartimento argentino, situato nella parte centro-settentrionale della provincia di Mendoza, con capoluogo Rivadavia.\nGeografia fisica.\nIstituito il 18 aprile 1884, esso confina a nord con il dipartimento di Jun\u00edn, a est con quello di Santa Rosa, a sud con il dipartimento di San Carlos, e ad ovest con quelli di Tupungato e Luj\u00e1n de Cuyo\nSociet\u00e0.\nEvoluzione demografica.\nSecondo il censimento del 2001, su un territorio di 2.141\u00a0km\u00b2, la popolazione ammontava a 52.567 abitanti, con un aumento demografico dell'11,77% rispetto al censimento del 1991.\nAmministrazione.\nIl dipartimento, come tutti i dipartimenti della provincia, \u00e8 composto da un unico comune, suddiviso in 13 distretti (\"distritos\" in spagnolo), che corrispondono agli agglomerati urbani disseminati sul territorio:"}
{"id": "2624537", "revid": "767487", "url": "https://it.wikipedia.org/wiki?curid=2624537", "title": "Dmytro Bojko", "text": "Palmar\u00e8s.\nIn carriera ha conseguito i seguenti risultati:"}
{"id": "2624539", "revid": "8660", "url": "https://it.wikipedia.org/wiki?curid=2624539", "title": "Nazionale di pallavolo maschile della Lituania", "text": "La nazionale di pallavolo maschile della Lituania \u00e8 una squadra europea composta dai migliori giocatori di pallavolo della Lituania ed \u00e8 posta sotto l'egida della Federazione pallavolistica della Lituania.\nRisultati.\nLa nazionale di pallavolo maschile della Lituania non ha mai partecipato ad alcuna competizione."}
{"id": "2624543", "revid": "107831", "url": "https://it.wikipedia.org/wiki?curid=2624543", "title": "Natalija Konrad", "text": "Palmar\u00e8s.\nIn carriera ha conseguito i seguenti risultati:"}
{"id": "2624545", "revid": "599013", "url": "https://it.wikipedia.org/wiki?curid=2624545", "title": "Dorina Mihai", "text": "Palmar\u00e8s.\nIn carriera ha conseguito i seguenti risultati:"}
{"id": "2624548", "revid": "2088161", "url": "https://it.wikipedia.org/wiki?curid=2624548", "title": "Rosanna Pagano", "text": "Fondatrice del Club Scherma Salerno sezione Cava De' Tirreni (SA) dal 2018.\nPalmar\u00e8s.\nIn carriera ha conseguito i seguenti risultati:"}
{"id": "2624551", "revid": "767487", "url": "https://it.wikipedia.org/wiki?curid=2624551", "title": "I\u00f1igo Idiakez", "text": "Centrocampista offensivo, all'occorrenza attaccante.\nCarriera.\nGiocatore.\nHa giocato nella prima divisione spagnola."}
{"id": "2624556", "revid": "113878543", "url": "https://it.wikipedia.org/wiki?curid=2624556", "title": "Regione urbana di Aquisgrana", "text": "La regione urbana di Aquisgrana (in tedesco \"St\u00e4dteregion Aachen\") \u00e8 un ente sovracomunale della Renania Settentrionale-Vestfalia, in Germania, che esercita funzioni equiparabili a quelle di un circondario.\nLa regione comprende 8 citt\u00e0 e 2 comuni. Capoluogo e centro maggiore \u00e8 Aquisgrana.\nStoria.\nLa regione urbana fu creata il 21 ottobre 2009 dall'unione della citt\u00e0 extracircondariale di Aquisgrana con il circondario omonimo.\nScopo dell'unione fu la necessit\u00e0 di garantire un maggiore coordinamento fra il governo della citt\u00e0 e quello della sua area metropolitana, analogamente a quanto avvenuto in Bassa Sassonia con la creazione della regione di Hannover, e nel Saarland con la creazione della confederazione regionale di Saarbr\u00fccken."}
{"id": "2624557", "revid": "149727", "url": "https://it.wikipedia.org/wiki?curid=2624557", "title": "St\u00e4dteRegion Aachen", "text": ""}
{"id": "2624558", "revid": "99893249", "url": "https://it.wikipedia.org/wiki?curid=2624558", "title": "Zhang Ying", "text": ""}
{"id": "2624559", "revid": "339392", "url": "https://it.wikipedia.org/wiki?curid=2624559", "title": "Lingua haitiana", "text": ""}
{"id": "2624560", "revid": "123850813", "url": "https://it.wikipedia.org/wiki?curid=2624560", "title": "Dipartimento di Las Heras", "text": "Las Heras \u00e8 un dipartimento argentino, situato nella parte settentrionale della provincia di Mendoza, con capoluogo Las Heras.\nStoria.\nIstituito nel 1871, deve il suo nome al generale Juan Gregorio de Las Heras, luogotenente del generale Jos\u00e9 de San Mart\u00edn nella lotta per l'indipendenza del Paese.\nGeografia fisica.\nEsso confina a nord con la provincia di San Juan, a est con i dipartimenti di Lavalle, Guaymall\u00e9n, Capital e Godoy Cruz; a sud con il dipartimento di Luj\u00e1n de Cuyo, e ad ovest con la repubblica del Cile.\nSociet\u00e0.\nEvoluzione demografica.\nSecondo il censimento del 2001, su un territorio di 8.955\u00a0km\u00b2, la popolazione ammontava a 182.962 abitanti, con un aumento demografico del 16,88% rispetto al censimento del 1991.\nAmministrazione.\nIl dipartimento, come tutti i dipartimenti della provincia, \u00e8 composto da un unico comune, suddiviso in 15 distretti (\"distritos\" in spagnolo), che corrispondono agli agglomerati urbani disseminati sul territorio:"}
{"id": "2624575", "revid": "1634976", "url": "https://it.wikipedia.org/wiki?curid=2624575", "title": "Novacchi", "text": "Novacchi (in sloveno \"Novaki\") \u00e8 una frazione sparsa del comune sloveno di Circhina di 436 abitanti, suddivisa in due insediamenti: Novacchi Superiore (230 abitanti) e Novacchi Inferiore (206 abitanti).\nLuoghi d'interesse.\nIn una profonda gola della valle del torrente Pasica si trova l'ospedale partigiano Franja (\"partizanska bolnica Franja\"), un ospedale segreto della seconda guerra mondiale, gestito dai partigiani jugoslavi dal dicembre del 1943 al termine del conflitto. Nonostante le forze di occupazione della Wehrmacht avessero tentato di cercarlo, l'ospedale, oggi adibito a museo, non fu mai scoperto. Il 18 settembre 2007 fu danneggiato seriamente da un'esondazione dovuta a piogge torrenziali: l'edificio \u00e8 stato ricostruito fedelmente nel 2010.\nNello stesso abitato si trova anche la chiesa parrocchiale dedicata a san Tommaso apostolo, che appartiene alla diocesi di Capodistria.\nGran parte degli impianti di risalita del Cerkno Ski Resort si trova, invece, nei dintorni di Novacchi Superiore."}
{"id": "2624578", "revid": "486946", "url": "https://it.wikipedia.org/wiki?curid=2624578", "title": "Niccol\u00f2 Fumo", "text": ""}
{"id": "2624584", "revid": "287204", "url": "https://it.wikipedia.org/wiki?curid=2624584", "title": "Resto dell'idea", "text": "Resto dell'idea \u00e8 un brano musicale scritto da Cheope ed interpretato dal cantante Italiano Marco Carta, estratto come terzo singolo dal suo secondo album, La forza mia.\nIl brano \u00e8 in rotazione radiofonica dal 2 ottobre 2009 ed in contemporanea disponibile per il download digitale. La musica del brano \u00e8 stata composta da Daniel Vuletic."}
{"id": "2624586", "revid": "27526518", "url": "https://it.wikipedia.org/wiki?curid=2624586", "title": "Particella vestita", "text": ""}
{"id": "2624606", "revid": "287204", "url": "https://it.wikipedia.org/wiki?curid=2624606", "title": "VdB 41", "text": "vdB 41 \u00e8 una nebulosa a riflessione visibile nella costellazione del Toro.\nSi individua a nordovest della stella , a met\u00e0 via fra i due astri di quinta magnitudine 114 e 118 Tauri; si tratta di un debolissimo filamento di gas che avvolge HD\u00a0244068, una stella di piccola massa di classe spettrale F e di magnitudine 10,0, che imprime alla nebulosa un colore biancastro. La misura della parallasse indica un valore di 82,5 mas, che corrisponde a una distanza di soli 12\u00a0parsec (39 anni luce); secondo questi dati, si tratterebbe dunque di una delle stelle avvolte da nebulosit\u00e0 pi\u00f9 vicine al sistema solare."}
{"id": "2624613", "revid": "183694", "url": "https://it.wikipedia.org/wiki?curid=2624613", "title": "Alessandro Corticelli", "text": "Biografia.\nNato a Bologna nel 1802, si laure\u00f2 in Medicina l'8 giugno 1824 presso l'Universit\u00e0 felsinea e nel 1826 cominci\u00f2 a insegnare Anatomia e Fisiologia all'Universit\u00e0 di Urbino. Di forte temperamento, partecip\u00f2 ai moti di protesta universitari del 1831.\nTrasferitosi in Toscana per motivi politici, divent\u00f2 professore di Fisiologia e Patologia presso l'Universit\u00e0 di Siena. Presidente dell'Accademia dei Fisiocritici dal 1844 al 1849 e animatore della Guardia universitaria senese, ne fu il comandante dal 1847 fino al suo scioglimento due anni dopo. Nel 1848 partecip\u00f2 alla battaglia di Curtatone e Montanara, col grado di maggiore, a capo della compagnia Senese del battaglione universitario, a cui ader\u00ec come soldato semplice anche suo figlio Riccardo.\nPassato all'Universit\u00e0 di Pisa in seguito alla soppressione dell'istituto senese, vi insegn\u00f2 Igiene e Medicina legale. Fu professore di Medicina legale anche presso l'Universit\u00e0 di Firenze, a partire dal 1862. Mor\u00ec a Cetona nel 1873."}
{"id": "2624615", "revid": "767487", "url": "https://it.wikipedia.org/wiki?curid=2624615", "title": "Il diario di una donna amata", "text": "Il diario di una donna amata (\"Maria Baschkirtseff\") \u00e8 un film del 1936 diretto da Hermann Kosterlitz\nTrama.\nLa giovane pittrice russa Maria Baschkirtseff si reca a Parigi per perfezionare la sua arte. Il suo professore Bassieux si innamora di lei e le chiede di sposarlo, ma lei rifiuta. Mentre gira per la citt\u00e0 in cerca di soggetti da dipingere incontra De Maupassant, gi\u00e0 noto scrittore, e tra di loro nasce una appassionata relazione. Bassieux, geloso, minaccia di denunciare lo scandalo, ma il dottor Walitsky lo blocca rivelandogli, senza accorgersi che Maria lo ascolta, che la giovane \u00e8 malata di tisi ed ha poco da vivere. Maria decide di lasciare Maupassant per morire in solitudine. Ma quando, ormai alla fine, lo invoca, sar\u00e0 Bassieux ad avvisarlo ed a condurlo da lei per l'addio.\nProduzione.\nSoggetto e sceneggiatura. \"Il diario di una donna amata\" \u00e8 tratto dal \"Journal\" autobiografico scritto sino al 1878 - anno della sua morte - dalla pittrice russa Marija Konstantinovna Ba\u0161kirceva, pubblicato in Francia nel 1885. Alla preparazione del film prese parte anche lo scrittore italiano Corrado Alvaro, che inizi\u00f2 in tal modo la sua prima fase di attivit\u00e0 nel mondo della cinematografia. Dopo questa prima prova, partecip\u00f2 anche al secondo film \"tedesco\" della Miranda (\"Una donna tra due mondi\"), anche se entrambi questi suoi scritti sono ritenuti \"minori\" rispetto ad altri realizzati successivamente quali \"Terra di nessuno\" (1939) e \"Fari nella nebbia\" (1942). Nel dopoguerra svilupp\u00f2 le sue attivit\u00e0 per il cinema come critico de \"Il Mondo\".\nIn realt\u00e0 Alvaro, come egli stesso raccont\u00f2, si limit\u00f2 ad adattare in italiano, uno scenario scritto da Felix Joachimson, incontrando notevoli difficolt\u00e0 e contrasti nei rapporti con la produzione. Non riusc\u00ec ad imporre una visione veritiera della vicenda, dato che la Ba\u0161kirceva ebbe con Maupassant rapporti soltanto epistolari, per cui concluse che \u00abquando gli uomini del cinema mettono mano ad un soggetto biografico sembrano fidare troppo nell'ignoranza del pubblico\u00bb.\nl'infedelt\u00e0 del soggetto rispetto alla vera vicenda fu anche causa di una vertenza legale avviata presso il Tribunale di Parigi dai discendenti della Ba\u0161kirceva (la famiglia Nemeronowsky) che accusarono i produttori di \u00abintaccare gravemente la memoria della nostra ava\u00bb. Ma i giudici francesi respinsero la richiesta di sequestrare la pellicola, sostenendo la liceit\u00e0 di sviluppare, a partire da fatti veritieri, delle storie immaginarie, a patto che non ledessero gravemente l'aspetto fisico o la rispettabilit\u00e0 della persona, cosa che in questo caso non era accaduto.\nRiprese. Il film fu girato a Vienna, negli studi cinematografici della \"Sasha - Tobis\" con il titolo originale di \"Maria Baschkirsceff\". La lavorazione inizi\u00f2 il 31 luglio del 1935 e si protrasse per circa 2 mesi. Si tratt\u00f2 di una co-produzione austro-italiana della quale venne realizzato la doppia versione italiana e tedesca. \nFu l'ultimo film europeo del regista Hermann Kosterlitz, che nello stesso anno, dopo il trasferimento a Hollywood, prender\u00e0 il nome di Henry Koster e diriger\u00e0 la giovanissima \"stella\" della \"Universal\" Deanna Durbin. La partecipazione ad una produzione internazionale fu considerata, nonostante la falsificazione della realt\u00e0 storica operata dai produttori, un segnale che dimostrava la ritrovata vitalit\u00e0 della cinematografia italiana.\nInterpreti. \"Il diario di una donna amata\" \u00e8 prevalentemente basato sull'interpretazione di Isa Miranda, attrice che in quel periodo, dopo i successi ottenuti con \"La signora di tutti\" e \"Passaporto rosso\", stava attraversando un periodo di difficolt\u00e0 dovuto al suo rifiuto di far parte del \"cinema di regime\". Accett\u00f2 quindi con gioia la proposta del produttore Szekeley di trasferirsi per quello che era il suo primo contratto con l'estero, anche se per questo fu costretta ad imparare il tedesco. Nonostante le difficolt\u00e0 linguistiche, la sua interpretazione fu molto apprezzata e lo stesso Kosterlitz volle che la versione con la Miranda (e non quella con l'attrice dell'edizione tedesca) fosse quella destinata alla esportazione. \"Il diario di una donna amata\" apr\u00ec alla Miranda la strada per altri due film della sua \"trilogia tedesca\" nel biennio 1935-36. Accanto alla Miranda prese parte al film qualche altro affermato attore italiano, pi\u00f9 una giovane debuttante (Carola Carli) che poi non ebbe altri ruoli nel cinema.\nAccoglienza.\nNonostante la lavorazione fosse terminata nell'ottobre 1935, ed il film avesse ottenuto senza problemi il visto della censura nel dicembre dello stesso anno, esso venne distribuito in Italia solo nella primavera dell'anno successivo.\nI commenti della critica italiana furono prevalentemente negativi, anche se tutti lodarono la Miranda per la sua interpretazione. Il film venne definito \u00abun polpettone in cui \u00e8 inutile cercare segni di credibilit\u00e0 e di verit\u00e0 [nel quale] la scelta degli episodi \u00e8 stata fatta senza cura e senza ambizioni d'arte. Il film si salva per l'interpretazione di Isa Miranda\u00bb. Inoltre \u00abn\u00e9 i soggettisti, n\u00e9 il regista hanno saputo appoggiare questo personaggio ad un'azione viva ed efficace, psicologicamente sostenuta, facendo di Maria Baschkirtseff un personaggio vago, monocorde, impacciato e privo di spontaneit\u00e0\u00bb.\nFece eccezione il giudizio del \"Messaggero\", secondo il quale nel film v'erano \u00absentimento, spirito, eleganza, descrizione attenta e felice dei tipi di contorno [con] Isa Miranda che ha servito le intenzioni dei produttori come meglio non si poteva, felice, fiduciosa nella vita, innamorata dei suoi sogni e dell'arte\u00bb"}
{"id": "2624652", "revid": "39884", "url": "https://it.wikipedia.org/wiki?curid=2624652", "title": "Florin Zalomir", "text": "Palmar\u00e8s.\nIn carriera ha conseguito i seguenti risultati:"}
{"id": "2624660", "revid": "1714743", "url": "https://it.wikipedia.org/wiki?curid=2624660", "title": "Maria di Borgogna (1393-1463)", "text": "Era figlia del duca Giovanni di Borgogna e di Margherita di Baviera.\nBiografia.\nVenne data in moglie ad Adolfo I di Kleve, che spos\u00f2 ad Arras il 22 luglio 1406.\nDiede al marito i seguenti figli:"}
{"id": "2624663", "revid": "34392", "url": "https://it.wikipedia.org/wiki?curid=2624663", "title": "Pubblica istruzione", "text": ""}
{"id": "2624665", "revid": "168234", "url": "https://it.wikipedia.org/wiki?curid=2624665", "title": "Marco Garofalo", "text": "Carriera.\nCostretto a rinunciare alla carriera calcistica per via di un infortunio al ginocchio, Marco Garofalo inizi\u00f2 a studiare danza all'et\u00e0 di ventuno anni con Enzo Paolo Turchi. Dopo aver lavorato nella compagnia di Tuccio Rigano, nel 1978, Garofalo debutt\u00f2 in televisione in \"Ma che sera\" con Alighiero Noschese e Raffaella Carr\u00e0.\nDal 1989 inizi\u00f2 a lavorare come coreografo per show televisivi. La sua prima esperienza \u00e8 rappresentata dalla riedizione di quell'anno di \"Lascia o raddoppia?\": in seguito il coreografo realizzer\u00e0 oltre settecento balletti per programmi come \"Buona Domenica\", \"Bellezze sulla neve\", \"Occhio allo specchio!\", \"Fantastica italiana\", \"Ciao Darwin\", \"Luna Park\", \"Re per una notte\" e \"L'eredit\u00e0\", collaborando con ballerini e showgirl come Lorella Cuccarini, Lorenza Mario, Mia Molinari, Fabrizio Mainini, Matilde Brandi, Heather Parisi, Laura Freddi, Natalia Estrada e Silvio Oddi.\nNel 2009 e nel 2010 fu insegnante/coreografo di danza moderna nel programma \"Amici di Maria De Filippi\".\nScomparve il 19 aprile 2018 all'et\u00e0 di 61 anni dopo una lunga malattia. Nel 2019 fu accreditato nell'ottava edizione di \"Ciao Darwin\", di cui era stato coreografo dalla prima alla settima edizione, ricevendo tra l'altro un lungo applauso dopo un balletto nell'ultima puntata."}
{"id": "2624668", "revid": "339392", "url": "https://it.wikipedia.org/wiki?curid=2624668", "title": "Aida Shanaeva", "text": ""}
{"id": "2624672", "revid": "1812835", "url": "https://it.wikipedia.org/wiki?curid=2624672", "title": "Generazione (fisica)", "text": "In fisica delle particelle, una generazione (o famiglia) \u00e8 una divisione di una classe o di una tipologia di fermione elementare basata sulla vita media delle particelle. Tra le generazioni di una classe o di una particella l'unica differenza \u00e8 la massa, mentre i numeri quantici sono gli stessi.\nI leptoni, i neutrini e i quark di tipo up e down sono divisi in tre generazioni con vita media decrescente e massa crescente dalla prima alla terza. Le particelle di seconda e terza generazione sono instabili e decadono rapidamente in particelle di generazione inferiore.\nSecondo i risultati di analisi statistica operata dai ricercatori del CERN e dell'Universit\u00e0 Humboldt di Berlino, l'esistenza di un'ulteriore generazione pu\u00f2 essere esclusa con una probabilit\u00e0 di 99.99999% (5.3 sigma). I ricercatori hanno combinato gli ultimi dati ottenuti dagli acceleratori di particelle LHC e Tevatron con altri risultati di misure note inerenti le particelle, come il bosone Z o il quark top; i dati pi\u00f9 importanti usati per l'analisi sono quelli della scoperta del Bosone di Higgs. Dal momento che fermioni addizionali non sono stati rivelati negli esperimenti negli acceleratori, se esistessero dovrebbero avere masse maggiori di quelli ad oggi noti. "}
{"id": "2624679", "revid": "599013", "url": "https://it.wikipedia.org/wiki?curid=2624679", "title": "\u00c9der Ga\u00facho", "text": "Caratteristiche tecniche.\nGioca come difensore centrale.\nCarriera.\nClub.\n\u00c9der Ga\u00facho inizi\u00f2 nel Gr\u00eamio, contribuendo alla vittoria nella Coppa del Brasile 1997; nel 1999 si trasfer\u00ec all'Uni\u00e3o Desportiva de Leiria, in Portogallo, dove gioc\u00f2 per le successive tre stagioni.\nSempre nel paese lusitano, gioc\u00f2 per il Boavista, e nel mercato invernale del 2005 pass\u00f2 al . Tornato al Leiria, segn\u00f2 nel 4-1 contro l'FK Hajduk Kula in Intertoto, cos\u00ec la squadra ottenne la qualificazione per la Coppa UEFA 2007-2008. Nel 2008 ha poi firmato con gli arabi dell'Al-Nassr.\nNazionale.\nCon la Nazionale di calcio del Brasile ha giocato il campionato mondiale di calcio Under-20 1997."}
{"id": "2624680", "revid": "767487", "url": "https://it.wikipedia.org/wiki?curid=2624680", "title": "Ritratto di Sigismondo di Lussemburgo", "text": "Il Ritratto di Sigismondo di Lussemburgo \u00e8 un dipinto, tempera su pergamena applicata su tavola (58,5x42 cm), attribuito a Pisanello, databile al 1432-1433 circa e conservato nel Kunsthistorisches Museum di Vienna.\nStoria.\nIl ritratto venne eseguito all'inizio degli anni trenta del Quattrocento, quando l'imperatore Sigismondo di Lussemburgo si rec\u00f2 a Mantova per insignire Gianfrancesco Gonzaga del titolo di marchese (1432), nel quadro di un viaggio in Italia che aveva toccato anche Milano (1431), dove ricevette la corona di re d'Italia e termin\u00f2 poi a Roma, dove incontr\u00f2 Martino V (1433). \nIl ritratto, copiato in disegni e altre opere, divenne l'effigie ufficiale dell'imperatore. Ancora nel 1451 Piero della Francesca si ispir\u00f2 a una di queste derivazioni per dare le fattezze di Sigismondo a san Sigismondo nell'affresco \"Sigismondo Pandolfo Malatesta in preghiera davanti a san Sigismondo\", dove riprese la medesima forma della berretta, ignorando per\u00f2 il materiale di pelliccia. \nEntrato nelle collezioni imperiali, in particolare quelle del castello di Ambras presso Innsbruck, il ritratto \u00e8 poi passato al Kunsthistorisches Museum.\nL'attribuzione a Pisanello non \u00e8 sicura e anticamente era stato assegnato al pittore Conrad Laib, nativo delle Alpi Orientali, o a un artista boemo. L'attribuzione a Pisanello \u00e8 comunque avvalorata dalla presenza di un disegno dell'imperatore di profilo con la stessa berretta (Cabinet des Dessins 2479).\nDescrizione.\nLa figura dell'imperatore \u00e8 ritagliata attorno al volto, con solo una parte del busto. Gli occhi sono scuri, piccoli e a mandorla, gli zigomi alti, la barba lunga e bianca, la bocca dischiusa, che mostra i denti. Il vestito \u00e8 sontuosamente damascato, mentre la berretta \u00e8 foderata di pelliccia, tipica dei climi freddi del nordeuropa, con un gioiello appuntato sulla sommit\u00e0. \nPisanello si concentr\u00f2 sugli aspetti esteriori del ritratto, profondendo grande accuratezza nella resa della morbidezza della pelliccia (ottenuta con pennellate sottilissime), della barba, dei capelli, del disegno del vestito. L'effetto \u00e8 quello di un ritratto tutto sommato fiabesco e idealizzato, dove manca quell'attenzione alla psicologia e ai risvolti umani tipica della successiva ritrattistica rinascimentale."}
{"id": "2624682", "revid": "36426", "url": "https://it.wikipedia.org/wiki?curid=2624682", "title": "Ritratto dell'imperatore Sigismondo di Lussemburgo", "text": ""}
{"id": "2624683", "revid": "834", "url": "https://it.wikipedia.org/wiki?curid=2624683", "title": "Pagnozzi (clan)", "text": ""}
{"id": "2624684", "revid": "919662", "url": "https://it.wikipedia.org/wiki?curid=2624684", "title": "Anton Avdeev", "text": "Palmar\u00e8s.\nIn carriera ha ottenuto i seguenti risultati:"}
{"id": "2624687", "revid": "838137", "url": "https://it.wikipedia.org/wiki?curid=2624687", "title": "Nicola Serena di Lapigio", "text": "Biografia.\nNato da in una famiglia aristocratica, era figlio del barone Ottavio, senatore del Regno, politico, storico e poeta, e della moglie, Maria Priore.\nLaureatosi a Roma in Giurisprudenza, Nicola Serena di Lapigio partecip\u00f2 alla prima guerra mondiale da ufficiale di artiglieria, finch\u00e9, comandato al Ministero Approvvigionamenti e Consumi, vi copr\u00ec la carica di Segretario con funzioni di Capo-gabinetto del Sottosegretario di Stato. Dal febbraio 1921 al febbraio 1926 fece parte della Commissione Interalleata per le riparazioni bulgare, risiedendo a Sofia e conseguendo successivamente i gradi di Capo Servizio, Segretario Generale, Delegato d'Italia e Presidente della Commissione stessa. Ritornato in Italia, si spense a Roma all'et\u00e0 di 63 anni.\nOpere.\nNicola Serena di Lapigio ha collaborato a numerose riviste, nazionali e regionali, tra cui la \"Tribuna\", la \"Rassegna Nazionale\", \"Le Vie d'Italia\" e la \"Rassegna Pugliese\", di cui fu condirettore dal 1909 al 1913. Sulle pagine di quest'ultimo periodico pubblic\u00f2 scritti letterari, cronache teatrali e recensioni.\nNel 1907 pubblic\u00f2 in volume la \"novella messapica\" \"Cesaria\" (B. Lux, Roma), seguita, nel 1909, dalla silloge novellistica \"Piccole anime e piccole cose\", stampata a Milano, dalla Casa Editrice Cogliati, con l'autorevole prefazione di Antonio Fogazzaro. \nDopo un periodo di stasi, l'amore per la scrittura si fece sentire con forza nell'ultima parte della sua esistenza, negli anni Trenta, quando diede alle stampe una nuova silloge novellistica, intitolata \"Vecchi racconti\", edita dalla Casa Editrice \"Il Solco\" di Citt\u00e0 di Castello.\nI \"Panorami garganici\".\nNel 1934 \u00e8 la volta, per i tipi della stessa casa editrice, della sua opera maggiore, la raccolta di scritti di viaggio \"Panorami garganici\", che raccoglie brani gi\u00e0 apparsi in rivista, negli anni Dieci, e altri inediti. Il volume, di quasi 300 pagine, diviso in 9 capitoli e corredato di diverse illustrazioni fotografiche ad opera dell'autore, ha contribuito alla conoscenza e alla valorizzazione del Gargano, che allora, pressoch\u00e9 disabitato, rappresentava una delle parti pi\u00f9 isolate e sconosciute della nazione.\nSerena di Lapigio era un innamorato dello Sperone d'Italia, di cui conosceva ogni angolo, dalle Tremiti, allora ancora sede di una colonia penale, a Monte Sant'Angelo, dalle localit\u00e0 costiere, come San Menaio, alla Foresta Umbra. L'attenzione ai pregi naturali del Gargano si unisce allo scrupolo di storico e di ricercatore. La sua scrittura \u00e8 elegante e chiara, non senza una patina di letterariet\u00e0."}
{"id": "2624688", "revid": "594414", "url": "https://it.wikipedia.org/wiki?curid=2624688", "title": "Piano di comunicazione", "text": "Un piano di comunicazione (o \"communication plan\"), descrive come si intende comunicare i messaggi giusti alle persone giuste al momento giusto. All'interno di un piano di comunicazione, gli obiettivi di comunicazione, le parti interessate e le strategie, attivit\u00e0 e scadenze sono descritte. Un piano di comunicazione consente di tenere tutti informati, in modo che si possa comunicare un messaggio coerente al pubblico di destinazione.\nIl piano di comunicazione \u00e8 conosciuto anche con il nome GOREL (\"Governo delle relazioni\"), un insieme di regole sviluppate negli anni ottanta da Servizi Comunicazione Ricerca (SCR) Associati, societ\u00e0 leader nel mercato italiano delle relazioni pubbliche. Il GOREL fa riferimento al quarto modello di Grunig, accademico statunitense che lo ha teorizzato. Quello di Grunig \u00e8 un modello che pone come cardine operativo l'importanza dell'ascolto prevalentemente tramite la ricerca sociale e l'analisi dei soggetti influenti. Questo ascolto permette di settare gli obiettivi dell'organizzazione in maniera tale da tener conto degli interessi e dei valori degli stakeholder-influenti.\nIl GOREL si articola in dieci fasi: "}
{"id": "2624689", "revid": "287204", "url": "https://it.wikipedia.org/wiki?curid=2624689", "title": "Eder Guterres Silveira", "text": ""}
{"id": "2624690", "revid": "287204", "url": "https://it.wikipedia.org/wiki?curid=2624690", "title": "Gladiator", "text": ""}
{"id": "2624691", "revid": "287204", "url": "https://it.wikipedia.org/wiki?curid=2624691", "title": "Eder Gaucho", "text": ""}
{"id": "2624697", "revid": "99893295", "url": "https://it.wikipedia.org/wiki?curid=2624697", "title": "Zhu Jun", "text": "Palmar\u00e8s.\nIn carriera ha conseguito i seguenti risultati:"}
{"id": "2624698", "revid": "1573940", "url": "https://it.wikipedia.org/wiki?curid=2624698", "title": "Nazionale di pallavolo maschile delle F\u00e6r \u00d8er", "text": "La nazionale di pallavolo maschile delle F\u00e6r \u00d8er \u00e8 una squadra europea composta dai migliori giocatori di pallavolo delle F\u00e6r \u00d8er ed \u00e8 posta sotto l'egida della Federazione pallavolistica delle F\u00e6r \u00d8er."}
{"id": "2624705", "revid": "834", "url": "https://it.wikipedia.org/wiki?curid=2624705", "title": "Rab (proteine)", "text": ""}
{"id": "2624707", "revid": "16066", "url": "https://it.wikipedia.org/wiki?curid=2624707", "title": "Tuder", "text": ""}
{"id": "2624708", "revid": "287204", "url": "https://it.wikipedia.org/wiki?curid=2624708", "title": "D\u00e9sir\u00e9e Gay", "text": "Biografia.\nD\u00e9sir\u00e9e V\u00e9ret nacque da una famiglia operaia e lavor\u00f2 come cucitrice prima di impegnarsi nel movimento sansimoniano nel 1831. Nell'agosto 1832 fond\u00f2 con Marie-Reine Guindorf il primo giornale femminista di ogni tempo \u00abLa Femme libre\u00bb, battendosi per i diritti civili negati alle donne. \nScrisse nel primo numero del giornale che \u00able donne, fino a ora, sono state schiave sottomesse, o schiave in rivolta, ma mai libere. Le prime, piegate a quella naturale convenzione che \u00e8 la base della nostra educazione, sono schiave dei pregiudizi sociali, ma si trovano protette da questi stessi pregiudizi ai quali si sottomettono contro ogni dispotismo individuale. Le seconde, al contrario, affrancatesi dalle barriere dell'opinione generale, non possono invocare l'egida di questa opinione che esse disprezzano e cadono sotto la dipendenza personale degli uomini i quali, non essendo legati a una morale unitaria, non hanno altra sanzione ai loro principi e ai loro giudizi isolati che quella del capriccio o dell'indulgenza\u00bb.\nAlla fine di quell'estate incontr\u00f2 Charles Fourier e Victor Considerant. Nel 1833, D\u00e9sir\u00e9e V\u00e9ret and\u00f2 a lavorare in Inghilterra, dove conobbe i discepoli di Robert Owen, tra i quali era Jules Gay, difensore dell'uguaglianza sociale e sessuale, e assunse una funzione di mediazione tra oweniani, sansimonisti e fourieriani. Due anni dopo era in Francia, lavorando come cucitrice a Dieppe, prima di ritornare a Parigi. Dopo una breve relazione con Victor Consid\u00e9rant, alla fine del 1837 spos\u00f2 Jules Gay, con il quale ebbe due figli, Jean nel 1838 e Owen nel 1842.\nCon il marito, tent\u00f2 di fondare nel 1840 una scuola a Ch\u00e2tillon-sous-Bagneux per bambini, ma, per mancanza di fondi, il tentativo fall\u00ec. Con la Rivoluzione del febbraio 1848 s'impegn\u00f2 politicamente, indirizzando lettere e petizioni al governo provvisorio per ottenere l'introduzione del divorzio e miglioramenti economici delle lavoratrici. \nVenne eletta all'unanimit\u00e0 delegata alla \"Commissione dei lavoratori\", costituita nel Palazzo del Luxembourg. Nello stesso tempo, il governo provvisorio costitu\u00ec gli \"Ateliers nationaux\" per procurare lavoro ai disoccupati. A marzo e aprile collabor\u00f2 a \u00abLa Voix des Femmes\u00bb, un giornale femminista fondato da Jeanne Deroin e Eug\u00e9nie Niboyet. Dopo la chiusura di quel giornale, fond\u00f2 con la Deroin l'\"Association mutuelle des femmes\" e un nuovo giornale, \u00abLa Politique des Femmes\u00bb, che pubblic\u00f2 solo due numeri, e poi \u00abL'Opinion des femmes\u00bb. In agosto ottennero un finanziamento di 12.000 franchi dall'Assemblea costituente per fondare un'Associazione di operaie tessili. Alla fine del 1849, con la svolta conservatrice assunta dalla politica francese con l'elezione di Luigi Bonaparte alla presidenza della Repubblica, la Gay si ritir\u00f2 dalla politica attiva, riprendendo il proprio lavoro di operaia. \nCon l'aiuto finanziario di amici sansimoniani, D\u00e9sir\u00e9e fond\u00f2 una merceria in rue de la Paix a Parigi, ottenendo anche un premio nel corso dell'Esposizione universale del 1855. Il marito lavorava all'epoca come libraio e tipografo, ma nel 1867 la censura costrinse entrambi a emigrare a Bruxelles, dove aderirono alla I Internazionale socialista e nel 1866 D\u00e9sir\u00e9e fu eletta presidente della Sezione femminile. Interessata ai problemi dell'infanzia e dell'istruzione, pubblic\u00f2 nel 1868 un manuale per giovani madri intitolato \"\u00c9ducation rationnelle de la premi\u00e8re enfance\". Nel 1869 i due coniugi passarono a Ginevra, poi a Torino e ritornarono a Bruxelles nel 1876.\nRimase vedova nel 1883, le premorirono i due figli e perdette la vista nel 1890, poco prima della morte."}
{"id": "2624711", "revid": "767487", "url": "https://it.wikipedia.org/wiki?curid=2624711", "title": "Once More", "text": "Once More \u00e8 il settimo album in studio del gruppo musicale britannico Spandau Ballet, pubblicato il 19 ottobre 2009 dalla Mercury Records.\nIl disco segna la riunione del gruppo dopo 20 anni di silenzio dalle scene musicali, che ha fatto seguito alla messa in commercio dell'album \"Heart Like a Sky\" del 1989.\nIl disco.\nL'album \u00e8 composto da undici canzoni che comprendono i successi del gruppo riarrangiati in chiave semi-acustica, pi\u00f9 due inediti registrati in studio: \"Once More\" e \"Love Is All\"."}
{"id": "2624713", "revid": "39884", "url": "https://it.wikipedia.org/wiki?curid=2624713", "title": "Rare\u0219 Dumitrescu", "text": "Palmar\u00e8s.\nIn carriera ha conseguito i seguenti risultati:"}
{"id": "2624714", "revid": "125024739", "url": "https://it.wikipedia.org/wiki?curid=2624714", "title": "Professor Layton", "text": " \u00e8 una serie di videogiochi rompicapo per Nintendo DS, Nintendo 3DS, Android, IOS e Nintendo Switch, sviluppati da Level-5 e distribuiti in Nord America ed Europa da Nintendo.\nGiochi.\nOrdine cronologico nella storia.\nLe vicende narrate nei giochi tuttavia seguono quest'ordine:\nPersonaggi.\nPersonaggi principali.\nDon Pablo (\"Don Paolo\" nel film)\nGenio della meccanica, autoproclamatosi nemesi del professore.\nKatrielle Layton\nFiglia del professor Layton, \u00e8 alla ricerca del padre, scomparso nel nulla.\nSinossi in ordine cronologico.\n\"Il paese dei misteri\".\nIl professore e Luke vengono invitati a Saint-Myst\u00e8re da Lady Dahlia, vedova del defunto barone Reinhold, per risolvere il mistero della Mela d'oro. Il barone, nel suo testamento, aveva dichiarato che chi avesse risolto questo mistero avrebbe ereditato tutta la sua fortuna, ma nessuno nel villaggio ha idea di cosa sia la Mela d'oro. Luke e Layton dovranno indagare alla ricerca di indizi, risolvendo pi\u00f9 di 100 enigmi.\n\"Lo scrigno di Pandora\".\nLa coppia \u00e8 impegnata nel tentativo di risolvere il mistero dello scrigno degli Elisi (chiamato anche scrigno di Pandora). Dopo l'infortunio del \"mentore\" del professore per mezzo dello scrigno, i due partono alla ricerca del misterioso oggetto, con, come unico indizio, un biglietto per un treno, senza alcuna apparente destinazione.\n\"Il futuro perduto\".\nLuke e Layton si trovano nella citt\u00e0 di Londra per la presentazione di un macchinario che si dice sia in grado di far viaggiare nel tempo. Durante la dimostrazione, un guasto distrugge il marchingegno portando alla scomparsa del primo ministro Bill Hawks e il dr. Stahngun, creatore di questa invenzione. Il professor Layton e Luke decidono cos\u00ec di seguire le indicazioni scritte in una lettera mandata loro da un misterioso individuo che dice di essere Luke tra 10 anni, intraprendendo cos\u00ec un viaggio che porter\u00e0 la coppia in un mistero colmo di enigmi e problemi.\n\"Il richiamo dello spettro\".\nLe vicende si svolgono a Misthallery, una strana citt\u00e0 protetta da uno spettro che emerge dalla nebbia quando un misterioso flauto inizia a suonare. Le vicende si svolgono tre anni prima de Il paese dei misteri, infatti l'episodio parla di come Layton e Luke si sono conosciuti e di come quest'ultimo sia diventato il suo apprendista. La coppia dovr\u00e0 risolvere il mistero di questo misterioso spettro, che inquieta la citt\u00e0 di Misthallery.\n\"L'eterna Diva\".\nIl film si svolge subito dopo gli avvenimenti de Il richiamo dello spettro e ne La maschera dei miracoli si scopre a fine gioco che si colloca tra le due avventure. Emmy si unisce a Layton e Luke in viaggio per incontrare Janice Quatlane, che chieder\u00e0 l'aiuto del professore per risolvere un caso riguardante la vita eterna.\n\"La maschera dei miracoli\".\nAnnunciato il 25 novembre 2009 in Giappone, \u00e8 il quinto gioco della serie del professor Layton, dove le vicende si svolgono subito dopo quelle de L'eterna diva. Layton, Luke e Emmy si recano, dopo aver ricevuto una lettera da Angela Ledore, vecchia amica di Layton, a Montedore, per risolvere il mistero del Gentiluomo mascherato, che crea scompiglio in citt\u00e0, attraverso l'uso di una maschera miracolosa. Montedore \u00e8 stata creata dai poteri della maschera, perci\u00f2 i tre decidono di indagare su quest'ultima.\n\"L'eredit\u00e0 degli Aslant\".\nIl gioco, ambientato dopo gli eventi de La maschera dei miracoli, parla di una misteriosa mummia vivente in una cittadina montana e coperta costantemente di neve di nome Fr\u00f8stborg. Il professore andr\u00e0 l\u00e0 trovando una ragazza intrappolata nel ghiaccio, scoprendo che a un'antica civilt\u00e0: gli Aslant. Il professore dovr\u00e0 intraprendere un viaggio intorno al mondo per risolvere questo mistero.\nIl gioco \u00e8 un crossover che combina i personaggi della serie del professor Layton con quelli di Ace Attorney. I due investigatori stanno indagando sul caso di una citt\u00e0, Labirintia, abitata da alcune streghe.\nIl gioco \u00e8 un sequel de Il futuro perduto, ambientato molti anni dopo gli eventi di quest'ultimo. Protagonista di questo gioco non \u00e8 pi\u00f9 il professore, bens\u00ec sua figlia Katrielle. A quanto pare il professore \u00e8 scomparso nel nulla e nessuno sa dove possa trovarsi. Katrielle cos\u00ec si mette alla ricerca del padre e nel frattempo apre un'agenzia di investigazione. Accompagnata dal suo assistente Ben Greegy e dal cane parlante Sherl O. C. Kholmes, dovr\u00e0 risolvere 12 casi, anche per dare fama alla sua agenzia.\nAltri media.\nLibri.\nSono inediti in Italia.\nManga.\nViene pubblicato dal febbraio 2008 in Giappone da parte della Shogakukan sulla rivista \"Bessatsu CoroCoro Comic\" un manga kodomo dal titolo , scritto e disegnato da Naoki Sakura. Viene pubblicato in Italia dalla Planet Manga (divisione di Panini Comics) dal 22 dicembre 2011.\nGiochi per il cellulare.\n \u00e8 un gioco per cellulare uscito in Giappone il 10 ottobre 2008 sviluppato dalla Level-5. La storia si svolge durante la prima avventura del professor Layton, ovvero \"Il professor Layton e il paese dei misteri\". \u00c8 inedito in Italia.\nUn altro gioco per cellulare intitolato , che \u00e8 un crossover tra la serie del \"Professor Layton\" e la serie \"Kaito Royale\" prodotta dalla Mobage, \u00e8 uscito in Giappone il 1\u00ba novembre 2011 ed \u00e8 anch'esso inedito in Italia."}
{"id": "2624720", "revid": "486946", "url": "https://it.wikipedia.org/wiki?curid=2624720", "title": "Tetrastesbonasia", "text": ""}
{"id": "2624731", "revid": "161374", "url": "https://it.wikipedia.org/wiki?curid=2624731", "title": "Lubov Shutova", "text": ""}
{"id": "2624735", "revid": "767487", "url": "https://it.wikipedia.org/wiki?curid=2624735", "title": "976 - Chiamata per il diavolo", "text": "976 - Chiamata per il diavolo (\"976-EVIL\") \u00e8 un film del 1988 diretto da Robert Englund.\nTrama.\nHoax \u00e8 un ragazzo tranquillo che vive con la madre Lucy, bacchettona ed ossessiva, e il cugino Spike che frequenta una banda di giovani teppisti. Hoax \u00e8 spesso vittima dei compagni di scuola e anche con le ragazze non riesce ad avere fortuna. Sfogliando un giornale, Hoax trova l'annuncio di un numero telefonico di servizio a cui si pu\u00f2 rivolgere chi ha problemi. Decide di chiamarlo e si mette in contatto con una voce misteriosa che gli promette di esaudire ogni suo desiderio. Il ragazzo accetta e scatena una serie di diabolici eventi.\nProduzione.\n\"976 - Chiamata per il diavolo\" \u00e8 il primo film da regista di Robert Englund, celebre attore che ha interpretato Freddy Krueger nella saga di \"Nightmare\". La seconda moglie di Englund, Roxanne Rogers, sposata nel 1986, compare nel film. Stephen Geoffreys, che interpreta Hoax, aveva recitato il ruolo di Ed Thompson in \"Ammazzavampiri\" (1985).\nSequel.\nIl film ha avuto un seguito, \"976 - Chiamata per il diavolo 2\", uscito nel 1992."}
{"id": "2624736", "revid": "123883015", "url": "https://it.wikipedia.org/wiki?curid=2624736", "title": "Xavier Carter", "text": "Biografia.\nDopo una serie di successi giovanili, in particolare in occasione dei campionati NCAA, Xavier Carter passa al professionismo.\nL'11 luglio 2006, al meeting Athletissima di Losanna, corre i 200 metri piani in 19\"63, tempo che, in quel momento, lo consacra come il secondo uomo pi\u00f9 veloce di sempre sulla distanza, dietro al solo Michael Johnson. Ad oggi questo risultato lo posiziona al nono posto, tra gli uomini pi\u00f9 veloci di sempre sui 200 m piani, dietro al primatista mondiale Usain Bolt, Yohan Blake, Michael Johnson, Noah Lyles, Walter Dix, Justin Gatlin, Tyson Gay e Andre De Grasse.\nLa stagione 2007 \u00e8 condizionata da un infortunio al ginocchio che ne preclude l'attivit\u00e0 agonistica. Torna pienamente recuperato nel 2008, correndo nella sua prima gara dell'anno i 400 m piani al Reebok Grand Prix.\nAi trials che si svolgono a Eugene, validi come qualificazione per i Giochi olimpici di Pechino, Xavier gareggia nei 100 e nei 200 m piani. Nei 100 m piani stabilisce il suo nuovo primato con 10\"00, ma nella finale non va oltre l'ultimo posto non garantendosi la qualificazione olimpica. Nei 200 m piani si qualifica per la finale ma non riesce a prendere il via, perdendo cos\u00ec la possibilit\u00e0 di essere presente ai Giochi olimpici."}
{"id": "2624740", "revid": "327653", "url": "https://it.wikipedia.org/wiki?curid=2624740", "title": "Palazzi e Architetture del centro storico di Udine", "text": ""}
{"id": "2624741", "revid": "767487", "url": "https://it.wikipedia.org/wiki?curid=2624741", "title": "Ivo Ivanov", "text": "Carriera.\nClub.\nProveniente dalle giovanili del club, debutta con il Beroe Stara Zagora nel 2006, squadra in cui tuttora gioca; tra il 2010 e il 2012 ha avuto una piccola parentesi al Levski Sofia."}
{"id": "2624743", "revid": "767487", "url": "https://it.wikipedia.org/wiki?curid=2624743", "title": "Sonja Tol", "text": ""}
{"id": "2624744", "revid": "287204", "url": "https://it.wikipedia.org/wiki?curid=2624744", "title": "Gabor Boczko", "text": ""}
{"id": "2624745", "revid": "287204", "url": "https://it.wikipedia.org/wiki?curid=2624745", "title": "Nazionale di pallavolo maschile dell'Islanda", "text": "La nazionale di pallavolo maschile dell'Islanda \u00e8 una squadra europea composta dai migliori giocatori di pallavolo dell'Islanda ed \u00e8 posta sotto l'egida della Federazione pallavolistica dell'Islanda.\nRosa.\nSegue la rosa dei giocatori convocati per i XVII Giochi dei piccoli stati d'Europa."}
{"id": "2624749", "revid": "1605", "url": "https://it.wikipedia.org/wiki?curid=2624749", "title": "Andre Wessels", "text": ""}
{"id": "2624750", "revid": "1605", "url": "https://it.wikipedia.org/wiki?curid=2624750", "title": "Galyna Pundyk", "text": ""}
{"id": "2624753", "revid": "478814", "url": "https://it.wikipedia.org/wiki?curid=2624753", "title": "Surat Thani", "text": "Surat Thani (in thailandese \u0e2a\u0e38\u0e23\u0e32\u0e29\u0e0e\u0e23\u0e4c\u0e18\u0e32\u0e19\u0e35) \u00e8 una citt\u00e0 maggiore \"(thesaban nakhon)\" della Thailandia di abitanti. \u00c8 la principale citt\u00e0 della Provincia di Surat Thani, nel gruppo regionale della Thailandia del Sud. Il territorio comunale occupa una parte del Distretto di Mueang Surat Thani, che \u00e8 il capoluogo provinciale. \nGeografia fisica.\nTerritorio.\nSurat Thani si trova in un territorio pianeggiante lungo la costa orientale della penisola malese ed \u00e8 attraversata dal fiume Tapi, che sfocia nella baia di Bandon nei sobborghi settentrionali della citt\u00e0. \u00c8 617\u00a0km a sud della capitale Bangkok e 361\u00a0km a nord del confine con la Malesia.\nClima.\nLa temperatura media mensile massima \u00e8 di 35\u00b0, e si ha ad aprile, durante la stagione secca, con picchi di 40\u00b0, mentre la minima \u00e8 di 21\u00b0, e si registra a gennaio e febbraio, nella stagione fresca, con picchi di 16\u00b0 a febbraio. La media massima mensile delle precipitazioni piovose \u00e8 di 329,9\u00a0mm in novembre, nella stagione delle piogge, con un picco giornaliero di 283\u00a0mm in novembre. La media minima mensile \u00e8 di 12,3\u00a0mm in febbraio.\nStoria.\nLa citt\u00e0 fu battezzata con il nome attuale nel 1915.\nMonumenti e luoghi d'interesse.\nIn citt\u00e0 non vi sono monumenti di particolare interesse; viene utilizzata principalmente dai turisti come porto d'imbarco per recarsi nelle isole di Koh Samui, Koh Phangan e Koh Tao.\nInfrastrutture e trasporti.\nTrasporti urbani.\nI porti, la stazione e l'aeroporto sono collegati al centro cittadino da autobus urbani, taxi e minivan. I trasporti in citt\u00e0 sono affidati soprattutto a mototaxi, tuk-tuk e songthaew.\nAutobus interurbani.\nVi sono in citt\u00e0 tre stazioni degli autobus, in quella principale vi sono quelli da/per il Bus Terminal meridionale Sai Tai Mai di Bangkok, in quella di Talaat Kaset 1 vi sono quelli che collegano Surat ad altre localit\u00e0 della provincia, mentre in quella di Talaat Kaset 2 vi sono autobus e minivan per altre localit\u00e0 fuori dalla provincia.\nFerrovie.\nI 10 treni giornalieri che collegano la stazione di Hua Lamphong di Bangkok al sud della Thailandia si fermano nella stazione di Surat Thani, situata nel distretto di Phun Phin, a 13\u00a0km dal centro citt\u00e0.\nPorti.\nLe navi notturne che collegano Surat con le isole di Koh Tao, Koh Phangan e Koh Samui partono dal porto di Bandon, nei pressi del centro. Le navi diurne, i traghetti e gli aliscafi per queste isole partono dai porti di Thathong, nella periferia nord, e di Don Sak, 65\u00a0km ad est di Surat.\nAeroporti.\nL'aeroporto di Surat Thani si trova 21\u00a0km ad ovest del centro citt\u00e0. A tutto il maggio del 2017, era servito dalle compagnie Thai Lion Air, (voli per Bangkok), Nok Air (Bangkok), Thai AirAsia (Bangkok e Chiang Mai), Thai Smile (Bangkok), Thai Airways (Bangkok) e Spring Airlines (Chengdu e Shanghai)."}
{"id": "2624759", "revid": "1452073", "url": "https://it.wikipedia.org/wiki?curid=2624759", "title": "Stargard (disambigua)", "text": ""}
{"id": "2624760", "revid": "486946", "url": "https://it.wikipedia.org/wiki?curid=2624760", "title": "7u", "text": ""}
{"id": "2624761", "revid": "1573940", "url": "https://it.wikipedia.org/wiki?curid=2624761", "title": "Nazionale di pallavolo maschile dell'Irlanda del Nord", "text": "La nazionale di pallavolo maschile dell'Irlanda del Nord \u00e8 una squadra europea composta dai migliori giocatori di pallavolo dell'Irlanda del Nord ed \u00e8 posta sotto l'egida della Federazione pallavolistica dell'Irlanda del Nord."}
{"id": "2624762", "revid": "149727", "url": "https://it.wikipedia.org/wiki?curid=2624762", "title": "Stargard in Mecklenburg", "text": ""}
{"id": "2624763", "revid": "339392", "url": "https://it.wikipedia.org/wiki?curid=2624763", "title": "Stargard in Pommern", "text": ""}
{"id": "2624764", "revid": "116134578", "url": "https://it.wikipedia.org/wiki?curid=2624764", "title": "Carolin Golubytskyi", "text": "\u00c8 la moglie dell'ex schermidore ucraino Sergej Golubickij.\nPalmar\u00e8s.\nIn carriera ha conseguito i seguenti risultati:"}
{"id": "2624765", "revid": "149727", "url": "https://it.wikipedia.org/wiki?curid=2624765", "title": "Preu\u00dfisch Stargard", "text": ""}
{"id": "2624769", "revid": "339392", "url": "https://it.wikipedia.org/wiki?curid=2624769", "title": "Ekaterina Diatchenko", "text": ""}
{"id": "2624771", "revid": "729019", "url": "https://it.wikipedia.org/wiki?curid=2624771", "title": "Myasishchev M-55 (aereo passeggeri)", "text": "Il nome Myasishchev M-55 si riferisce al progetto di un aereo da trasporto supersonico portato avanti da Vladimir Michajlovi\u010d Mjasi\u0161\u010dev. L'ufficio tecnico Myasishchev inizi\u00f2 a lavorare a questo aereo a partire dal 1959, ma non si arriv\u00f2 mai alla costruzione di un prototipo.\nStoria.\nSviluppo.\nL'ufficio tecnico Myasishchev inizi\u00f2 a lavorare sull'M-55 a partire dalla fine del 1959. Inizialmente, la linea del velivolo era ampiamente ripresa da quella del Myasishchev M-50, ma successivamente furono considerate delle configurazioni alternative. In particolare, gi\u00e0 nel 1960, si decise di adottare le soluzioni tecniche che erano state sviluppate per il bombardiere strategico Myasishchev M-56, che erano piuttosto avanzate.\nIn pratica, questo aereo pu\u00f2 essere considerato uno sviluppo del precedente progetto, risalente al 1958, relativo all'M-53, il cui sviluppo era stato cancellato proprio nel 1959.\nComplessivamente, vennero considerate tre opzioni, nessuna delle quali fu poi realizzata. L'intero programma venne probabilmente cancellato nel 1960, in seguito alla chiusura dell'OKB Myasishchev.\nDescrizione tecnica.\nLe tre opzioni considerate differivano tra loro per molti fattori, quali numero di passeggeri trasportati, numero di motori e soluzioni aerodinamiche."}
{"id": "2624773", "revid": "339392", "url": "https://it.wikipedia.org/wiki?curid=2624773", "title": "Sophia Velikaia", "text": ""}
{"id": "2624774", "revid": "1573940", "url": "https://it.wikipedia.org/wiki?curid=2624774", "title": "Nazionale di pallavolo maschile dell'Irlanda", "text": "La nazionale di pallavolo maschile dell'Irlanda \u00e8 una squadra europea composta dai migliori giocatori di pallavolo dell'Irlanda ed \u00e8 posta sotto l'egida della Federazione pallavolistica dell'Irlanda."}
{"id": "2624777", "revid": "339392", "url": "https://it.wikipedia.org/wiki?curid=2624777", "title": "Olga Zhovnir", "text": ""}
{"id": "2624786", "revid": "287204", "url": "https://it.wikipedia.org/wiki?curid=2624786", "title": "VdB 42", "text": "vdB 42 \u00e8 una nebulosa a riflessione visibile nella costellazione di Orione.\nSi individua circa 1\u00b0 a sudovest dalla regione centrale della Nebulosa di Orione; la stella che la illumina \u00e8 la variabile HD\u00a036412, una stella bianca di classe spettrale A7V, la quale \u00e8 anche una variabile a eclisse e riporta pertanto anche la sigla di stella variabile EY\u00a0Orionis. La sua variazione \u00e8 compresa fra la nona e la decima magnitudine e ha un periodo totale di circa 16,7 giorni. La luce di questa stella imprime ai gas circostanti una luce bianco-azzurrognola.\nCon una parallasse di 2,61\u00a0mas, che corrispondono a una distanza di 383\u00a0parsec (1250 anni luce), la nebulosa e la stella ad essa associata verrebbero a trovarsi fisicamente nella regione del Complesso nebuloso molecolare di Orione, e in particolare \u00e8 parte dello stesso complesso di nubi che comprende la regione di gas ionizzati della Nebulosa di Orione, la cui parte sudoccidentale che si dirama nella direzione di vdB\u00a042 \u00e8 nota come \"Extended Orion Nebula\". La regione \u00e8 interessata da intensi fenomeni di formazione stellare, sia recenti che ancora in atto, come \u00e8 testimoniato dalla presenza di numerosi oggetti HH e altre strutture connesse a oggetti stellari giovani."}
{"id": "2624788", "revid": "193285", "url": "https://it.wikipedia.org/wiki?curid=2624788", "title": "Fiume Eneo", "text": ""}
{"id": "2624791", "revid": "112847228", "url": "https://it.wikipedia.org/wiki?curid=2624791", "title": "Nella colonia penale", "text": "Nella colonia penale \u00e8 un racconto di Franz Kafka. Il titolo originale dell'opera, in tedesco, \u00e8 \"In der Strafkolonie\". Scritto tra il 5 e il 18 ottobre 1914, venne pubblicato per la prima volta da Kurt Wolff, editore di Lipsia nel 1919. Non si \u00e8 conservato il manoscritto.\nTrama.\n\"Nella colonia penale\" \u00e8 il racconto di un'esecuzione di un soldato, condannato perch\u00e9 si era addormentato durante il suo turno di guardia notturno alla casa di un comandante, dimenticandosi di eseguire il saluto ad esso ad ogni ora della sua veglia.\nAll'esecuzione sono presenti il soldato condannato, un ufficiale, un soldato al servizio dell'ufficiale e un esploratore straniero che, trovandosi nella colonia penale, viene invitato ad assistere alla condanna.\nQuesta viene applicata utilizzando un macchinario, inventato dal precedente comandante della colonia - ormai morto - e strutturato in tre parti: quella inferiore, il \u00abletto\u00bb, \u00e8 rivestita da uno strato di bambagia accuratamente trattata; qui il condannato, sdraiato bocconi, viene legato con delle cinghie e costretto a mordere un cuscinetto di feltro che gli impedir\u00e0 di urlare. La parte superiore, il \u00abdisegnatore\u00bb, \"legge\" i disegni realizzati personalmente dal vecchio comandante utilizzandoli come modello per disporre una serie di aghi fissati alla parte intermedia, detta \u00aberpice\u00bb e modellata secondo la forma del corpo umano: questa, vibrando insieme al letto, incide sul corpo del condannato il comando da lui non rispettato (in questo caso \"Onora il tuo superiore!\"), che \u00e8 scritto sul foglio inserito nel disegnatore. Le lettere di queste scritte sono \"adornate\" da un'infinit\u00e0 di ghirigori e decorazioni, tanto da risultare illeggibili, per coprire meglio il corpo del condannato e dare pi\u00f9 tempo di lavoro alla macchina: questa, infatti, \u00e8 programmata per uccidere in circa dodici ore, allo scadere delle quali trapassa da parte a parte la vittima e getta il cadavere in una fossa scavata immediatamente a lato. Inizialmente incide con leggerezza (gli aghi lunghi dell'erpice scrivono, quelli corti rilasciano un getto d'acqua per pulire il sangue e rendere nitido il disegno), ripassando poi sulle ferite con sempre maggiore profondit\u00e0.\nL'esploratore, in realt\u00e0, \u00e8 stato mandato dal comandante attuale, ostile a questa procedura, per giudicarne la giustizia in qualit\u00e0 di esperto straniero. L'ufficiale, molto legato al vecchio comandante e contrario all'abolizione della pratica (che un tempo godeva di largo seguito nella colonia, tanto che durante ogni esecuzione si presentava una gran folla di spettatori), tenta di trascinare dalla propria parte l'esploratore che, dopo averlo ascoltato, dichiara la propria contrariet\u00e0:\nL'ufficiale, disperato, libera il condannato (che non sapeva nemmeno di essere condannato e non aveva avuto modo di difendersi; anzi sembra non aver compreso molto dell'intera vicenda) e lo sostituisce, apportando per\u00f2 delle modifiche alla macchina, che mentre svolge la sua funzione comincia ad andare in pezzi. Per questo l'ufficiale muore poco dopo infilzato troppo profondamente dagli aghi, e l'esploratore costringe l'ex-condannato e il soldato ad aiutarlo a staccare il corpo di questo dall'erpice. Il condannato e il soldato sembrano aver stretto una profonda amicizia, scherzano e giocano insieme, noncuranti della situazione, mentre l'esploratore mantiene una sorta di impassibilit\u00e0 difficile da decifrare, un misto di orrore e meraviglia e incomprensione, ma non indifferenza.\nIl racconto si chiude con la visita dell'esploratore alla tomba del vecchio comandante, sepolto sotto il pavimento di una squallida sala da t\u00e8 (gli era stato negato un posto al camposanto) e ricordato da una lapide che porta incisa una profezia da tutti giudicata ridicola:\nInfine, l'esploratore si reca al porto e salpa; il soldato e l'ex-condannato (che, \u00e8 bene precisare, sono personaggi muti) vorrebbero seguirlo, ma egli impedisce loro di raggiungerlo.\nCuriosit\u00e0.\nFrank Zappa, nelle note di copertina dell'album We're Only in It for the Money delle Mothers of Invention, raccomanda di leggere \"Nella colonia penale\" prima di ascoltare il brano \"The Chrome Plated Megaphone of Destiny.\"\nNel 2000 il compositore Philip Glass scrisse un'opera musicale basata sul racconto."}
{"id": "2624794", "revid": "599013", "url": "https://it.wikipedia.org/wiki?curid=2624794", "title": "Slavi \u017dekov", "text": "Carriera.\nClub.\nNato a Stara Zagora, debutta con il club della citt\u00e0, il Beroe, squadra in cui torner\u00e0 successivamente dopo aver giocato anche con Olimpic Teteven, \u010cernomorec, Cerno More e Lokomotiv Stara Zagora."}
{"id": "2624798", "revid": "767487", "url": "https://it.wikipedia.org/wiki?curid=2624798", "title": "Katja W\u00e4chter", "text": "Palmar\u00e8s.\nIn carriera ha conseguito i seguenti risultati:"}
{"id": "2624800", "revid": "190578", "url": "https://it.wikipedia.org/wiki?curid=2624800", "title": "Gratzianeddu", "text": ""}
{"id": "2624802", "revid": "190578", "url": "https://it.wikipedia.org/wiki?curid=2624802", "title": "Grazianeddu", "text": ""}
{"id": "2624803", "revid": "339392", "url": "https://it.wikipedia.org/wiki?curid=2624803", "title": "Svetlana Boiko", "text": ""}
{"id": "2624805", "revid": "287204", "url": "https://it.wikipedia.org/wiki?curid=2624805", "title": "Sylwia Gruchala", "text": ""}
{"id": "2624806", "revid": "123636179", "url": "https://it.wikipedia.org/wiki?curid=2624806", "title": "Palazzo Coccia-Ferri", "text": "Il palazzo Coccia-Ferri si trova nel quartiere San Michele di Atessa, in provincia di Chieti. Attualmente \u00e8 utilizzato come civile abitazione.\nVenne edificato nel 1569 come palazzo signorile, di propriet\u00e0 dei ricchi borghesi, probabilmente utilizzando la struttura di un edificio fortificato preesistente. La sua possente mole lo fa distinguere dalle altre piccole abitazioni del quartiere nelle vicinanze. Tuttavia, esso \u00e8 il risultato di pi\u00f9 lavori operati nel corso del tempo. SI presenta con una superficie interamente intonacata, sviluppata su tre livelli divisi da cornici marcapiano. Nel secondo e terzo livello, le finestre sono decorate da una cornice ad arco in mattoni, come in numerosi altri palazzi del centro storico di Atessa. Gli elementi pi\u00f9 significativi del palazzo sono il portale, l'ampio cortile interno e l'elegante scalinata."}
{"id": "2624807", "revid": "287204", "url": "https://it.wikipedia.org/wiki?curid=2624807", "title": "Nicolo Donato", "text": "Biografia.\nNel 2001 studia arte e fotografia alla Copenaghen Media School Rampen, dal 2002 inizia a realizzare alcuni videoclip promozionali per l'agenzia di moda * 2pm Model Management, dal quel momento si appassiona sempre pi\u00f9 alle immagini in movimento e realizza cortometraggi, spot pubblicitari e videoclip musicali, tra i suoi lavori vi \u00e8 anche un video per una campagna di Amnesty International.\nNel 2007 dirige il cortometraggio \"Togetherness\", presentato al Festival di Cannes 2006, due anni dopo lavora al suo primo lungometraggio, \"Fratellanza - Brotherhood\", storia d'amore gay in un gruppo neonazista. Il film riscuote successo al Festival Internazionale del Film di Roma 2009, dove si aggiudica il Marc'Aurelio d'Oro per il miglior film."}
{"id": "2624809", "revid": "287204", "url": "https://it.wikipedia.org/wiki?curid=2624809", "title": "Hajnalka Toth", "text": ""}
{"id": "2624810", "revid": "27528851", "url": "https://it.wikipedia.org/wiki?curid=2624810", "title": "Slavi Zhekov", "text": ""}
{"id": "2624812", "revid": "729019", "url": "https://it.wikipedia.org/wiki?curid=2624812", "title": "Pedro Uralde", "text": "Carriera.\nClub.\nCresce calcisticamente con la Real Sociedad, societ\u00e0 con cui esordisce con la squadra riserve nella stagione 1976-1977. Tre anni pi\u00f9 tardi viene \"promosso\" alla prima squadra, con la quale debutta nella Liga nella stagione 1979-1980, precisamente il 3 febbraio 1980 in Real Sociedad-Athletic Bilbao (4-0), diventandone presto un elemento fisso nell'undici titolare. Con la squadra di San Sebastian colleziona 179 presenze, mette a segno 62 reti, si aggiudica la Supercoppa di Spagna e per due volte lo scudetto spagnolo (1980-81 e 1981-82).\nDopo sette stagioni viene acquistato dall'Atletico Madrid, dove resta un solo anno, dato che nel 1987-1988 si trasferisce all'Athletic Bilbao, dove in tre stagioni sfiora le 100 presenze. Dall'estate 1990 passa al Deportivo La Coruna, con cui guadagna una promozione nella Liga e vi conclude la carriera al termine del campionato 1991-1992.\nNazionale.\nLa Nazionale spagnola lo vide in campo 3 volte, il cui esordio risale al 28 aprile 1982, durante Spagna-Svizzera (2-0). Partecip\u00f2 al Mondiale spagnolo del 1982.\nConta anche 2 presenze e 2 gol con la Selezione di calcio dei Paesi Baschi."}
{"id": "2624813", "revid": "1573940", "url": "https://it.wikipedia.org/wiki?curid=2624813", "title": "Nazionale di pallavolo maschile del Liechtenstein", "text": "La nazionale di pallavolo maschile del Liechtenstein \u00e8 una squadra europea composta dai migliori giocatori di pallavolo del Liechtenstein ed \u00e8 posta sotto l'egida della Federazione pallavolistica del Liechtenstein."}
{"id": "2624814", "revid": "124686655", "url": "https://it.wikipedia.org/wiki?curid=2624814", "title": "Giuseppe Barbera (politico)", "text": "Di professione medico, fu eletto al Senato della Repubblica nelle lista del Partito Socialista Democratico Italiano alle elezioni politiche del 1972 (VI Legislatura).\nFu il primo senatore eletto nel biellese nelle liste socialiste nel secondo dopoguerra.\nPass\u00f2 nelle file del Partito Repubblicano Italiano per disaccordi con l'On. Nicolazzi."}
{"id": "2624815", "revid": "287204", "url": "https://it.wikipedia.org/wiki?curid=2624815", "title": "Emese Szasz", "text": ""}
{"id": "2624823", "revid": "161374", "url": "https://it.wikipedia.org/wiki?curid=2624823", "title": "Tatiana Logounova", "text": ""}
{"id": "2624825", "revid": "76069", "url": "https://it.wikipedia.org/wiki?curid=2624825", "title": "CineFX", "text": ""}
{"id": "2624834", "revid": "339392", "url": "https://it.wikipedia.org/wiki?curid=2624834", "title": "Elena Netchaeva", "text": ""}
{"id": "2624837", "revid": "287204", "url": "https://it.wikipedia.org/wiki?curid=2624837", "title": "Cecile Argiolas", "text": ""}
{"id": "2624841", "revid": "486946", "url": "https://it.wikipedia.org/wiki?curid=2624841", "title": "Alexei Frossine", "text": ""}
{"id": "2624842", "revid": "149727", "url": "https://it.wikipedia.org/wiki?curid=2624842", "title": "Lauter (Baviera)", "text": ""}
{"id": "2624843", "revid": "124230603", "url": "https://it.wikipedia.org/wiki?curid=2624843", "title": "\u00c1ngel Romano", "text": "Carriera.\nSoprannominato \"El loco\" (il matto), Romano crebbe calcisticamente nel Nacional, con cui esord\u00ec in prima squadra l'11 settembre 1910, realizzando tre goal nella gara di campionato contro il Central (battuto dal Nacional 4-1).\nDopo una parentesi al C.U.R.C.C. (antenato dell'attuale Pe\u00f1arol), Romano pass\u00f2 per due anni al Boca Juniors, ove raggiunse il connazionale Carlos Scarone. Ambedue fecero ritorno in Uruguay al termine della stagione 1914, quando vestirono la casacca del Nacional. Del \"Decano\", Romano sarebbe divenuto uno dei pilastri, contribuendo alla vittoria di ben 8 titoli nazionali.\nAltrettanto importante il suo ruolo in Nazionale, con cui esord\u00ec nel 1911 in Copa Lipton contro l'Argentina. Con la \"Celeste\" vinse 6 volte il Campeonato Sudamericano (corrispondente all'attuale Coppa America), la medaglia d'oro alle Olimpiadi di Parigi nel 1924, 5 volte la Copa Lipton e 4 la Copa Newton. Questi successi in nazionale fanno di lui il calciatore con pi\u00f9 allori internazionali conseguiti con la propria selezione (7 titoli ufficiali), al pari dei connazionali Jos\u00e9 Nasazzi e H\u00e9ctor Scarone, che per\u00f2 sono riusciti ad alzare la Coppa Rimet.&lt;br&gt;Con la \"Celeste\" fu ben due volte capocannoniere del \"Campeonato Sudamericano\": nell'edizione del 1917, da solo con 4 goal; e nel 1920, insieme al connazionale Jos\u00e9 P\u00e9rez con 3 goal. Nel torneo continentale realizz\u00f2 in tutto 12 reti in 5 edizioni (delle 9 a cui prese parte).\nCon 28 goal, Romano \u00e8 tutt'oggi il quinto miglior realizzatore della storia della Nazionale uruguaiana: meglio di lui solo Luis Su\u00e1rez, Edinson Cavani, H\u00e9ctor Scarone e Diego Forl\u00e1n.\nChiuse la carriera proprio nel 1930, l'anno in cui l'Uruguay vinse il primo mondiale di calcio."}
{"id": "2624844", "revid": "228587", "url": "https://it.wikipedia.org/wiki?curid=2624844", "title": "K-Feldspato", "text": ""}
{"id": "2624846", "revid": "161374", "url": "https://it.wikipedia.org/wiki?curid=2624846", "title": "Youri Moltchan", "text": ""}
{"id": "2624847", "revid": "767487", "url": "https://it.wikipedia.org/wiki?curid=2624847", "title": "L'infermiera di mio padre", "text": "L'infermiera di mio padre \u00e8 un film italiano del 1975, diretto da Mario Bianchi.\nTrama.\nDon Gualtiero, principe di Leuca, nonostante sia sposato con una ex attrice, \u00e8 un erotomane, ossia un assiduo frequentatore di bordelli, e proprio in uno di questi, un bel giorno, viene colto da un ictus che lo paralizza. Allora la sua famiglia assolda una giovane infermiera tedesca che praticher\u00e0 su di lui un metodo rivitalizzante.\nDon Gualtiero \u00e8 costretto immobile su una sedia a rotelle assiste, incapace di reagire, alla girandola di tradimenti delle donne di casa. In seguito egli si risveglia durante un seducente spogliarello dell'infermiera. La cura \u00e8 riuscita ma il principe non dice niente a nessuno e si prende gioco di tutti, anche della moglie che l'ha tradito con un generale fasullo, in realt\u00e0 un ex sergente ladro."}
{"id": "2624849", "revid": "287204", "url": "https://it.wikipedia.org/wiki?curid=2624849", "title": "Ralf Bissdorf", "text": ""}
{"id": "2624858", "revid": "287204", "url": "https://it.wikipedia.org/wiki?curid=2624858", "title": "VdB 43", "text": "vdB 43 \u00e8 una nebulosa a riflessione visibile nella costellazione di Orione.\nLa sua posizione si individua con facilit\u00e0, grazie alla brillante stella Bellatrix, che costituisce il vertice nordoccidentale del quadrilatero di Orione; da questa stella si raggiunge, circa 1\u00b040' in direzione ESE, la stella doppia prospettica 32 Orionis, dalla quale \u00e8 possibile recuperare, circa 20' in direzione ENE, la nebulosa. La stella responsabile dell'illuminazione dei gas della nube \u00e8 HD\u00a036471, una stella bianco-azzurra di sequenza principale di classe spettrale B8V con una magnitudine apparente pari a 8,70, completamente avvolta dai gas; le misurazioni della parallasse hanno fornito un valore di 2,90-3,00\u00a0mas, corrispondenti a una distanza di circa 330-345\u00a0parsec (1086-1124 anni luce). La nube si troverebbe dunque nella stessa regione del Braccio di Orione in cui si trovano i grandi complessi molecolari del Complesso di Orione, in cui hanno luogo intensi fenomeni di formazione stellare."}
{"id": "2624861", "revid": "287204", "url": "https://it.wikipedia.org/wiki?curid=2624861", "title": "Krzysztof Mikolajczak", "text": ""}
{"id": "2624864", "revid": "287204", "url": "https://it.wikipedia.org/wiki?curid=2624864", "title": "Nazionale di pallacanestro femminile dell'Ungheria", "text": "La nazionale di pallacanestro femminile dell'Ungheria, selezione delle migliori giocatrici di pallacanestro di nazionalit\u00e0 ungherese, rappresenta l'Ungheria nelle competizioni internazionali femminili di pallacanestro organizzate dalla FIBA ed \u00e8 gestita dalla Federazione cestistica dell'Ungheria.\nStoria.\nEuropei.\nTra tutte le sue vittorie, un solo vero rammarico, non essere ancora riuscita a salire sul gradino pi\u00f9 alto del podio europeo. Negli anni cinquanta \u00e8 stata tra le nazionali migliori d'Europa. Agli Europei 1950 e 1956 ha vinto la medaglia d'argento, mentre nella edizione del 1952 ha vinto quella di bronzo.\n\u00c8 seguito poi, quasi un trentennio di digiuno, durante il quale, nonostante fosse presenza fissa ai Campionati Europei, e non sia mai andata oltre il 10\u00ba posto, non \u00e8 pi\u00f9 salita sul podio.\nDagli inizi degli anni ottanta, \u00e8 iniziato un decennio che l'ha vista ritornare prepotentemente fra le prime d'Europa, con 4 medaglie di bronzo su 5 edizioni.\nDal 1993 ha subito un nuovo crollo tecnico, che anche se non le ha impedito di avere una certa costanza agli Europei, non le ha pi\u00f9 permesso di salire sul podio. L'edizione del 2009 ha visto il ritorno della squadra ungherese sul massimo palcoscenico europeo, dopo un digiuno durato lo spazio di due edizioni, ma con il 13\u00ba posto ottenuto, non \u00e8 riuscita a qualificarsi al Mondiale 2010.\nOlimpiadi e Mondiali.\nAlle Olimpiadi vanta una sola partecipazione, risalente all'ormai lontana Mosca 1980, nella quale ottenne il quarto posto, risultato che anticiper\u00e0 solo di qualche anno il ciclo vincente degli anni ottanta che la vedr\u00e0 ritornare sul podio europeo.\nAi Mondiali \u00e8 assente dall'edizione del 1998. Vanta sei partecipazioni, di queste, quella del 1957, rappresenta il miglior risultato con il quinto posto ottenuto."}
{"id": "2624866", "revid": "1543377", "url": "https://it.wikipedia.org/wiki?curid=2624866", "title": "Krzysztof Miko\u0142ajczak", "text": ""}
{"id": "2624869", "revid": "287204", "url": "https://it.wikipedia.org/wiki?curid=2624869", "title": "Ivan Kovacs", "text": ""}
{"id": "2624870", "revid": "287204", "url": "https://it.wikipedia.org/wiki?curid=2624870", "title": "Lauter (disambigua)", "text": ""}
{"id": "2624871", "revid": "287204", "url": "https://it.wikipedia.org/wiki?curid=2624871", "title": "Krisztian Kulcsar", "text": ""}
{"id": "2624872", "revid": "291370", "url": "https://it.wikipedia.org/wiki?curid=2624872", "title": "Antonella Ferrera", "text": "Biografia.\nHa scritto e diretto numerosi programmi radiofonici per la RAI. Tra questi si ricordano: \"Il Fiore e la Spada\", dedicato allo zen e alle arti marziali, \"Il Fuoco e il Ghiaccio\", sui miti e le leggende dei popoli del Nord Europa, S\"egreti d'oriente\", \"l'antica arte della camera da letto\", \"100 anni alla conquista dei cieli\", Fino al 2013 conduce su Radio3 le trasmissioni \"Cuore di tenebra dentro la storia\" il sabato pomeriggio e \"Cuore di tenebra oltre la storia\" il venerd\u00ec notte.\n\u00c8 ideatrice e curatrice del Premio letterario Goliarda Sapienza \u201cRacconti dal carcere\u201d, nato nel 2010, che vede detenuti-scrittori affiancati da grandi scrittori e artisti italiani. In questo ambito ha curato i volumi \"Volete sapere chi sono io? Racconti dal carcere\" (Mondadori), \"Siamo noi, siamo in tanti. Racconti dal carcere\" (Rai Eri \u2013 Premio Fregene per la Narrativa 2012), \"Mala Vita \u2013 Racconti dal carcere\" (Rai Eri),\"Il giardino di cemento armato\" (Rai Eri), \"All'inferno fa freddo - Racconti dal carcere\" (Rai Eri), \"Cos\u00ec vicino alla felicit\u00e0\" (Rai Eri), \"Avrei voluto un'altra vita\" (Perrone Editore), \"Malafollia\" (Perrone Editore). \nIl Premio ha dato vita ad una serie di altre iniziative culturali volte a favorire la cultura della legalit\u00e0: i corti del Premio Goliarda Sapienza realizzati in collaborazione con Rai Fiction e trasmessi da Rai3 (\"Mala Vita\", con Luca Argentero e Francesco Montanari, regia di Angelo Licata; \u201cFuori\u201d, con Isabella Ragonese e la regia di Anna Negri, \"La Legge del Numero Uno\" con Andrea Sartoretti, Marco Palvetti e Pietro Bontempo per la regia di Alessandro D'Alatri); la web-serie \"La Scuola della Notte\" per la regia di Alessandro D'Alatri, girato con i giovani dell'Istituto Penale Minorile Cesare Beccaria di Milano (trasmessa da Rai4). \u00c8 socio fondatore, insieme al maestro Elio Pecora, di \"inVerso Onlus\" Associazione per la diffusione della letteratura e della scrittura a favore delle categorie socialmente svantaggiate.\n\u00c8 autrice del documentario \"Vado Fuori\" realizzato all'interno degli Ospedali Psichiatrici Giudiziari a pochi giorni dalla loro definitiva chiusura (trasmesso da Rai Storia)."}
{"id": "2624873", "revid": "1605", "url": "https://it.wikipedia.org/wiki?curid=2624873", "title": "Ullrich Robeiri", "text": ""}
{"id": "2624874", "revid": "300067", "url": "https://it.wikipedia.org/wiki?curid=2624874", "title": "Ty Lawson", "text": "Carriera.\nHigh school.\nHa frequentato prima la McNamara High School di Forestville, Maryland poi si \u00e8 diplomato alla Oak Hill Academy, in Virginia. Durante l'anno da senior ha avuto una media di 23,8 punti, 9,1 assist e cinque palle rubate.\nCollege.\nDal 2006 gioc\u00f2 per l'universit\u00e0 della Carolina del Nord la stessa che ha portato nella NBA Michael Jordan, Bob McAdoo, James Worthy, Vince Carter e Rasheed Wallace; nelle 38 partite giocate il primo anno registra 5,6 assist e 10,2 punti a partita guidando la sua squadra al quarto posto del campionato e vincendo il torneo ACC. Durante il secondo anno registra 12,7 punti e 5,3 assist a partita, anche se salter\u00e0 gran parte della stagione a causa di una distorsione alla caviglia. Nonostante questo infortunio, ha potuto aiutare la sua universit\u00e0 a confermarsi campione ACC, guadagnandosi un posto per le Final Four NCAA.\nIl 6 giugno 2008 Lawson venne accusato di guida in stato di ebbrezza da un poliziotto che lo aveva fermato a causa della musica troppo alta del suo veicolo. Prosciolto dall'accusa di ubriachezza gli venne per\u00f2 sospesa la patente a causa della legge statale che prevede il divieto ai minori di 21 anni di assumere alcolici; tornando al basket in un primo momento Lawson aveva pensato di dichiararsi eleggibile per il draft NBA 2008, rinunciando un giorno prima dell'evento decidendo di rimanere ancora per un ultimo anno insieme a Wayne Ellington, Danny Green e Tyler Hansbrough.\nNel 2009 fu nominato ACC Player of the Year, la prima volta per un playmaker dal 1978, quando lo vinse Phil Ford, anch'egli della stessa universit\u00e0. Inoltre ha vinto il premio Bob Cousy. Durante la finale del campionato NCAA ha stabilito un record, recuperando 8 palloni contro Michigan State, portando la sua squadra alla vittoria del titolo nazionale.\nNBA.\nIl 23 aprile 2009 si \u00e8 dichiarato eleggibile per il Draft NBA 2009.\nNella partita Minnesota Timberwolves-Denver Nuggets del 9 aprile 2011, stabil\u00ec il record di triple segnate consecutivamente da un giocatore, segnandone 10 e concludendo la partita con 10/11 complessivo dall'arco (37 i punti finali), conducendo i Nuggets alla vittoria. Nell'estate 2015 Lawson venne preso via trade dagli Houston Rockets, abbandonando cos\u00ec la squadra del Colorado dopo 6 anni. Lawson per\u00f2, non riusc\u00ec a integrarsi nei Rockets e allora il 1\u00ba marzo 2015 decise di abbandonare la franchigia texana (venendo tagliato), per andare a giocare per gli Indiana Pacers.\nIl 30 agosto 2016 passa ai Sacramento Kings, con un contratto annuale."}
{"id": "2624879", "revid": "1442080", "url": "https://it.wikipedia.org/wiki?curid=2624879", "title": "Lemma di Krull", "text": "In matematica, o, pi\u00f9 precisamente, nella teoria degli anelli, il lemma di Krull, che prende il nome dal matematico tedesco Wolfgang Krull, dimostra l'esistenza di un ideale massimale in ogni anello unitario non banale.\nIl lemma.\n\"Sia formula_1 un anello unitario diverso dall'anello banale, allora formula_1 contiene un ideale massimale\".\nQuesto enunciato pu\u00f2 essere dimostrato usando il lemma di Zorn, equivalente all'assioma della scelta.\nIl lemma pu\u00f2 essere enunciato anche nel modo seguente:\n\"Sia formula_1 un anello unitario diverso dall'anello banale e sia formula_4 un ideale proprio, allora formula_4 \u00e8 contenuto in un ideale proprio massimale di formula_1\".\nSi noti come questo enunciato sia equivalente ed implichi il primo, assumendo formula_7"}
{"id": "2624881", "revid": "1605", "url": "https://it.wikipedia.org/wiki?curid=2624881", "title": "Idilko Mincza-Nebald", "text": ""}
{"id": "2624884", "revid": "106872", "url": "https://it.wikipedia.org/wiki?curid=2624884", "title": "Myasishchev M-55 (passeggeri)", "text": ""}
{"id": "2624886", "revid": "339392", "url": "https://it.wikipedia.org/wiki?curid=2624886", "title": "Eugyenia Lamonova", "text": ""}
{"id": "2624888", "revid": "339392", "url": "https://it.wikipedia.org/wiki?curid=2624888", "title": "Aida Chanayeva", "text": ""}
{"id": "2624889", "revid": "339392", "url": "https://it.wikipedia.org/wiki?curid=2624889", "title": "Viktoria Nikichina", "text": ""}
{"id": "2624891", "revid": "287204", "url": "https://it.wikipedia.org/wiki?curid=2624891", "title": "Corinne Maitrejean", "text": ""}
{"id": "2624895", "revid": "1605", "url": "https://it.wikipedia.org/wiki?curid=2624895", "title": "Galina Pundyk", "text": ""}
{"id": "2624897", "revid": "388063", "url": "https://it.wikipedia.org/wiki?curid=2624897", "title": "Simone Cantarini", "text": "Biografia.\nNacque a Pesaro nell'aprile del 1612, a quei tempi facente parte dello Stato Pontificio e fu battezzato il 12 aprile successivo.\nIl suo percorso formativo segu\u00ec varie tappe marchigiane, tra le quali si ricorda la guida del maestro Giovan Giacomo Pandolfi, oltre alla influenza nelle sua prima fase creativa della pittura tardomanierista marchigiana, della tendenza caravaggesca di Orazio Gentileschi e Giovanni Francesco Guerrieri, per giungere in una fase artistica successiva\nall'influenza di Barocci e di Guido Reni.\nLa sua educazione non fu immune ad elementi naturalistici, che dal 1640 in poi si aggiunsero alle conoscenze classiche, trasformando Cantarini in un \"petit-ma\u00eetre\" di alta sensibilit\u00e0 culturale e stilistica.\nPer il suo perfezionamento furono fondamentali i suoi soggiorni a Venezia presso la bottega del maestro Claudio Ridolfi e il soggiorno quadriennale (1635-1639) bolognese, presso la bottega di Guido Reni.\nLe sue opere pi\u00f9 significative furono quelle legate al periodo bolognese, basti citare l\"'Immacolata e Santi\", \"Il riposo in Egitto\", la \"Trasfigurazione\" e il \"Loth con le figlie\", tutte databili al quadriennio bolognese. Seguirono alcuni lavori realizzati a Roma durante un suo breve soggiorno, tra i quali il \"Miracolo dello storpio\" e la \"Salom\u00e8 che riceve la testa del Battista\" esposta a Cesena nel 2010.\nIntorno al 1641 Cantarini soggiorn\u00f2 a Roma dove si dedic\u00f2 prevalentemente alla scultura antica e allo studio delle opere di Raffaello.\nSubito dopo la morte del Reni (1642), Cantarini ritorn\u00f2 a Bologna, dove realizz\u00f2 lavori di elevata qualit\u00e0, come l\"'Adorazione dei Magi\" e fu attivo negli ultimi anni di vita.\nLa morte di Cantarini avvenne improvvisamente, e a tal riguardo le notizie storiche appaiono discordanti e incerte: mentre secondo alcune fonti, trov\u00f2 la morte a Verona nel 1648 per mani del duca di Mantova a causa di una mancata consegna di un lavoro, secondo altre sarebbe stato assassinato da un pittore mantovano dopo un violento litigio.\nLa pittura di Cantarini si caratterizz\u00f2 per uno stile peculiare, dall'accentuata ricerca di effetti pittorici, attraverso la potenza suggestiva dei colori o delle immagini, ai colori graduati e le innovative pose delle figure.\nDi notevole pregio e originalit\u00e0, la produzione grafica di incisioni all'acquaforte, che vanta una quarantina di soggetti (37 quelli catalogati) talvolta ripresi da brani pittorici di maggior fortuna. Produzione grafica che attesta l'iniziale interesse del pittore pesarese per l'opera incisoria di Federico Barocci e Guido Reni, cui risulta fortemente debitrice, per poi affrancarsi da questi nelle opere della maturit\u00e0, con soggetti e composizioni che si caratterizzano per una maggiore autonomia espressiva e per una spiccata qualit\u00e0 del segno.\nLorenzo Pasinelli, Giulio Cesare Milani, Giovanni Peruzzini, Girolamo Rossi, Giovanni Maria Luffoli, Giovanni Venanzi e Flaminio Torre furono alcuni dei suoi allievi."}
{"id": "2624898", "revid": "123852810", "url": "https://it.wikipedia.org/wiki?curid=2624898", "title": "Aleksandr Rjazancev", "text": "Carriera.\nClub.\nCresciuto nelle giovanili del Futbol'nyj Klub Torpedo Moskva, nel 2002 ha giocato per il Futbol'nyj Klub Moskva dove fino al 2005 ha ottenuto solo 2 presenze in campionato.\nNel 2006 si \u00e8 trasferito al Futbol'nyj Klub Rubin Kazan'. Con questa maglia ha ottenuto 155 presenze in campionato e 20 gol fino al 2014.\nNel 2014 si \u00e8 trasferito invece allo Zenit Sankt-Peterburg e nel 2016 \u00e8 andato in prestito all'Futbol'nyj Klub Ural con cui ha ottenuto 11 presenze.\nNazionale.\nNel 2003 ha giocato 3 partite per la Nazionale Under-17 di calcio della Russia, mentre dal 2006 al 2008 12 partite e 4 gol con la Nazionale Under-21 di calcio della Russia.\nDal 2011 \u00e8 stato convocato per la Nazionale maggiore della Russia."}
{"id": "2624900", "revid": "1543377", "url": "https://it.wikipedia.org/wiki?curid=2624900", "title": "Minna Canth", "text": "Biografia.\nNacque in una famiglia operaia e nell'autunno del 1863, divent\u00f2 la prima studentessa a studiare come insegnante nel seminario Jyv\u00e4skyl\u00e4 appena creato.\nSpos\u00f2 il giornalista Johan Ferdinand Canth (1835-1879).\nQuando il marito divenne direttore di un giornale, Minna incominci\u00f2 una decisa campagna femminista.\nNonostante la sua ardua situazione, venutasi a creare dopo la morte del marito e la presenza di sette figli da mantenere, Minna prosegu\u00ec la sua attivit\u00e0 di scrittrice.\nI temi ricorrenti dei suoi primi lavori furono soprattutto le ingiustizie sociali e i guasti provocati dalla miseria.\nI drammi \"Ty\u00f6miehen vaimo\" (\"La moglie dell'operaio\") del 1885 e \"Kovan onnen lapsia\" (\"Figli della sventura\") del 1888 si caratterizzarono per un intenso realismo e per il gusto di scene violente.\nNel 1887 firm\u00f2 per la prima volta il documento di fondazione dell'Associazione per la libert\u00e0 e la tolleranza della Finlandia, in cui espresse il suo giudizio riguardante le tematiche religiose. \nNella successiva fase letteraria, Minna Canth focalizz\u00f2 le problematiche morali, evidenziando ottime qualit\u00e0 di penetrazione psicologica.\nNel dramma \"Papin perhe\" (\"La famiglia del pastore\") del 1891 l'autrice ripresent\u00f2 il contrasto fra padri e figli, mentre in \"Sylvi\" del 1893 mostr\u00f2 segni di influenza ibseniana, descrivendo la storia di una giovinetta generosa ma eccessivamente impulsiva.\nNel 1892 con \"Agnes\" e con \"Sylvi\" l'anno seguente, Canth approfond\u00ec ulteriormente la psicologia femminile.\nIl tema principale in entrambe le opere \u00e8 la tragica libert\u00e0 del volere, la prima \u00e8 ambientata a San Pietroburgo; nella seconda la protagonista arriva ad avvelenare il marito a causa del suo rifiuto di concederle il divorzio. \nIn una delle sue opere pi\u00f9 riuscite, \"Anna Liisa\" del 1895, invece l'autrice evidenzi\u00f2 elementi di ispirazione tolstojani, riuscendo a portare a compimento l'operazione di trasfigurazione del male con modalit\u00e0 e strumenti artistici, nell'approfondimento della psicologia dell'infanzia.\nMinna Canth mor\u00ec il 12 maggio 1897, all'et\u00e0 di 53 anni, per un attacco di cuore. \nFu sepolta nel cimitero di Kuopio. \nMinna Canth \u00e8 stata la prima donna a ricevere un suo Flag days in Finlandia, a partire dal 19 marzo del 2007."}
{"id": "2624901", "revid": "200568", "url": "https://it.wikipedia.org/wiki?curid=2624901", "title": "Serguei Charikov", "text": ""}
{"id": "2624904", "revid": "62748", "url": "https://it.wikipedia.org/wiki?curid=2624904", "title": "Giovanni Battista Caporali", "text": "Biografia.\nChiamato anche Bitte, diminutivo del suo nome, oppure dal Vasari Benedetto, fu figlio di Bartolomeo Caporali, pittore e miniatore.\nAllievo del Perugino e di Luca Signorelli, tra i suoi primi lavori firmati, una \"Madonna e Santi\", risal\u00ec al 1492, evidenziando una forte influenza del Signorelli.\nAgli inizi di carriera Caporali collabor\u00f2 con il Perugino e il Pinturicchio, con cui oper\u00f2 nel 1503 per la chiesa di Santa Maria della Fratta ad Umbertide, ultimando l\"'Incoronazione della Vergine\" (Pinacoteca vaticana), influenzata dal Raffaello.\nNel 1510 lavor\u00f2 per l'affresco con il \"Salvatore in trono, tra san Pietro e san Giovanni Battista\", nella parrocchiale di Cereseto presso Panicale (lago Trasimeno), di ispirazioni raffaellesche e sempre meno perugine, oltre che nella tavola con la \"Vergine e il Bimbo tra santi\", per la chiesa di San Gerolamo (Galleria nazionale dell'Umbria).\nLa sua carriera pittorica prosegu\u00ec con le \"Storie di sant'Antonio\" in Sant'Antonio di Deruta (1517), con la \"Nativit\u00e0\" per la chiesa di San Michele Arcangelo a Panicale nel 1519, con l\"'Annunciazione\" per la cappella Vibi in San Pietro nel 1521, con la \"Madonna, il Bimbo e due santi\" nella chiesa di Sant'Agostino a Montefalco nel 1522.\nFu anche un noto architetto, e costru\u00ec un palazzo, denominato il \"Palazzone\", vicino a Cortona per conto del cardinale Silvio Passerini, i cui interni furono impreziositi dai suoi affreschi, realizzati in collaborazione con Tommaso Barnabei, meglio conosciuto come \"Maso Papacello\". Questi lavori furono eseguiti dopo un soggiorno romano, effettuato nel 1509, che modific\u00f2 il suo stile, al punto da avvicinarlo alla scuola romana del Bramante, di Giuliano da Sangallo, del Peruzzi ed al Manierismo. La sua \"Storie di Roma\" si caratterizz\u00f2, infatti, dalla suddivisione in finte nicchie portanti statue in chiaroscuro raccolte in prospettive architettoniche, dalle figure ispirate dai modelli raffaelleschi e di Giulio Romano.\nL'architettura del \"Palazzone\" evidenzi\u00f2 un aspetto severo, sia per la presenza di una grande torre, sia per il bastione merlato che circonda il palazzo, ma anche una certa originalit\u00e0, come nel giardino a pi\u00f9 piani, che costitu\u00ec uno dei primi esempi di parchi all'italiana.\nMolte chiese perugine conservano suoi lavori, purtroppo nelle chiese di Monteluco (1543) e di Montemorcino (1547), i suoi cicli di affreschi non sono sopravvissuti.\nTra gli altri suoi progetti importanti vi furono la cattedrale di Panicale e il Municipio di Perugia.\nCaporali fu anche un miniatore, che si distinse con un messale miniato per il duomo di Perugia, con un salterio per Montemorcino Vecchio, e con la miniatura del registro del Sussidiofocolare, n. 357 dell'Archivio di Stato di Perugia, con \"San Luca, san Ercolano e i cinque notai\".\nEbbe come allievo il pittore Organtino di Mariano.\nCaporali mor\u00ec a Perugia intorno al 1560. Nel suo testamento nomin\u00f2 erede il figlio Giulio, anche lui pittore."}
{"id": "2624909", "revid": "486946", "url": "https://it.wikipedia.org/wiki?curid=2624909", "title": "Natalia Conrad", "text": ""}
{"id": "2624913", "revid": "161374", "url": "https://it.wikipedia.org/wiki?curid=2624913", "title": "Oxana Ermakova", "text": ""}
{"id": "2624915", "revid": "1543377", "url": "https://it.wikipedia.org/wiki?curid=2624915", "title": "Aleksej Pavlovi\u010d \u010capygin", "text": "Biografia.\nNacque in una famiglia contadina, e si avvicin\u00f2 alla cultura come autodidatta. I suoi primi scritti, risalenti al 1890, presero forma sotto la spinta dei populisti Korolenko e Michajlovskij, presentando descrizioni accurate dei degradi e delle miserie delle citt\u00e0 russe, oltre alla nostalgica e delusa rievocazione dei suoi luoghi campagnoli nativi. \u010capygin prosegu\u00ec la sua carriera letteraria ricevendo l'influenza di Gor'kij, con il quale strinse una duratura amicizia. In quel periodo i suoi racconti vennero pubblicati da riviste, prima di poterli raccogliere, intorno al 1913, nel libro \"Neljudimye\" (\"Misantropi\"). Il suo romanzo \"Belyj skit\" (\"Il bianco eremitaggio\"), pubblicato nel 1913, descrisse la vita paesana del nord della Russia e le problematiche morali e religiose dei Vecchi credenti.\nAnche dopo la Rivoluzione d'ottobre, \u010capygin conserv\u00f2 i suoi principi individualistici e tali furono anche i protagonisti delle sue opere degli anni seguenti, che in qualche modo richiamavano alla memoria i vagabondi romantici di Gor'kij. Uno dei maggiori desideri dell'autore fu quello di raccontare le vicende della prima rivoluzione contadina, avvenuta nel XVII secolo, capitanata da \"Sten'ka Razin\", e quindi l'omonimo libro usc\u00ec nel 1926. Anche se lo scrittore ricevette l'accusa di aver idealizzato il protagonista, il romanzo si mise in evidenza per il gran lavoro di ricerca delle fonti, degli usi, costumi e della lingua del tempo.\nTra gli altri lavori principali di \u010capygin si annoverarono \"Moja \u017eizn' \" (\"La mia vita\") (1929) e \"Along Trails and Roads\" (1933). Rimasero incompiute \"A Fragment of the Same Mirror\" e \"Gulja\u0161\u010die ljudi\" (\"Gente errante\" ) (1935), nel quale emersero evidenti elementi folkloristici. La novella storica \"Razin Stepan\" (1927) merit\u00f2 la trasposizione cinematografica nel 1939. \u010capygin scrisse anche la sceneggiatura del film intitolato \"Mountain of Gold\" (1931). All'et\u00e0 di sessantasette anni, il 21 ottobre 1937, Chapygin mor\u00ec a Leningrado."}
{"id": "2624916", "revid": "1605", "url": "https://it.wikipedia.org/wiki?curid=2624916", "title": "Laura Badea", "text": ""}
{"id": "2624920", "revid": "287204", "url": "https://it.wikipedia.org/wiki?curid=2624920", "title": "Giovanni Bernardo Carbone", "text": "Biografia.\nNacque in Albaro, attualmente un quartiere della citt\u00e0 genovese.\nBench\u00e9 siano poche le notizie riguardanti la sua infanzia e la sua formazione culturale, i documenti testimoniano che fu allievo di Giovanni Andrea De Ferrari e contemporaneamente di altri due importanti pittori: Giovanni Benedetto Castiglione e Giovanni Andrea Podest\u00e0.\nIl suo praticantato venne ultimato nella chiesa di Santa Maria dello Zerbino con l'affresco della \"Presentazione della Vergine\".\nAi suoi esord\u00ec realizz\u00f2 le \"Sacre Famiglie\" (Genova e chiesa di Nostra Signora delle Grazie di Arenzano), la \"Sacra famiglia con santa Caterina e angeli\" (collezione Revelli di Beaumont a Torino), il \"San Michele Arcangelo\" della chiesa di Santa Margherita di Marassi a Genova.\nLe altre influenze sul suo stile derivarono dalla scuola di De Ferrari, dall'ambiente artistico veneziano, dopo un soggiorno effettuato negli anni 1643 e 1650, dalla sua amicizia con Valerio Castello, Casone, e Giovanni Battista Carlone.\nDe Ferrari e Castello lo influenzarono per il gusto cromatico, per le tematiche religiose e storiche, come apparve evidente nella pala con \"San Teodoro e altri santi in contemplazione della Vergine\" (1663), per la chiesa di San Teodoro a Genova, nella \"Visitazione\" di Lerici, nel \"San Luigi che adora la Croce\" (1664) della Santissima Annunziata genovese, nella pala d'altare per la parrocchiale di Celle Ligure, costituita da \"La Vergine che consegna il cilicio a sant' Antonio\", e dal \"Martirio di santo Stefano\".\n\u00c8 noto soprattutto come ritrattista, di nobili e aristocratici ripresi con tutta la loro opulenza, con caratteristiche vicine ad Antoon van Dyck, che aveva vissuto a Genova intorno agli anni venti del secolo, divenendo il ritrattista pi\u00f9 apprezzato dalle grandi famiglie.\nIl \"Ritratto del Cardinal Spinola\" (1667) (Genova, collezione marchesi Spinola) e il \"Ritratto di prelato\" (Genova, Galleria nazionale di palazzo reale), evidenziarono rispetto al van Dyck colori secchi e meno luminosi, ombre opache e meno brillanti e una certa affinit\u00e0 di impianto.\nTra gli altri ritratti, si possono menzionare il \"Ritratto di giovane gentiluomo\" (Indianapolis, Herron Museum of Art), il \"Ritratto di nobildonna\" (Genova, collezione Gambaro-Ravano), il \"Ritratto di dama\" (Faenza, Civica Pinacoteca), il \"Ritratto di gentildonna genovese\" (Genova, Civica Pinacoteca di Palazzo Bianco), tutti eseguiti negli anni sessanta.\nNella sua ultima fase creativa, Carbone si contraddistinse per una ritrattistica pi\u00f9 incentrata su un approfondimento psicologico dei personaggi, come evidenziarono il \"Ritratto di magistrato\" (Genova, collezione Della Torre), il \"Ritratto di un cardinale\" (gi\u00e0 Genova, collezione Marcello Gropallo), il \"Ritratto di vecchio gentiluomo\" (Venezia, collezione A. Connio), il \"Ritratto del Magnifico Girolamo Serra\" (Genova, collezione O. Serra).\nCarbone si spos\u00f2 con la quindicenne Anna Maria Serravalle, il 10 dicembre 1657; la coppia ebbe quattro figli.\nCarbone mor\u00ec a Genova l'11 marzo 1683."}
{"id": "2624921", "revid": "287204", "url": "https://it.wikipedia.org/wiki?curid=2624921", "title": "Andras Redli", "text": ""}
{"id": "2624922", "revid": "19330", "url": "https://it.wikipedia.org/wiki?curid=2624922", "title": "Lyubavichi", "text": ""}
{"id": "2624925", "revid": "125132741", "url": "https://it.wikipedia.org/wiki?curid=2624925", "title": "Comodo", "text": ""}
{"id": "2624926", "revid": "1609015", "url": "https://it.wikipedia.org/wiki?curid=2624926", "title": "Alonso Carbonel", "text": "Biografia.\nFiglio di un manovale originario di Albacete, i documenti storici attestano la sua presenza, nel 1603, come apprendista presso lo scultore Ant\u00f3n de Morales.\nDurante il 1611 inizi\u00f2 i lavori nella cattedrale di Santa Maria Magdalena di Getafe, conclusi nel 1618.\nI suoi successivi impegni furono la costruzione di un altare nella chiesa madrilena della Merced Calzada in occasione della santificazione di San Isidoro, a cui segu\u00ec la realizzazione dell'altar maggiore nel 1624 eseguita assieme ad Eugenio Cax\u00e9s.\nDopo alcune collaborazioni con il suo vecchio maestro Antonio de Herrera Barnuevo, a cui era unito dai legami familiari, come il Toledano Santo Domingo el Antiguo (1619-1620), la chiesa del convento di la Merced de Madrid (1621-1634), il tumulo di Filippo III eretto nel tempio di Santo Domingo el Real (1621) di Madrid, nel 1627 ottenne la nomina di costruttore di corte che gli offr\u00ec l'occasione di progettare il palazzo di Santa Cruz a Madrid, attualmente adibito a fini ministeriali, e nel 1632 di dirigere la costruzione del palazzo del Buen Retiro, dove personalmente progett\u00f2 il teatro, il romitaggio di San Antonio e il colonnato del cortile. Realizz\u00f2 un edificio molto semplice, costituito di mattoni, con torri e guglie di ardesia, di gusto herreriano e impreziosito con decorazioni di affreschi e di arazzi all'interno.\nIn quegli anni Carbonel entr\u00f2 in contatto con Giovanni Battista Crescenzi (1577-1635), che risult\u00f2 importante per la sua carriera professionale, perch\u00e9 ricevette da lui influenze riguardanti il manierismo ed il primo barocco italiano. Il palazzo del Buen Retiro evidenzi\u00f2 queste tendenze architettoniche del Crescenzi e del Carbonel.\nNel 1634, partecip\u00f2 e vinse il concorso per la nomina di \"aposentador de palacio\", nel quale era iscritto anche Diego Vel\u00e1zquez.\nNel 1635 progett\u00f2 il convento delle monache della Concepci\u00f3n Recoleta de Loeches, sponsorizzato dal conte duca di Olivare.\nDue anni dopo diresse i lavori del Palacio de la Zarzuela, della Torre de la Parada, e del Monasterio de El Escorial.\nSuccessivamente collabor\u00f2 ai lavori per il Pantheon di El Escorial, la cui volta fu coperta di pietre semipreziose.\nSul finire della sua carriera, costru\u00ec il Municipio di Madrid.\nL'opera di Carbonel appartenne all'ultimo periodo del tardo Rinascimento iberico, evidenziando forti influenze di Juan de Herrera.\nHa diretto un importante laboratorio dedicato al noleggio di pale d'altare, in cui collaborava suo fratello Gin\u00e9s, pittore e doratore.\nCarbonel si spos\u00f2 una prima volta con Gregoria Gir\u00f3n, che mor\u00ec precocemente nel 1616. Nello stesso anno si spos\u00f2, una seconda volta, con Ana de Sese\u00f1a y Jibaja, una giovane donna nobile di Getafe. La coppia ebbe due figli: Mar\u00eda (1617-1698) e Jos\u00e9 (1620-1665). Dopo la morte del fratello Gin\u00e9s nel 1632, segu\u00ec ed educ\u00f2 i suoi quattro nipoti: uno di loro, Baltasar (1621-1692), divenne famoso come fra Tom\u00e1s Carbonel, vescovo di Sig\u00fcenza e confessore di Carlo II.\nCarbonel mor\u00ec il 1\u00ba settembre 1660, a settantasette anni."}
{"id": "2624929", "revid": "919662", "url": "https://it.wikipedia.org/wiki?curid=2624929", "title": "Andr\u00e1s R\u00e9dli", "text": ""}
{"id": "2624930", "revid": "92723", "url": "https://it.wikipedia.org/wiki?curid=2624930", "title": "Psicologia del S\u00e8", "text": ""}
{"id": "2624931", "revid": "287204", "url": "https://it.wikipedia.org/wiki?curid=2624931", "title": "Peter Somfai", "text": ""}
{"id": "2624932", "revid": "599013", "url": "https://it.wikipedia.org/wiki?curid=2624932", "title": "P\u00e9ter Somfai", "text": "Biografia.\nNei campionati mondiali di scherma ha conquistato una medaglia d'argento a Adalia nel 2009 ed una di bronzo a Parigi nel 2010 nella gara di spada a squadre, mentre nei campionati europei di scherma ha conquistato due medaglie d'oro nella gara di spada a squadre a Plodviv nel 2009 ed a Lipsia nel 2010. Nel 2016 ha vinto il bronzo nella spada a squadre ai Giochi olimpici di Rio de Janeiro 2016.\nPalmar\u00e8s.\nIn carriera ha conseguito i seguenti risultati:"}
{"id": "2624936", "revid": "767487", "url": "https://it.wikipedia.org/wiki?curid=2624936", "title": "Bartolomeo Carducci", "text": "Biografia.\nLa sua formazione artistica si svolse sotto la guida del maestro Bartolomeo Ammannati, con il quale esegu\u00ec lavori in stucco.\nIl suo praticantato si complet\u00f2 nell'importante progetto di riassetto della cupola di Santa Maria del Fiore come assistente di Federico Zuccari. \nProprio assieme a Zuccari ed al fratello Vincenzo (\"Vicente\"), nel 1585 si trasfer\u00ec in Spagna per la realizzazione di una serie di affreschi presso il monastero dellEscorial. Qui si misero in evidenza con il \"Cristo con la cruz a cuestas\", \"La flagelaci\u00f3n\", la \"Venida del Esp\u00edritu Santo\", l'\"Asunci\u00f3n de la Virgen\", e la \"Resurrecci\u00f3n del Se\u00f1or\".\nIn Spagna, Carducci si spos\u00f2 dopo qualche anno con Jeronima Cappello e apr\u00ec anche un'attivit\u00e0 commerciale di mediatore di quadri.\nLa qualit\u00e0 artistiche di Carducci, come il tessuto di colori vivace e fresco e la struttura figurativa di derivazione michelangiolesca, riscossero una certa approvazione in Spagna al punto che quando Zuccari rientr\u00f2 in Italia, fu lo stesso Carducci, sotto la guida di Pellegrino Tibaldi, a sostituirlo per i lavori della pala dell'altar maggiore dell'Escorial. Tra i suoi dipinti pi\u00f9 in mostra, risultarono il \"San Lorenzo\" e \"Las adoraciones de los pastores y de los reyes\".&lt;br&gt;\nSubito dopo si occup\u00f2 anche dei lavori nel chiostro e nella biblioteca del monastero, con i dipinti: \"La dial\u00e9ctica\", \"La ret\u00f3rica\", \"La aritm\u00e9tica\", \"La m\u00fasica\", \"La gram\u00e1tica\".\nAssieme all'allievo Francisco L\u00f3pez, dipinse gli interni della chiesa di San Felipe el Real presso Madrid.\nDurante l'annata 1598 ricevette la nomina di pittore di corte, da parte di Filippo III di Spagna, che lo condusse a Valladolid, impegnandolo per la chiesa di Sant'Andrea, prima di riportarlo nella capitale per la ristrutturazione del Prado.\nOltre alla celebre \"Ultima Cena\" del Prado (1605) realizzata per l'oratorio della Regina nell'Alc\u00e1zar di Madrid, Carducci si distinse soprattutto nel suo soggiorno a Valladolid, fra il 1601 e il 1606. Qui si attiv\u00f2 nel palazzo del duca di Lerma, nei conventi di San Paolo e di San Diego. Il Museo di Valladolid conserva alcune opere, tra le quali il \"San Diego in estasi\" e l\"Annunciazione\" ispirati dalla pittura veneta. \nAl ritorno a Madrid Carducci mor\u00ec il 14 novembre 1608, quando stava lavorando per una serie di pitture celebrative intitolate \"Le imprese di Carlo V\", per il palazzo del Pardo.\nIl suo stile fu fortemente influenzato dal manierismo toscano impreziosito da un certo gusto castellano, in accordo con le indicazioni in auge ai tempi della Controriforma.\nNotevole la produzione anche del fratello Vincenzo (1578-1638), allievo di Bartolomeo e suo successore come pittore di corte, costituita da un centinaio di dipinti commissionati da chiese e conventi spagnoli."}
{"id": "2624944", "revid": "124123", "url": "https://it.wikipedia.org/wiki?curid=2624944", "title": "Martin Carlin", "text": "Biografia.\nCarlin incominci\u00f2 la sua carriera nella bottega di Jean-Fran\u00e7ois Oeben, di cui spos\u00f2 la sorella.\nQuando si mise in proprio, lavor\u00f2 in una sua bottega presso Faubourg Saint-Antoine, uno dei pi\u00f9 suggestivi quartieri parigini.\nCarlin distribu\u00ec i suoi prodotti esclusivamente con mercanti e commercianti, come il noto Simon-Philippe Poirier ed il suo partner Dominique Daguerre, attivi anche come decoratori-disegnatori.\nPer decorare alcuni dei suoi mobili, Carlin si rivolse alla rinomate placchette di porcellana di S\u00e8vres.\nDiversamente alla maggior parte dei suoi contemporanei, si allontan\u00f2 dallo stile Luigi XV, per accostarsi al gusto dello stile Luigi XVI, pi\u00f9 raffinato ed elegante, pur conservando qualche traccia di rococ\u00f2, come nel caso del \"bureau \u00e0 gradin\" del 1766, considerato il suo capolavoro.\nLa sua vasta produzione comprese mobili di vario tipo, realizzati con grande dispiego di fantasia, gran parte dei quali commissionati da Maria Antonietta e dalle zie di Luigi XVI di Francia. I suoi lavori si impreziosirono grazie alle decorazioni di placche di porcellana, ai festoni in bronzo, ai mosaici, ai marmi policromi, ai fregi di ispirazioni classiche.\nOpere principali.\n\"Bonheur-du-jour\" (tavolo detto a panca)\n\"Bureau plat\" (tavolo per scrivere)\n\"Cabinet\"\n\"Coffret \u00e0 bijoux\"\nIl Metroplitan Museum of Art ha tre pezzi:\n\"Commode \u00e0 vantaux\"\n\"Encoignure\"\n\"Pupitre\"\n\"Pupitre et table \u00e0 \u00e9crire\"\n\"Pupitre \u00e0 lecture\"\n\"Secr\u00e9taire\"\n\"Secr\u00e9taire \u00e0 abattant\"\n\"Table \u00e0 ouvrage\""}
{"id": "2624945", "revid": "599013", "url": "https://it.wikipedia.org/wiki?curid=2624945", "title": "Nikolasz Ili\u00e1sz", "text": ""}
{"id": "2624948", "revid": "1543377", "url": "https://it.wikipedia.org/wiki?curid=2624948", "title": "Agostino Carlini", "text": "Biografia.\nGi\u00e0 in et\u00e0 giovanile si trasfer\u00ec in Inghilterra, dove riscosse un buon gradimento con le sue opere scultoree ed ebbe l'occasione di divenire uno dei membri fondatori della Royal Academy of Arts, nel 1768.. In questa accademia l'artista present\u00f2 le sue opere durante le annate 1769, 1776, 1783.\nDal 1783 fino alla sua morte conserv\u00f2 il ruolo di osservatore per conto della accademia.\nFu anche membro anche della National Academy of Design of America.\nMassone, fu membro della loggia \"Le nove muse\" n. 325 a Londra .\nDivenne celebre anche come ritrattista, e nel 1777 espose le sue opere alla National Portrait Gallery londinese. Del Carlini si ricordano un disegno (British Museum) raffigurante le figure allegoriche dell\"Architettura\" e della \"Scultura\", oltre che il \"Ritratto di un gentiluomo\", ad olio, esposto alla Royal Academy nel 1776.\nTra il 1776 e il 1778, come scultore realizz\u00f2, assieme al suo collega italiano Giuseppe Ceracchi, una serie di statue per la Somerset House e nel 1783 per la Custom House di Dublino, raffiguranti i fiumi \"Tyne\", \"Severn\", \"Tees\", la \"Prudenza\" e il \"Valore\".\nSi mise in particolare evidenza per i monumenti dedicati a Lord e Lady Hamilton, alla Contessa di Shelburne (1771) nella parrocchiale di High Wycombe (Buckinghamshire) e nel parco di Bowood (Wiltshire, 1772), oltre ad una prolifica attivit\u00e0 nelle chiese e presso i luoghi sacri, inclusa l'opera in memoria di Lady Sophia Petty alla chiesa All Saints Parish, le statue nelle chiese di High Wycombe, di Buckinghamshire, e per l'abbazia di Westminster.\nL'artista, nel 1775, si trasfer\u00ec nel Dorset per costruire l'opera richiesta da Joseph Damer in commemorazione della moglie Catherine, che si caratterizz\u00f2 per gli elementi gotici.\nSempre in quell'anno Carlini ricevette l'incarico dall'anatomista William Hunter, docente alla Royal Academy schools, di effettuare lavori di scultura e di incisione con tematiche artistiche-scientifiche.\nAlla Royal Academy sono conservati i modelli riguardanti la statua equestre di Giorgio III del Regno Unito, la statua del duca di Cumberland, il cenotafio di Beckford.\nIn tutte le sue opere Carlini si contraddistinse per la sua grande abilit\u00e0 nei panneggi, nella tecnica e per gli elementi naturalistici.\nCarlini mor\u00ec a Londra, nella sua casa in Carlisle Street, il 16 agosto 1790."}
{"id": "2624949", "revid": "488711", "url": "https://it.wikipedia.org/wiki?curid=2624949", "title": "Art\u00ebm Sedov", "text": ""}
{"id": "2624950", "revid": "767487", "url": "https://it.wikipedia.org/wiki?curid=2624950", "title": "Roberto L\u00f3pez Ufarte", "text": "Carriera.\nClub.\nNato a Fez da genitori spagnoli, all'et\u00e0 di 8 anni si trasferisce a Irun, dove inizia a giocare a calcio nella locale squadra.\nDopo aver debuttato in Tercera Divisi\u00f3n con la maglia della Real Union a 15 anni nel campionato 1973-1974, l'anno successivo firma un contratto con la Real Sociedad che si impegna a lasciarlo un altro anno ad Irun.\nDebutta nella Primera Divisi\u00f3n nella stagione 1975-1976, precisamente il 30 novembre 1975 in Athletic Bilbao-Real Sociedad (2-0), diventandone presto un elemento fisso nell'undici titolare, insieme a giocatori come Arconada, Zamora e Satr\u00fastegui. Con la squadra di San Sebasti\u00e1n colleziona 474 presenze (363 in campionato), mette a segno 128 reti, si aggiudica una Coppa del Re, una Supercoppa di Spagna e per due volte lo scudetto spagnolo (1980-1981 e 1981-1982).\nNel 1987 firma per l', mentre nella stagione 1988-1989 passa al Real Betis dove conclude la carriera.\nDopo il suo ritiro come giocatore, nei primi anni novanta entra nello staff tecnico della Real Sociedad, ricoprendo il ruolo di vice-allenatore; \u00e8 stato inoltre il direttore tecnico del Real Union.\nNazionale.\nLa Nazionale spagnola lo vide in campo 15 volte, il cui esordio risale al 21 settembre 1977, durante Svizzera-Spagna (1-2), nel quale ha realizzato la rete del decisivo 1-2 degli iberici. Partecip\u00f2 al Mondiale spagnolo del 1982, segnando nel pareggio contro l'Honduras (1-1) del 16 giugno.\nConta anche 1 presenza con la Selezione di calcio dei Paesi Baschi."}
{"id": "2624953", "revid": "767487", "url": "https://it.wikipedia.org/wiki?curid=2624953", "title": "Sebastian Bachmann", "text": "Palmar\u00e8s.\nIn carriera ha conseguito i seguenti risultati:"}
{"id": "2624957", "revid": "339392", "url": "https://it.wikipedia.org/wiki?curid=2624957", "title": "Elleniko Polemik\u00f3 Naftik\u00f3", "text": ""}
{"id": "2624961", "revid": "488711", "url": "https://it.wikipedia.org/wiki?curid=2624961", "title": "Aleksej Chovanskij", "text": ""}
{"id": "2624964", "revid": "339392", "url": "https://it.wikipedia.org/wiki?curid=2624964", "title": "Vasilik\u00f3n Navtik\u00f3n", "text": ""}
{"id": "2624967", "revid": "102632586", "url": "https://it.wikipedia.org/wiki?curid=2624967", "title": "Aleksandr Stukalin", "text": ""}
{"id": "2624969", "revid": "400694", "url": "https://it.wikipedia.org/wiki?curid=2624969", "title": "Tff", "text": ""}
{"id": "2624970", "revid": "47767", "url": "https://it.wikipedia.org/wiki?curid=2624970", "title": "L'Uomo Tigre, il campione", "text": ""}
{"id": "2624973", "revid": "107505807", "url": "https://it.wikipedia.org/wiki?curid=2624973", "title": "Oizys", "text": "Oizys () nella mitologia greca era la dea della miseria e della sventura.\nEra una figlia della Notte e gemella del dio Momo. \nIl suo nome latino era invece Miseria.\n\u00c8 anche la dea dei veleni, ed \u00e8 rappresentata seduta su una roccia, magrissima con le vesti lacere. Le guance sporche di sangue, come se se le fosse graffiata lei stessa. Tiene appoggiato a terra lo scudo di Ercole, dove \u00e8 rappresentata lei in quella stessa posizione. La leggenda dice che Ercole pose Oizys sul suo scudo, cos\u00ec l'ultima immagine che i suoi nemici avessero avuto prima di morire sarebbe stata proprio la dea della Miseria."}
{"id": "2624976", "revid": "1100311", "url": "https://it.wikipedia.org/wiki?curid=2624976", "title": "Ebert William Am\u00e2ncio", "text": ""}
{"id": "2624978", "revid": "1543377", "url": "https://it.wikipedia.org/wiki?curid=2624978", "title": "Tiberiu Dolniceanu", "text": ""}
{"id": "2624979", "revid": "767487", "url": "https://it.wikipedia.org/wiki?curid=2624979", "title": "\u0160\u00e1rka Va\u0148kov\u00e1", "text": ""}
{"id": "2624980", "revid": "287204", "url": "https://it.wikipedia.org/wiki?curid=2624980", "title": "Silent disco", "text": "La discoteca silenziosa (silent disco in inglese) \u00e8 un particolare tipo di evento musicale durante il quale i partecipanti ballano ascoltando la musica individualmente attraverso cuffie o auricolari. Invece di utilizzare un sistema classico di altoparlanti, la musica viene trasmessa tramite trasmettitori wireless ad alta potenza (UHF-RF) o bluetooth: il segnale viene raccolto e trasmesso nelle cuffie wireless indossate dai partecipanti. Le cuffie wireless per silent disco solitamente hanno pi\u00f9 canali di trasmissione (2, 3 o 4 canali), e permettono in questo modo di ascoltare diversi deejay o generi musicali all'interno della stessa area. Le persone senza le cuffie non sentono la musica, dando l'effetto di una stanza piena di persone che ballano nel silenzio (anche se spesso non c'\u00e8 effettivamente silenzio perch\u00e9 le persone cantano). Le discoteche silenziose sono spesso utilizzate nei festival musicali in quanto consentono di continuare a ballare anche dopo gli orari in cui non \u00e8 permesso riprodurre musica ad alto volume, evitando l'inquinamento acustico e il disturbo della quiete pubblica.\nStoria.\nIl primo riferimento alla discoteca silenziosa in una fiction risale al film di fantascienza finlandese \"Ruusujen Aika\" (\"Il tempo delle rose\", 1969), in cui i personaggi indossano delle cuffie durante una festa. L'idea fu realizzata da attivisti per l'ambiente nei primi anni 1990, che utilizzavano le cuffie durante feste all'aperto per ridurre al minimo l'inquinamento acustico ed il disturbo della fauna locale. Nel maggio 2000, durante la trasmissione \"BBC Live Music\", si tenne un \"concerto silenzioso\" presso il Chapter Arts Center di Cardiff, in cui il pubblico ascolt\u00f2 il gruppo dei Rocketgoldstar e diversi dj attraverso le cuffie senza fili. Il termine \"silent disco\" fu coniato nel 2005 al Festival di Glastonbury in Inghilterra, in cui furono utilizzate le cuffie per evitare di violare le restrizioni sull'inquinamento acustico. Il dj Robbie Kowal introdusse il concetto di discoteca silenziosa negli Stati Uniti al Bonnaroo Music &amp; Arts Festival nel 2006. L\"'Oxford Dictionary\" ha aggiunto il termine \"silent disco\" al proprio sito web nel febbraio 2011.\nConcerto in cuffia o concerto silenzioso.\nUn concerto in cuffia \u00e8 una manifestazione di musica dal vivo in cui il pubblico, nella stessa sede dove l'artista esegue la performance, ascolta la musica attraverso le cuffie. L'idea nacque nel 1997, quando Erik Minkkinen, un artista di Parigi, tramise un concerto su internet per tre ascoltatori in Giappone. Il concetto comport\u00f2 un'organizzazione decentralizzata nota come \"le placard\" (\"l'armadio\" ), che permise di creare una stanza in streaming o di \"ascolto senza fili\". Il primo concerto in cuffia dal vivo svoltosi di fronte ad un pubblico ebbe luogo il 20 marzo 1999 presso il festival South by Southwest di Austin, Texas. La band psichedelica americana The Flaming Lips, utilizzando i sistemi silent disco, distribu\u00ec una cuffia per ogni membro del pubblico. Continuarono poi con il loro tour \"International Music Against Brain Degeneration Revue\" ottenendo risultati alterni, con problemi tecnici, tra cui batterie scariche e la difficolt\u00e0 del pubblico a selezionare il canale per sintonizzarsi sulla frequenza corretta. Un altro concerto in cuffia fu eseguito presso il Chapter Arts Centre di Cardiff nell'aprile del 2000 dal gruppo Rocketgoldstar. Tra i principali concerti in cuffia troviamo: lo Shift Festival del 2010 in Svizzera, il Van's Warp Tours 2011-12 nel Nord America, Sensoria 2012 a Sheffield, Regno Unito, il 2012 Bonnaroo Music Festival nel Tennessee e l\u2019Hoxeyville Music Fest a Michigan. Nel 2012, Kid Koala si esib\u00ec in concerti in cuffia nel suo \"Space Cadet Headphone Concert tour\" in tutto il mondo. Una variante del concerto in cuffia prevede una competizione di musica dal vivo in cui il pubblico sceglie quale gruppo ascoltare selezionando i rispettivi canali. Nell'agosto del 2008 si tenne la \"Battle of the Bands\" presso The Barfly, locale musicale di Cardiff.\nIn Italia.\nNel dicembre 2014 fu realizzato, al museo MUSE di Trento, il primo concerto silenzioso italiano: \"Not(t)e al MUSE\" della mostra \"Oltre il limite. Viaggio ai confini della conoscenza\"; concerto realizzato dai musicisti Paolo Fresu e Gianluca Petrella. Nel 2015, in occasione di Piano City Milano, venne realizzato per la prima volta un concerto di pianoforte silenzioso con l'ausilio di cuffie wireless: il Silent Wifi Concert (evento ideato dal pianista Andrea Vizzini e realizzato assieme a Yamaha e Silentsystem). Nell'estate 2017 il Silent Wifi Concert fu scelto come evento di inaugurazione del Festival Internazionale del Vittoriale presso il Vittoriale degli Italiani, richiamando oltre 2000 spettatori. Il 26 maggio 2018, sempre al Vittoriale degli italiani ed in occasione del festival musicale Tener-A-Mente, c'\u00e8 stata la prima vera evoluzione del concerto silenzioso: un triplice concerto eseguito dal vivo, con le speciali attrezzature Silentsystem, da diversi musicisti: il trio Jazz di Kekko Fornarelli, pianoforte classico con il pianista Andrea Vizzini, e la musica elettronica del DJ Alessio Bertallot; con una presenza di oltre 4.000 persone \u00e8 stato il pi\u00f9 grande concerto silenzioso mai realizzato prima."}
{"id": "2624987", "revid": "33689", "url": "https://it.wikipedia.org/wiki?curid=2624987", "title": "Tommy Udo", "text": ""}
{"id": "2624989", "revid": "1305772", "url": "https://it.wikipedia.org/wiki?curid=2624989", "title": "Cosmin H\u0103nceanu", "text": "Biografia.\nHa conquistato una medaglia d'oro ai Campionati mondiali di scherma nella gara di sciabola a squadre nel Adalia 2009 ed una di bronzo nella sciabola individuale nel 2010. Ha anche conquistato una medaglia di bronzo ai Campionati europei di scherma nella sciabola a squadre nel 2009.\nPalmar\u00e8s.\nIn carriera ha conseguito i seguenti risultati:"}
{"id": "2624991", "revid": "88740", "url": "https://it.wikipedia.org/wiki?curid=2624991", "title": "Marinelli", "text": ""}
{"id": "2624993", "revid": "767487", "url": "https://it.wikipedia.org/wiki?curid=2624993", "title": "Philotes", "text": "Nella mitologia greca Philotes \u00e8 una dea minore, figlia della Notte, ed \u00e8 personificazione dell'affetto e della passione.\nIl suo nome deriva dalla parola greca , il termine con cui in antico i Greci indicavano il rapporto di affetto."}
{"id": "2624995", "revid": "27530414", "url": "https://it.wikipedia.org/wiki?curid=2624995", "title": "Padre Diego da San Severino", "text": ""}
{"id": "2624996", "revid": "228587", "url": "https://it.wikipedia.org/wiki?curid=2624996", "title": "Batteri nitrificanti", "text": ""}
{"id": "2624997", "revid": "599013", "url": "https://it.wikipedia.org/wiki?curid=2624997", "title": "Anfisa Po\u010dkalova", "text": ""}
{"id": "2625002", "revid": "1543377", "url": "https://it.wikipedia.org/wiki?curid=2625002", "title": "V\u011b\u0159\u00edm N\u00e1hod\u00e1m", "text": "V\u011b\u0159\u00edm N\u00e1hod\u00e1m \u00e8 il primo album di studio della cantante pop ceca \u0160\u00e1rka Va\u0148kov\u00e1."}
{"id": "2625006", "revid": "124390123", "url": "https://it.wikipedia.org/wiki?curid=2625006", "title": "Bianca Del Carretto", "text": "Palmar\u00e8s.\nIn carriera ha ottenuto i seguenti risultati:"}
{"id": "2625008", "revid": "123358238", "url": "https://it.wikipedia.org/wiki?curid=2625008", "title": "Andrei Cordo\u0219", "text": "Carriera.\nClub.\nDopo un passato nelle giovanili del CRD Cluj debutta con l'Universitatea Cluj, con cui prende parte al massimo campionato rumeno 2007-2008 dove colleziona 11 presenze.\nL'11 luglio 2009 viene ingaggiato dal Frosinone.\nIl 12 luglio 2010 viene ingaggiato dalla squadra rumena T\u00e2rgu Mure\u0219. Successivamente viene ingaggiato dal Frosinone dove disputa 4 partite nella Lega Pro Prima Divisione 2011-2012.\nIl 12 gennaio 2017 passa a parametro zero al Maziya, essendo il primo calciatore romeno che milita nella prima divisione maldiviana."}
{"id": "2625010", "revid": "287204", "url": "https://it.wikipedia.org/wiki?curid=2625010", "title": "Nathalie Moellhausen", "text": "Biografia.\nNata e cresciuta a Milano da padre italo-tedesco (figlio del console Eitel Friedrich Moellhausen) e madre italo-brasiliana, la stilista Valeria Ferlini, vive a Parigi dov'\u00e8 allenata dal maestro Daniel Levavasseur. Dopo le Olimpiadi di Londra 2012, si \u00e8 fermata un anno e mezzo dall'attivit\u00e0 agonistica. In seguito, nel 2013 ha deciso di lasciare la Federazione Italiana Scherma per affiliarsi a quella brasiliana, grazie alla doppia cittadinanza italo-brasiliana.\nPalmar\u00e8s.\nIn carriera ha ottenuto i seguenti risultati:"}
{"id": "2625017", "revid": "287204", "url": "https://it.wikipedia.org/wiki?curid=2625017", "title": "Francesca Quondamcarlo", "text": "Palmar\u00e8s.\nIn carriera ha conseguito i seguenti risultati:"}
{"id": "2625018", "revid": "767487", "url": "https://it.wikipedia.org/wiki?curid=2625018", "title": "Big Bang Love, Juvenile A", "text": " \u00e8 un film del 2006 diretto da Takashi Miike.\nTrama.\nJun Ariyoshi \u00e8 un giovane e introverso omosessuale che lavora come cameriere in bar gay e che reagisce con violenza cieca alle molestie di uno dei clienti. Arrestato per omicidio dalle forze dell'ordine, non mostra alcun segno di pentimento e viene incarcerato: la brutalit\u00e0 con cui ha martoriato il cadavere della persona che lo aveva importunato non gli permette il riconoscimento della legittima difesa.\nAl momento dell'ingresso nel penitenziario conosce un ragazzo dal fisico atletico e tatuato, con comportamenti brutali e violenti, di nome Shiro Kazuki, da cui rimane subito attratto. Per Shiro non \u00e8 la prima volta che si aprono le porte del penitenziario, v'era gi\u00e0 stato in seguito ad una condanna penale per violenza sessuale. Coincidenza vuole che la donna vittima della violenza, poi morta suicida, fosse proprio la moglie del direttore del carcere.\nLa vita in galera per Shiro \u00e8 subito in ascesa. Con pestaggi e violenza, conquista il rispetto dagli altri detenuti e, spesso, viene in soccorso del pi\u00f9 debole Jun. I due, diversi l'uno dall'altro al punto di essere gli unici in grado di comprendersi per come sono, divengono sempre pi\u00f9 amici intimi.\nLa storia prende una decisa connotazione poliziesca quando un secondino sorprende Jun, in preda ad allucinazioni, con le mani al collo di Shiro ormai morto, che ammette: \"Io... io... sono stato io\". In realt\u00e0 l'omicida si scoprir\u00e0 non essere lui. L'arma del delitto, infatti, \u00e8 una corda e di cui Jun non aveva il possesso. L'esperto chiamato a risolvere il caso mette allora sotto accusa il direttore del carcere, il cui movente sarebbe quello di voler vendicare la violenza sessuale subita dalla moglie per mano di Shiro.\nAl termine dell'inchiesta si scoprir\u00e0 la verit\u00e0: Shiro non \u00e8 stato ucciso n\u00e9 da Jun, n\u00e9 dal direttore del carcere, egli si \u00e8 tragicamente suicidato per mezzo di un altro detenuto.\nTecnica e tematiche.\nLa tecnica di costruzione della pellicola \u00e8 realizzata mediante un montaggio pieno di tagli veloci, mischiati a piani sequenza che precedono, e in alcuni casi seguono, alcune scene estremamente violente e disturbanti. Il regista, a volte, abbandona la tecnica cinematografica e adotta lo scenario teatrale, tanto da far scomparire pareti e barriere. Nell'intreccio compaiono persino sequenze di animazione o connotate da impossibilit\u00e0.\nIl film riprende le tematiche principali care al regista, i personaggi sono rifiutati dalla societ\u00e0, non hanno radici ben definite e sono di estrazione sociale bassa. La pazzia \u00e8 spesso richiamata dagli stessi personaggi del film, sia verbalmente: \"sono pazzo\" detto ripetutamente dallo stesso protagonista, sia nei fatti con azioni cruente: pestaggi irrazionali, allucinazioni e visioni."}
{"id": "2625021", "revid": "287204", "url": "https://it.wikipedia.org/wiki?curid=2625021", "title": "Cincinnati Masters 2002", "text": "Il Cincinnati Masters 2002 (conosciuto anche come \"Western &amp; Southern Financial Group Masters\" per motivi di sponsorizzazione) \u00e8 stato un torneo di tennis giocato sul cemento. \u00c8 stata la 101\u00aa edizione del Cincinnati Masters, che fa parte della categoria ATP Masters Series nell'ambito dell'ATP Tour 2002. Il torneo si \u00e8 giocato a Cincinnati in Ohio negli USA, dal 5 al 12 agosto 2002.\nCampioni.\nSingolare.\n Carlos Moy\u00e1 ha battuto in finale Lleyton Hewitt 7\u20135, 7\u20136 (7\u20135)\nDoppio.\n James Blake / Todd Martin hanno battuto in finale Mahesh Bhupathi / Maks Mirny 7\u20135, 6\u20133"}
{"id": "2625024", "revid": "124223382", "url": "https://it.wikipedia.org/wiki?curid=2625024", "title": "Zia Mame", "text": "Zia Mame \u00e8 il romanzo pi\u00f9 famoso dello scrittore statunitense Patrick Dennis.\nStoria editoriale.\nIl romanzo viene inizialmente rifiutato da diciannove editori, tutti concordi nel ritenerlo \"invendibile\" a causa del suo configurarsi come una serie di racconti che pur avendo per protagonisti gli stessi personaggi risultavano scollegati l'uno dall'altro. Il romanzo viene infine accettato dalla casa editrice Vanguard, che lo sottopone per\u00f2 alla revisione di un curatore editoriale, cui si deve l'escamotage narrativo che introduce il personaggio dell'\"indimenticabile zitella del New England\", le cui vicende fanno da spunto, all'inizio di ciascun capitolo, per la narrazione di un analogo episodio con protagonista zia Mame. Rivisto in tal modo il libro sbarca sugli scaffali delle librerie, divenendo un clamoroso successo: rimane infatti nella classifica dei best seller del New York Times per 112 settimane e vende, prima di uscire fuori catalogo, oltre due milioni di copie in lingua inglese e nelle altre quattro (tra cui l'italiano) in cui fu all'epoca tradotto.\nIl romanzo fu pubblicato in lingua italiana da Bompiani nel 1958, con il titolo \"La zia Mame\". Riproposto da Garzanti negli anni settanta, usc\u00ec poi dai cataloghi editoriali per un lungo periodo.\nIl libro \u00e8 stato riproposto nei paesi di lingua inglese nel 2001, dalla Broadway Books (gruppo Random House), mentre sul mercato di lingua italiana ha fatto la sua ricomparsa nel 2009, a cura di Adelphi, riscuotendo un grande successo, insolito per una ripubblicazione, che lo ha visto salire al vertice della classifica dei libri pi\u00f9 venduti in Italia e rimanere nelle prime posizioni per molte settimane.\nNel 1958 l'autore, anche ai fini di soddisfare i vincoli contrattuali, pubblic\u00f2 un seguito del fortunato romanzo, \"Around the World with Auntie Mame\", dal successo pi\u00f9 moderato (130.000 furono le copie vendute). Anche il seguito fu pubblicato nella sua traduzione italiana da Bompiani, nel 1960, con il titolo \"Intorno al mondo con zia Mame\".\nTrama.\nIl romanzo, opera d'invenzione blandamente ispirata ad alcune vicende della vita dell'autore e alla figura, reale, di sua zia Marion Tanner, narra le peripezie di una ricca ed eccentrica signora newyorkese, Mame Dennis, ritratta attraverso una serie di improbabili e comiche imprese che si snodano lungo l'arco di tre decenni, dagli anni del proibizionismo americano ai primi anni cinquanta.\nOgni capitolo costituisce una vicenda a parte, rendendo il libro, pi\u00f9 che un romanzo, una girandola di racconti semi-indipendenti.\nZia Mame e l'orfanello.\nBoston, 1929. Patrick Dennis ha dieci anni quando suo padre, con cui non \u00e8 mai riuscito ad instaurare un legame sufficientemente profondo, muore a causa di un infarto. Nelle volont\u00e0 testamentarie del defunto signor Patrick \u00e8 scritto chiaramente che in caso di una sua prematura scomparsa il figlio debba passare sotto la tutela della sorella, Mame Dennis, zia del bambino. Cos\u00ec, pochi giorni dopo la cremazione del genitore, Patrick e la sua governante Norah Muldoon partono per New York. Arrivati a casa di Mame, i due vengono accolti dal maggiordomo giapponese Ito che li introduce alla presenza della zia. La donna, ignara del fatto che il nipote sarebbe arrivato proprio quel giorno, stava dando un grande festa quando viene interrotta dalla comparsa del nipote.\nIl bambino, stanco dopo il viaggio, viene mandato presto a letto, mentre la donna esce con gli amici.\nZia Mame e l'ora del bambino.\nIl mattino dopo, Mame e Patrick parlano a lungo nella camera da letto della donna, felice di aver con s\u00e9 il nipotino, una nuova mente da plasmare a sua immagine e somiglianza. I due, conoscendosi, diventano sempre pi\u00f9 affiatati e Mame stravede per il nipote. In casa della zia, Patrick conosce molta gente del mondo della psichiatria e dello spettacolo, tra i quali Vera Charles, migliore amica di Mame. La donna iscrive il nipote ad una scuola sperimentale, in cui gli studenti vanno in giro completamente nudi. Ci\u00f2 manda su tutte le furie il signor Dwight Babcock, indicato nel testamento come custode del patrimonio di famiglia con il dovere di far s\u00ec che Mame non influisca eccessivamente sul bambino con la sua eccentricit\u00e0. Babcock, indignato con Mame, decide di portare Patrick al collegio di St. Boniface, in modo che la zia lo possa vedere soltanto per Natale e per le altre vacanze. Il giorno dopo, il 29 ottobre 1929, crolla la borsa di New York.\nZia Mame nel tempio di Mammona.\nZia Mame \u00e8 messa in ginocchio dalla grave crisi economica e, per poter mantenere un certo tenore di vita, \u00e8 costretta a lavorare. La donna inizia a lavorare in vari campi e intraprende varie attivit\u00e0, con scarso successo. Prova anche a lavorare nell'ambiente teatrale insieme all'amica Vera Charles, del teatro americano, ma anche qui ottiene miseri risultati.\nLa svolta nella vita di Mame avviene quando viene licenziata da Macy's il giorno della vigilia di Natale. Infatti la donna, addetta alla vendita dei pattini a rotelle del settore giocattoli, era stata licenziata per non essere capace di compilare fatture. Questa sua lacuna viene scoperta grazie al fatto che un ricco signore del Sud le abbia commissionato ventitr\u00e9 paia di pattini per un orfanotrofio, con pagamento immediato.\nMortificato per aver fatto licenziare la donna, l'uomo riesce a rintracciare Mame mentre stava allestendo i preparativi per il Natale con Patrick, tornato dal collegio, Norah e Ito. L'uomo si scopre essere Beauregard Jackson Pickett Burnside, ricco petroliere del Sud. Mame e Beau cominciano a frequentarsi e si sposano la notte di Capodanno.\nZia Mame e la bella del Sud.\nZia Mame, Beau e il tredicenne Patrick decidono di passare le vacanze estive in Georgia insieme con il resto della famiglia Burnside. Nell'immensa magione di famiglia, Mame conosce l'acida suocera e tutti i parenti del nuovo marito. Tra tutte le nuove conoscenze, Mame non apprezza nessuno come Sally Cato, l'ex-fidanzata di Beau, e tra le due donne nasce subito una profonda intesa. Ma Sally Cato, in realt\u00e0, medita vendetta contro Mame e decide di umiliarla davanti a tutti i Burnside in una battuta di caccia alla volpe, un'attivit\u00e0 molto amata dalla famiglia. E, per far s\u00ec che la sconfitta di Mame sia totale, Sally Cato la procura un cavallo aggressivo e fuori controllo. Mame, per miracolo, riesce a non cadere di sella durante la caccia e, alla fine, riuscendo a salvarsi, smaschera Sally Cato davanti al marito. La fama di cavallerizza di Mame si diffonde a macchia d'olio, tanto da essere invitata a vari congressi equestri in tutto il paese.\nZia Mame letterata.\nDopo appena tredici mesi di matrimonio, Beau muore tragicamente in un incidente a Central Park. Dopo un anno di grande tristezza e depressione, Mame si riprende e, spinta dalle amiche, decide di scrivere la storia della sua vita. Dopo gli iniziali insuccessi, Mame decide di ricorrere alla collaborazione di Agnes (in Italiano: Agnese) Gooch, giovane stenografa, e Brian O'Bannion, giovane poeta irlandese. Mame, presto, si innamora di Brian, interessato solo al patrimonio della donna che, con la morte del marito, \u00e8 diventata la nona vedova pi\u00f9 ricca di New York. Il sedicenne Patrick, intanto, torna a casa per le vacanze di Natale e intuisce le mire del poeta; per\u00f2, Mame non ascolta i suggerimenti del ragazzo, adirandosi con lui.\nLa sera di capodanno, in cui Brian e Mame sarebbero dovuti andare al ballo degli editori insieme, la donna si ammala, e il poeta si reca alla festa con Agnes. Mame, per\u00f2, scopre la mattina dopo che i due sono fuggiti insieme e getta nel camino il manoscritto della sua biografia, ponendo fine alla propria carriera letteraria.\nZia Mame in missione di soccorso.\nMentre Patrick fa l'ultimo anno di liceo, sua zia Mame si trasferisce in albergo vicino al St. Boniface e contatta il nipote. La visita della donna ha una motivazione ben precisa: Mame ha accolto nuovamente Agnes Gooch, messa incinta e abbandonata da Brian O'Bannion. Mame, per aiutare la donna, ha bisogno della complicit\u00e0 di Patrick, di cui si compra la disponibilit\u00e0 con la promessa di fare un giro in Europa con lui durante le vacanze estive.\nPatrick \u00e8 costretto a sgattaiolare fuori ogni notte per portare Agnes a passeggiare e, dopo un paio di mesi, il ragazzo viene scoperto dal professor Pugh, che decide per\u00f2 di aiutarlo, essendosi innamorato della signorina Gooch.\nLa donna partorisce improvvisamente nel trambusto generale dell'albergo in cui, per una strana coincidenza, alloggiava anche Mr Babcock. Mr Pugh sposa Agnes e adotta il figlio di Brian, mentre Patrick riesce ad ottenere il diploma.\nZia Mame al campus.\nPatrick, terminato il liceo, decide di proseguire gli studi e di andare al college. Qui, Pat fa amicizia con altri quattro ragazzi che, come lui, si ispirano a Fred Astaire. Il pi\u00f9 grande dei cinque, Alex, comincia a fare amicizia con zia Mame, invaghitasi per questo ragazzo pi\u00f9 giovane di lei di pi\u00f9 di vent'anni. La sera del ballo universitario del terzo anno, Patrick ci porta di malavoglia Bubbles, una ragazza petulante e volgare da cui esce da qualche tempo, pur non sopportandola. La sera stessa, scoppia un pandemonio al college a causa di uno studente che si era appartato con una ragazza e i sorveglianti cominciano a perquisire tutte la camere. Quando Patrick, lasciata Bubbles con un altro cavaliere, torna in camera, trova sua zia Mame, venuta al ballo con Alex. Alla fine, Mame e Patrick riescono a salvarsi dalla situazione e insieme tornano a New York.\nZia Mame e la mia infelice storia d'amore.\nFinita l'universit\u00e0, Patrick comincia a frequentare una ragazza figlia di una ricca famiglia borghese. Tra i due c'\u00e8 una perfetta armonia e, infine, la coppia decide di sposarsi. Ma qui cominciano i guai per Patrick: gli Upson, i genitori della fidanzata Gloria, vogliono conoscere sua zia Mame.\nDopo tutte le raccomandazioni per convincere la zia a mantenere un basso profilo, Patrick porta Mame a cena dagli Upson. Mame incanta i propri ospiti con il suo charme, ma l'idillio viene bruscamente interrotto da una svolta non prevista della conversazione. Quando Mame scopre che gli Upson sono fortemente razzisti e odiano gli ebrei, Mame risponde a malo modo e accusa la famiglia, mandando su tutte le furie il padre di Gloria. Patrick interviene in difesa della zia e, lasciata Gloria, i due tornano insieme a New York.\nZia Mame e la chiamata alle armi.\nAllo scoppio della seconda guerra mondiale, Patrick decide di arruolarsi nella marina americana. Dopo essere stato ferito ad una gamba in Europa, Patrick ritorna in America, dove zia Mame, gi\u00e0 da tempo impegnata in attivit\u00e0 belliche femminili, ha deciso di adottare sei ragazzi inglesi fuggiti dalla guerra. Mame e Patrick si trasferiscono in una casa di campagna con i sei ragazzi: Edmund, Gladys, Enid, Ginger, Albert e Margaret Rose. Tuttavia, i ragazzi non sono esattamente come Mame se li era aspettati: il quindicenne Edmund \u00e8 un pestifero ragazzo che soffre di satirarsi, alitosi e priapismo, la tredicenne Gladys \u00e8 una ninfomane esibizionista, Enid \u00e8 un cleptomane, Ginger un depresso cronico, Albert un bugiardo e un ruffiano e Margaret Rose a sei anni bagna ancora il letto. Solo alla fine del capitolo Mame e Patrick riescono a sbarazzarsi dei diabolici ragazzini e mandarli ad un'altra sprovveduta famiglia carica di nobili intenzioni.\nZia Mame e l'estate dorata.\nZia Mame ritiene che per Patrick, oramai trentenne, sia giunto il momento di sposarsi. Cos\u00ec Mame si ritira in Messico per l'inverno, da dove comincia a mandare a Patrick foto di tre incantevoli ragazze, le sorelle Maddox: Margot, Melissa e Miranda. Patrick, invaghitosi delle ragazze, corre dalla zia ed inizia ad uscire con Margot. Solo dopo aver fissato la data delle nozze, Patrick si accorge della crudelt\u00e0 e superbia delle Maddox e, disgustato dal comportamento razzista e classista di Margot, la lascia. \nMentre Patrick prepara i bagagli per tornare a New York, vede che anche la figlia del gestore dell'albergo, Pegeen, si prepara a partire, e i due escono insieme.\nZia Mame riveduta e corretta.\nAlcuni anni dopo i fatti narrati nel capitolo precedente, Patrick e Pegeen si sono sposati e hanno avuto un bambino, Michael, che ora ha sette anni. Zia Mame, improvvisamente ritornata dall'India, desidera molto conoscere il figlio dell'amato nipote Patrick. Tra Michael e Mame si instaura subito un forte feeling, con un certo disappunto da parte di Pegeen, che considera Mame eccentrica e strampalata. Il libro finisce con Mame che decide di portare il nipotino in India con lei per l'estate, mentre Patrick ripensa con una punta di nostalgia al periodo del proibizionismo.\nAdattamenti.\nIl fulmineo successo riscosso dal romanzo al momento della sua pubblicazione attrasse subito l'interesse dei produttori di Broadway, che ne acquistarono i diritti per uno spettacolo teatrale con protagonista Rosalind Russell. Sia la Russell che Peggy Cass (che interpretava il ruolo della segretaria Agnes Gooch) furono nominate ai Tony Awards del 1957 (ma solo la Cass vinse).\nNel dicembre del 1958 usc\u00ec nelle sale un adattamento cinematografico del romanzo, \"La signora mia zia\": basato sul precedente allestimento teatrale, riproponeva la Russell e la Cass nei rispettivi ruoli. Il film risult\u00f2 la pellicola di maggiore incasso negli Stati Uniti per l'anno 1959 e valse alla Russell una nomination all'Oscar e la vincita di un Golden Globe.\nNel 1966 fu la volta di una versione musical, intitolata \"Mame\", con Angela Lansbury nei panni della protagonista, ruolo che le valse un Tony Award. Lo spettacolo fu un trionfo e anche di esso fu tratto un omonimo film, nel 1974, in cui il ruolo dell'eccentrica zia era stavolta impersonato da Lucille Ball. Il film ottenne un grande successo ai botteghini, sebbene non abbia ottenuto un'altrettanto calorosa accoglienza da parte della critica, che trovava Lucille Ball non all'altezza delle parti cantate e non adatta al personaggio a causa della sua et\u00e0 di 62 anni."}
{"id": "2625028", "revid": "1543377", "url": "https://it.wikipedia.org/wiki?curid=2625028", "title": "Te\u010f a Tady", "text": "Te\u010f a Tady \u00e8 il secondo album di studio della cantante pop ceca \u0160\u00e1rka Va\u0148kov\u00e1."}
{"id": "2625031", "revid": "599013", "url": "https://it.wikipedia.org/wiki?curid=2625031", "title": "Maria Bartkowski", "text": "Collegamenti esterni.\nFIE"}
{"id": "2625033", "revid": "767487", "url": "https://it.wikipedia.org/wiki?curid=2625033", "title": "Balfour (Dakota del Nord)", "text": "Balfour \u00e8 un centro abitato (\"city\") degli Stati Uniti d'America, situato nella Contea di McHenry, nello Stato del Dakota del Nord. Nel censimento del 2000 la popolazione era di 20 abitanti. La citt\u00e0 \u00e8 stata fondata nel 1899. Appartiene all'area micropolitana di Minot.\nGeografia fisica.\nSecondo i rilevamenti dell'United States Census Bureau, la localit\u00e0 di Balfour si estende su una superficie di 1,3 km\u00b2, tutti occupati da terre.\nPopolazione.\nSecondo il censimento del 2000, a Balfour vivevano 20 persone, ed erano presenti 6 gruppi familiari. La densit\u00e0 di popolazione era di 16 ab./km\u00b2. Nel territorio comunale si trovavano 21 unit\u00e0 edificate. Per quanto riguarda la composizione etnica degli abitanti, il 100% era bianco. La popolazione di ogni razza ispanica corrispondeva al 5,00% degli abitanti.\nPer quanto riguarda la suddivisione della popolazione in fasce d'et\u00e0, lo 0% era al di sotto dei 18, il 5,0% fra i 18 e i 24, il 25,0% fra i 25 ed i 44, il 45,0% fra i 45 e i 64, mentre infine il 25,0% era al di sopra dei 65 anni di et\u00e0. L'et\u00e0 media della popolazione era di 54 anni. Per ogni 100 donne residenti vivevano 122,2 maschi."}
{"id": "2625039", "revid": "1851848", "url": "https://it.wikipedia.org/wiki?curid=2625039", "title": "C\u00e9cilia Berder", "text": ""}
{"id": "2625044", "revid": "287204", "url": "https://it.wikipedia.org/wiki?curid=2625044", "title": "Cincinnati Masters 2001", "text": "Il Cincinnati Masters 2001 \u00e8 stato un torneo di tennis giocato sul cemento. \u00c8 stata la 100\u00aa edizione del Cincinnati Masters, che fa parte della categoria ATP Masters Series nell'ambito dell'ATP Tour 2001. Il torneo si \u00e8 giocato a Cincinnati in Ohio negli USA, dal 6 al 12 agosto 2001.\nCampioni.\nSingolare.\n Gustavo Kuerten ha battuto in finale Patrick Rafter, 6\u20131, 6\u20133\nDoppio.\n Mahesh Bhupathi / Leander Paes hanno battuto in finale Martin Damm / David Prinosil 7\u20136, 6\u20133"}
{"id": "2625047", "revid": "767487", "url": "https://it.wikipedia.org/wiki?curid=2625047", "title": "Bantry (Dakota del Nord)", "text": "Bantry \u00e8 un centro abitato (\"city\") degli Stati Uniti d'America, situato nella Contea di McHenry, nello Stato del Dakota del Nord. Nel censimento del 2000 la popolazione era di 19 abitanti. La citt\u00e0 \u00e8 stata fondata nel 1905. Appartiene all'area micropolitana di Minot.\nGeografia fisica.\nSecondo i rilevamenti dell'United States Census Bureau, la localit\u00e0 di Bantry si estende su una superficie di 0,4 km\u00b2, tutti occupati da terre.\nPopolazione.\nSecondo il censimento del 2000, a Bantry vivevano 19 persone, ed erano presenti 4 gruppi familiari. La densit\u00e0 di popolazione era di 45 ab./km\u00b2. Nel territorio comunale si trovavano 11 unit\u00e0 edificate. Per quanto riguarda la composizione etnica degli abitanti, il 100% era bianco.\nPer quanto riguarda la suddivisione della popolazione in fasce d'et\u00e0, il 15,8% era al di sotto dei 18, il 21,1% fra i 18 e i 24, il 21,1% fra i 25 e i 44, il 31,6% fra i 45 e i 64, mentre infine il 10,5% era al di sopra dei 65 anni di et\u00e0. L'et\u00e0 media della popolazione era di 36 anni. Per ogni 100 donne residenti vivevano 280,0 maschi."}
{"id": "2625054", "revid": "339392", "url": "https://it.wikipedia.org/wiki?curid=2625054", "title": "Missile Stone", "text": ""}
{"id": "2625057", "revid": "36426", "url": "https://it.wikipedia.org/wiki?curid=2625057", "title": "Predelle", "text": ""}
{"id": "2625059", "revid": "8660", "url": "https://it.wikipedia.org/wiki?curid=2625059", "title": "New Yorker Lions", "text": "I New Yorker Lions sono una squadra di football americano di Braunschweig, in Germania.\nFondati nel 1987, hanno debuttato nella prima serie tedesca nel 1994. Da allora si sono affermati come una delle pi\u00f9 importanti squadre tedesche, disputando 12 finali del campionato consecutive (dal 1997 al 2008), e vincendone 12 in totale. In campo europeo hanno disputato 3 finali dell'Eurobowl, conquistandolo nel 1999 e nel 2003, e aggiudicandosi quattro stagioni su cinque della BIG6 European Football League.\nNegli anni 2000 hanno dato vita a una fiera rivalit\u00e0 con gli Hamburg Blue Devils.\nSezioni.\nLe altre sezioni che fanno parte della 1.FFC Braunschweig:"}
{"id": "2625061", "revid": "287204", "url": "https://it.wikipedia.org/wiki?curid=2625061", "title": "Cincinnati Masters 2000", "text": "Il Cincinnati Masters 2000 \u00e8 stato un torneo di tennis giocato sul cemento. \u00c8 stata la 99\u00aa edizione del Cincinnati Masters, che fa parte della categoria Tennis Masters Series nell'ambito dell'ATP Tour 2000. Il torneo si \u00e8 giocato a Cincinnati in Ohio negli USA, dal 6 al 12 agosto 2000.\nCampioni.\nSingolare.\n Thomas Enqvist ha battuto in finale Tim Henman, 7\u20136(5), 6\u20134\nDoppio.\n Mark Woodforde / Todd Woodbridge hanno battuto in finale Ellis Ferreira / Rick Leach 7\u20136(6), 6\u20134"}
{"id": "2625068", "revid": "193285", "url": "https://it.wikipedia.org/wiki?curid=2625068", "title": "Ba\u0161ka grapa", "text": ""}
{"id": "2625072", "revid": "293377", "url": "https://it.wikipedia.org/wiki?curid=2625072", "title": "Rildo", "text": "Carriera.\nClub.\nRildo entr\u00f2 a far parte delle giovanili dell'\u00cdbis nel 1959 e l'anno seguente pass\u00f2 a quelle dello Sport, entrambe formazioni della citt\u00e0 di Recife di cui \u00e8 originario. Fu notato dall'allenatore del Botafogo Jo\u00e3o Saldanha, ricevendo cos\u00ec un invito ad un provino col club carioca. Dopo aver superato il test ed essere stato aggregato per un anno alla \"primavera\", Rildo venne inserito nella rosa della prima squadra, con la quale gioc\u00f2 da titolare per cinque anni vincendo due campionati statali. Successivamente fu acquistato dal Santos, con cui rimase fino al 1971 e vinse tre campionati paulisti e una Recopa. Gioc\u00f2 poi con club secondari come ABC e CEUB e nel 1977 decise di accettare l'invito dell'ex compagno di squadra Pel\u00e9 e di trasferirsi negli Stati Uniti d'America, dove inizialmente vest\u00ec la maglia dei New York Cosmos. Qui vinse il campionato assieme ad altri grandi campioni come il connazionale Carlos Alberto e il tedesco Franz Beckenbauer. In seguito ebbe esperienze con Cleveland Force e California Sunshine, per poi chiudere la carriera con i Los Angeles Aztecs a fianco ad un altro grande giocatore, l'ex ala del Manchester United George Best.\nNazionale.\nPartecip\u00f2 alla spedizione della Nazionale brasiliana al Campionato mondiale di calcio 1966, competizione durante la quale gioc\u00f2 solamente un match che la squadra perse per 1-3 contro il Portogallo, venendo eliminata. In tale occasione subentr\u00f2 a partita in corso e riusc\u00ec a mettere a segno l'unico gol realizzato con la \"Sele\u00e7\u00e3o\". Nel 1969 fu titolare della formazione guidata da Jo\u00e3o Saldanha durante le eliminatorie per il Campionato mondiale di calcio 1970, ma dopo l'esonero del tecnico avvenuto pochi mesi prima dell'inizio della manifestazione non venne pi\u00f9 convocato.\nDopo il ritiro.\nVisse negli Stati Uniti, paese dove nacque una delle sue due figlie e le nipoti. Insegn\u00f3 calcio presso i college della California ed ebbe come allievi alcuni giocatori giunti alla convocazione per la Nazionale di calcio degli Stati Uniti, come Joe Max Moore e Jeff Agoos."}
{"id": "2625083", "revid": "1305772", "url": "https://it.wikipedia.org/wiki?curid=2625083", "title": "Encke", "text": ""}
{"id": "2625086", "revid": "287204", "url": "https://it.wikipedia.org/wiki?curid=2625086", "title": "Cincinnati Open 1999", "text": "Il Cincinnati Open 1999 (conosciuto anche come \"Great American Insurance ATP Championship\" per motivi di sponsorizzazione) \u00e8 stato un torneo di tennis giocato sul cemento. \u00c8 stata la 98\u00aa edizione del Cincinnati Masters, che fa parte della categoria Super 9 nell'ambito dell'ATP Tour 1999. Il torneo si \u00e8 giocato a Cincinnati in Ohio negli USA, dal 9 al 16 agosto 1999.\nCampioni.\nSingolare.\n Pete Sampras ha battuto in finale Patrick Rafter 7\u20136(7), 6\u20133\nDoppio.\n Jonas Bj\u00f6rkman / Byron Black hanno battuto in finale Todd Woodbridge / Mark Woodforde 6\u20131, 2\u20136, 7\u20136(3)"}
{"id": "2625087", "revid": "599013", "url": "https://it.wikipedia.org/wiki?curid=2625087", "title": "Jos\u00e9 Araquist\u00e1in", "text": "Carriera.\nClub.\nCresciuto con l'Elgoibar, passa all'Eibar con cui esordisce nella Segunda Divisi\u00f3n spagnola.\nNella stagione 1956-1957 viene acquistato dalla Real Sociedad, con cui esordisce nella Liga e vi disputa 106 incontri, conquistando anche la convocazione nella Nazionale maggiore.\nNel 1961 passa al facendo parte della generazione Y\u00e9-y\u00e9: nella capitale conquista numerosi trofei, tra cui sei campionati, una Coppa del Generalisimo, una Coppa dei Campioni e un Trofeo Zamora, riservato al miglior portiere dell'anno nel campionato spagnolo.\nNel 1968 viene ceduto all'Elche dove resta per tre stagioni, terminando infine la carriera dopo due campionati nel Castellon.\nNazionale.\nLa Nazionale spagnola lo vide in campo sei volte, a partire dal 17 settembre 1960, durante Cile-Spagna (1-4).\nPartecip\u00f2 al Mondiale cileno del 1962."}
{"id": "2625089", "revid": "339392", "url": "https://it.wikipedia.org/wiki?curid=2625089", "title": "Polemik\u00f3 Navtik\u00f3", "text": ""}
{"id": "2625090", "revid": "339392", "url": "https://it.wikipedia.org/wiki?curid=2625090", "title": "Cincinnati Open", "text": ""}
{"id": "2625092", "revid": "110157", "url": "https://it.wikipedia.org/wiki?curid=2625092", "title": "Bergamo-oggi", "text": "Bergamo-oggi fu un quotidiano locale della citt\u00e0 di Bergamo, pubblicato tra il 9 aprile 1981 ed il 27 settembre 1983. Dal 1\u00ba ottobre 1983 al 31 luglio 1995 fu pubblicato con il titolo di \"Giornale di Bergamo-oggi\". Il quotidiano era controllato per il 51% dall'Accademia europea CRS Idea, per il 48% dall'EDA, a sua volta controllata dalla famiglia Ciarrapico, e per l'1% da Giuseppe Ciarrapico.\nIl giornale nacque dopo la chiusura del \"Giornale di Bergamo\" il 28 giugno 1980, dalla decisione dei giornalisti e del personale tecnico (dattilografi, grafici e tipografi) di accettare la proposta del giornale \"Bresciaoggi\", gestito all'epoca da una cooperativa. Primo direttore del giornale fu Aurelio Locati.\n Dal 1983 al 1984 il quotidiano fu diretto da Vittorio Feltri."}
{"id": "2625094", "revid": "446353", "url": "https://it.wikipedia.org/wiki?curid=2625094", "title": "Classe Kaman", "text": ""}
{"id": "2625095", "revid": "1728", "url": "https://it.wikipedia.org/wiki?curid=2625095", "title": "Thumb II Bell X-1", "text": ""}
{"id": "2625096", "revid": "27531297", "url": "https://it.wikipedia.org/wiki?curid=2625096", "title": "Arte Greca", "text": ""}
{"id": "2625097", "revid": "599013", "url": "https://it.wikipedia.org/wiki?curid=2625097", "title": "Jos\u00e9 Araquistain", "text": ""}
{"id": "2625104", "revid": "287204", "url": "https://it.wikipedia.org/wiki?curid=2625104", "title": "Cincinnati Open 1998", "text": "Il Cincinnati Open 1998 (conosciuto anche come \"Great American Insurance ATP Championship\" per motivi di sponsorizzazione) \u00e8 stato un torneo di tennis giocato sul cemento. \u00c8 stata la 97\u00aa edizione del Cincinnati Open, che fa parte della categoria Super 9 nell'ambito dell'ATP Tour 1998. Il torneo si \u00e8 giocato a Cincinnati in Ohio negli USA, dal 10 al 16 agosto 1998.\nCampioni.\nSingolare.\n Patrick Rafter ha battuto in finale Pete Sampras 1\u20136, 7\u20136(2), 6\u20134\nDoppio.\n Mark Knowles / Daniel Nestor hanno battuto in finale Olivier Dela\u00eetre / Fabrice Santoro 6\u20137, 6\u20134, 6\u20134"}
{"id": "2625106", "revid": "1573940", "url": "https://it.wikipedia.org/wiki?curid=2625106", "title": "Chiesa di San Bartolomeo (Maggia)", "text": "La chiesa parrocchiale di San Bartolomeo \u00e8 un edificio religioso che si trova nei pressi dell'abitato di Aurigeno, frazione di Maggia in Canton Ticino.\nStoria.\nEretta nel XII secolo, venne successivamente pi\u00f9 volte rimaneggiata. Nel 1761 venne ampliata e decorata in stile barocco.\nDescrizione.\nLa chiesa ha una pianta ad unica navata ricoperta da una volta a botte lunettata, mentre poco prima del coro si trova una cupola."}
{"id": "2625110", "revid": "599013", "url": "https://it.wikipedia.org/wiki?curid=2625110", "title": "Ralf Bucher", "text": "Carriera.\nHa trascorso la sua intera carriera nell'Unterhaching, giocando nelle prime tre categorie del campionato tedesco. Si ritira il 2 luglio 2009."}
{"id": "2625111", "revid": "767487", "url": "https://it.wikipedia.org/wiki?curid=2625111", "title": "Bergen (Dakota del Nord)", "text": "Bergen \u00e8 un comune (\"city\") degli Stati Uniti d'America della contea di McHenry nello Stato del Dakota del Nord. La popolazione era di 7 abitanti al censimento del 2010. Fa parte dell'area micropolitana di Minot. Bergen venne fondata nel 1905 e deve il suo nome all'omonima citt\u00e0 in Norvegia.\nGeografia fisica.\nSecondo lo United States Census Bureau, ha un'area totale di 0,23 miglia quadrate (0,60\u00a0km\u00b2).\u00f9\u1e81\u0172\u01ea\nSociet\u00e0.\nEvoluzione demografica.\nSecondo il censimento del 2010, la popolazione era di 7 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 100,0% di bianchi."}
{"id": "2625115", "revid": "287204", "url": "https://it.wikipedia.org/wiki?curid=2625115", "title": "Cincinnati Open 1997", "text": "Il Cincinnati Open 1997 (conosciuto anche come \"Great American Insurance ATP Championship\" per motivi di sponsorizzazione) \u00e8 stato un torneo di tennis giocato sul cemento. \u00c8 stata la 96\u00aa edizione del Cincinnati Open, che fa parte della categoria Super 9 nell'ambito dell'ATP Tour 1997. Il torneo si \u00e8 giocato a Cincinnati in Ohio negli USA, dal 4 al 10 agosto 1997.\nCampioni.\nSingolare.\n Pete Sampras ha battuto in finale Thomas Muster 6\u20133, 6\u20134\nDoppio.\n Mark Woodforde / Todd Woodbridge hanno battuto in finale Mark Philippoussis / Patrick Rafter 6\u20134, 6\u20132"}
{"id": "2625118", "revid": "1305772", "url": "https://it.wikipedia.org/wiki?curid=2625118", "title": "Deering", "text": ""}
{"id": "2625120", "revid": "767487", "url": "https://it.wikipedia.org/wiki?curid=2625120", "title": "Deering (Dakota del Nord)", "text": "Deering \u00e8 un centro abitato (\"city\") degli Stati Uniti d'America, situato nella Contea di McHenry, nello Stato del Dakota del Nord. Nel censimento del 2000 la popolazione era di 118 abitanti. La citt\u00e0 \u00e8 stata fondata nel 1903. Appartiene all'area micropolitana di Minot.\nGeografia fisica.\nSecondo i rilevamenti dell'United States Census Bureau, la localit\u00e0 di Deering si estende su una superficie di 0,20\u00a0km\u00b2, tutti occupati da terre.\nPopolazione.\nSecondo il censimento del 2000, a Deering vivevano 118 persone, ed erano presenti 33 gruppi familiari. La densit\u00e0 di popolazione era di 639 ab./km\u00b2. Nel territorio comunale si trovavano 50 unit\u00e0 edificate. Per quanto riguarda la composizione etnica degli abitanti, il 94,07% era bianco, il 4,24% era nativo e l'1,69% apparteneva a due o pi\u00f9 razze. La popolazione di ogni razza ispanica corrispondeva al 2,54% degli abitanti.\nPer quanto riguarda la suddivisione della popolazione in fasce d'et\u00e0, il 29,7% era al di sotto dei 18, il 9,3% fra i 18 e i 24, il 38,1% fra i 25 e i 44, il 16,1% fra i 45 e i 64, mentre infine il 6,8% era al di sopra dei 65 anni di et\u00e0. L'et\u00e0 media della popolazione era di 31 anni. Per ogni 100 donne residenti vivevano 114,5 maschi."}
{"id": "2625125", "revid": "440705", "url": "https://it.wikipedia.org/wiki?curid=2625125", "title": "Ksenia Milicevic", "text": "Biografia.\nNasce in Bosnia Erzegovina, Jugoslavia nel corso della Seconda Guerra Mondiale, da madre statunitense, e padre montenegrino. In Ksenia, l'interesse verso la pittura nasce dalla visione dei mosaici e dei dipinti presenti nei monasteri bizantini bulgari, dove, dopo la guerra, i suoi genitori vengono inviati in missione diplomatica. All'et\u00e0 di 15 anni, realizza la sua prima pittura ad olio, un quadro a tematiche \"naturali\", maturando nel corso del tempo una specifica e personale ricerca.\nA partire dal 1959, Ksenia segue le lezioni con il pittore \"Mika Pertov\", ma, dopo aver superato l'esame di licenza liceale, si iscrive presso la Facolt\u00e0 di Ingegneria di Belgrado. L'anno successivo si iscrive presso la Scuola di Architettura di Algeri dove si diploma nel 1968 in architettura, specializzandosi in pianificazione urbana. Ha inoltre lavorato per un anno con l'\u00e9quipe dell'architetto Oscar Niemeyer presso l'ECOTEC di Algeri.\nDopo gli studi di architettura si trasferisce in Argentina lavorando come architetto nella citt\u00e0 di Tucuman. Nel 1970 sovraintende alla sua prima mostra personale. Nel 1975, presso l'Universit\u00e0 di Tucuman si specializza, diplomandosi in arti plastiche. Dopo diverse esperienze artistiche in Argentina, Francia, Spagna e Messico, Ksenia Milicevic infine, nel 1987, si stabilisce in Francia.\nNel 2011, con una selezione di trenta dipinti di Ksenia Milicevic, viene inaugurato il Museo di Pittura di Saint-Frajou, Haute Garonne. Nel 2014 Ksenia Milicevic ha creato l'Art R\u00e9silience.\nStile.\nNel 1965 Ksenia Milicevic \u00e8 in l'Italia per ammirare le opere dei pittori del Rinascimento, il loro spazio pittorico, le loro prospettive, vedute e gli sfumati. Pi\u00f9 tardi, gran parte della sua ricerca si concentra sulla struttura della tela, attraverso nuovi approcci nel campo della matematica, della fisica e della filosofia. L'immagine non \u00e8 centrata, la prospettiva non \u00e8 solo il punto di vista di uno spettatore, ma un multiplo all'interno della stessa pittura. I diversi spazi si sovrappongono, vengono combinati diversi elementi e narrazioni. A volte gli oggetti appaiono da altri dipinti, a volte, il trattamento pittorico passa da uno all'altro modo. Eppure, nonostante la molteplicit\u00e0 dei modi, lo spazio non viene mai spezzato, attraverso una pittura che mantiene intatto il suo equilibrio e la sua armonia.\nConferenze.\nTra novembre 2015 e marzo 2016, Ksenia Milicevic ha dato una serie di cinque conferenze sulla resilienza in arte al Museo di Pittura di Saint-Frajou, Francia.\nBibliografia.\n2012"}
{"id": "2625128", "revid": "767487", "url": "https://it.wikipedia.org/wiki?curid=2625128", "title": "Drake (Dakota del Nord)", "text": "Drake \u00e8 un centro abitato (\"city\") degli Stati Uniti d'America, situato nella Contea di McHenry, nello Stato del Dakota del Nord. Nel censimento del 2000 la popolazione era di 322 abitanti. La citt\u00e0 \u00e8 stata fondata nel 1902. Appartiene all'area micropolitana di Minot.\nGeografia fisica.\nSecondo i rilevamenti dell'United States Census Bureau, la localit\u00e0 di Drake si estende su una superficie di 5,20\u00a0km\u00b2, dei quali 5,1\u00a0km\u00b2 sono occupati da terre, mentre 0,1\u00a0km\u00b2 dalle acque.\nPopolazione.\nSecondo il censimento del 2000, a Drake vivevano 322 persone, ed erano presenti 94 gruppi familiari. La densit\u00e0 di popolazione era di 63 ab./km\u00b2. Nel territorio comunale si trovavano 201 unit\u00e0 edificate. Per quanto riguarda la composizione etnica degli abitanti, il 100% era bianco. La popolazione di ogni razza ispanica corrispondeva allo 0,31% degli abitanti.\nPer quanto riguarda la suddivisione della popolazione in fasce d'et\u00e0, il 18,3% era al di sotto dei 18, il 4,0% fra i 18 e i 24, il 19,3% fra i 25 e i 44, il 22,7% fra i 45 e i 64, mentre infine il 35,7% era al di sopra dei 65 anni di et\u00e0. L'et\u00e0 media della popolazione era di 51 anni. Per ogni 100 donne residenti vivevano 97,5 maschi."}
{"id": "2625132", "revid": "287204", "url": "https://it.wikipedia.org/wiki?curid=2625132", "title": "Cincinnati Open 1996", "text": "Il Cincinnati Open 1996 (conosciuto anche come \"Great American Insurance ATP Championship\" per motivi di sponsorizzazione) \u00e8 stato un torneo di tennis giocato sul cemento. \u00c8 stata la 95\u00aa edizione del Cincinnati Open, che fa parte della categoria Super 9 nell'ambito dell'ATP Tour 1996. Il torneo si \u00e8 giocato a Cincinnati in Ohio negli USA, dal 5 al 12 agosto 1996.\nCampioni.\nSingolare.\n Andre Agassi ha battuto in finale Michael Chang 7\u20136(6), 6\u20134\nDoppio.\n Mark Knowles / Daniel Nestor hanno battuto in finale Sandon Stolle / Cyril Suk 6\u20132, 7\u20135"}
{"id": "2625135", "revid": "125620548", "url": "https://it.wikipedia.org/wiki?curid=2625135", "title": "Manuale di Frascati", "text": "Il Manuale di Frascati \u00e8 un documento che stabilisce la metodologia per raccogliere e utilizzare dati sulla ricerca e sviluppo nei paesi membri dell'Ocse (Organizzazione per la cooperazione e lo sviluppo economico).\nScrittura e pubblicazione.\nNel giugno 1963, esperti dell'Ocse si riunirono con il gruppo NESTI (National Experts on Science and Technology Indicators) a Villa Falconieri a Frascati. Il risultato di tale lavoro, basato su un documento di base presentato da Christopher Freeman, fu la prima versione del manuale, ufficialmente conosciuta come The Proposed Standard Practice for Surveys of Research and Experimental Development. Da allora il manuale \u00e8 stato rivisto varie volte. Nel 2002 fu pubblicata la sesta versione.\nIl documento stabilisce alcune definizioni fondamentali (tipo di attivit\u00e0: ricerca di base, ricerca applicata, sviluppo sperimentale; personale di ricerca: ricercatori, tecnici, personale ausiliario). Principalmente tratta della misurazione delle risorse dedicate alla ricerca e sviluppo \u2013 spesa e personale \u2013 nei settori: istruzione superiore, governo, imprese, imprese no-profit private.\nIl Manuale di Frascati \u00e8 molto importante per comprendere il ruolo della scienza e della tecnologia nello sviluppo economico. Le definizioni fornite in questo documento furono accettate internazionalmente e servirono come linguaggio comune nelle discussioni delle politiche sulla scienza e tecnologia. Originariamente uno standard dell'Ocse, \u00e8 diventato uno standard riconosciuto negli studi di ricerca e sviluppo in tutto il mondo ed \u00e8 ampiamente usato da varie organizzazioni associate con l'Organizzazione delle Nazioni Unite e l'Unione europea.\nNegli ultimi decenni, il gruppo NESTI ha pubblicato, sotto la guida dell'economista italiano Giorgio Sirilli, un gruppo di documenti, chiamati \u201cFrascati family\u201d che include manuali sulla R&amp;S (Manuale di Frascati), sull'innovazione (Manuale di Oslo), sull'innovazione dei paesi in via di sviluppo (Manuale di Bogota), sulle risorse umane (Manuale di Canberra), sulla bilancia di pagamenti tecnologica e i brevetti come indicatori di scienza e tecnologia.\nTraduzione in italiano.\nDal 2022 \u00e8 a disposizione l\u2019opera tradotta in italiano del Manuale di Frascati 2015 autorizzata dall\u2019OCSE. La traduzione in italiano del Manuale di Frascati 2015 \u00e8 stata giurata ai sensi dell\u2019art. 5 R.D. 9/10/1922 n. 1366, D.P.R. 396/2000, L.445/2000, in data 7 dicembre 2021.\nIl progetto di traduzione \u00e8 stato curato dal gruppo tecnico-scientifico di RING ODR, Organismo di Ricerca, con il coordinamento della Dott.ssa Alma Cardi, ed include anche la traduzione del Manuale di Oslo 2018 che affronta l'esigenza di riflettere sul modo in cui operano i sistemi di innovazione. \nL'Organismo di Ricerca, nell\u2019ambito del proprio progetto editoriale, ha provveduto alla traduzione e pubblicazione in italiano delle principali opere dell\u2019OCSE sui temi della scienza, della tecnologia e dell'innovazione che coprono una serie di questioni attuali e di grande interesse soprattutto alla luce delle finalit\u00e0 4.0 riconfermate anche con la definizione degli obiettivi del Piano Nazionale di Ripresa e Resilienza (PNRR). "}
{"id": "2625139", "revid": "287204", "url": "https://it.wikipedia.org/wiki?curid=2625139", "title": "Cincinnati Open 1995", "text": "Il Cincinnati Open 1995 (conosciuto anche come \"Thriftway ATP Championships\" per motivi di sponsorizzazione) \u00e8 stato un torneo di tennis giocato sul cemento. \u00c8 stata la 94\u00aa edizione del Cincinnati Open, che fa parte della categoria Super 9 nell'ambito dell'ATP Tour 1995. Il torneo si \u00e8 giocato a Cincinnati in Ohio negli USA, dal 7 al 14 agosto 1995.\nCampioni.\nSingolare.\n Andre Agassi ha battuto in finale Michael Chang 7\u20135, 6\u20132\nDoppio.\n Todd Woodbridge / Mark Woodforde hanno battuto in finale Mark Knowles / Daniel Nestor che si sono ritirati sul punteggio di 6-2, 3-0"}
{"id": "2625144", "revid": "729019", "url": "https://it.wikipedia.org/wiki?curid=2625144", "title": "Nuova Georgia", "text": "La Nuova Georgia (New Georgia) \u00e8 l'isola maggiore della provincia occidentale dell'arcipelago delle isole Salomone. L'isola \u00e8 quasi interamente rocciosa e ricoperta da foreste. D\u00e0 il nome all'omonimo stretto (\"New Georgia Sound\"), di cui costituisce l'estremit\u00e0 sud-occidentale.\nStoria.\nDalle origini al XX secolo.\nLa parte centrale della Nuova Georgia \u00e8 stata la culla della cultura Roviana. Un ampio complesso di templi megalitici Bao e altre strutture furono sviluppate nel XIII secolo. Pi\u00f9 tardi, tra il XV secolo e il XVII il popolo dei Roviana si spost\u00f2 oltre la barriera di piccole isole della Nuova Georgia con un centro a Nusa Roviana.\nAttraverso spedizioni commerciali e di caccia di teste, Nusa Roviana divenne il centro regionale del potere e dei commerci. Nel tardo XIX secolo il governo dell'ultimo capo dei cacciatori di teste, Ingova, fu sopraffatto dall'esercito coloniale britannico.\nNel 1902 il reverendo John Frances Goldie vi istitu\u00ec una missione metodista. Egli govern\u00f2 la missione e si guadagn\u00f2 la lealt\u00e0 degli isolani delle Salomone, membri della sua Chiesa. I rapporti con gli amministratori coloniali del Protettorato delle Isole Salomone britanniche fu anche denso di difficolt\u00e0, in quel tempo dovute all'effettivo controllo del reverendo Goldie sulle Isole Salomone occidentali.\nDal 1927 al 1934 il dottor Edward Sayers lavor\u00f2 nella missione metodista ove realizz\u00f2 un ospedale a Munda e condusse sul campo ricerche sul trattamento della malaria.\nLa seconda guerra mondiale.\nDurante la seconda guerra mondiale, la campagna militare degli Stati Uniti che porta il nome dell'isola si apr\u00ec sulle terre della Nuova Georgia e delle isole vicine il 30 giugno 1943. L'isola venne conquistata ufficialmente dagli americani il 23 agosto 1943, dopo settimane di difficili operazioni nella giungla, ma nonostante ci\u00f2 i combattimenti nelle altre isole continuarono fino all'ottobre dello stesso anno.\nLa base giapponese di \"Munda\" (diventato poi il maggior insediamento dell'isola) fu il principale obiettivo dell'attacco statunitense. Questa non fu per\u00f2 conquistata fino al 5 agosto 1943. Le forze giapponesi si rifugiarono a \"Brioko Harbor\", 13 chilometri a nord del precedente insediamento, ma anche questa base venne conquistata il 25 agosto 1943.\nLingue.\nLe 10 lingue ancora parlate dagli abitanti dell'isola (pi\u00f9 tre estinte) fanno tutte parte del gruppo delle \"Lingue della Nuova Georgia\", sottogruppo delle \"Lingue meso-melanesiane\" (a loro volta provenienti dal ceppo delle \"Lingue oceaniche\") appartenenti alla famiglia linguistica delle Lingue austronesiane."}
{"id": "2625157", "revid": "110157", "url": "https://it.wikipedia.org/wiki?curid=2625157", "title": "Comitato Olimpico Surinamese", "text": "Il Comitato Olimpico Surinamese (noto anche come \"Surinaams Olympisch Comit\u00e9\" in olandese) \u00e8 un'organizzazione sportiva surinamese, nata nel 1959 a Paramaribo, Suriname.\nRappresenta questa nazione presso il Comitato Olimpico Internazionale (CIO) dal 1959 ed ha lo scopo di curare l'organizzazione ed il potenziamento dello sport in Suriname e, in particolare, la preparazione degli atleti surinamesi, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Gerhard van Dijk, mentre la carica di segretario generale \u00e8 occupata da Guno van der Jagt."}
{"id": "2625169", "revid": "775372", "url": "https://it.wikipedia.org/wiki?curid=2625169", "title": "Comitato Olimpico di Trinidad e Tobago", "text": "Il Comitato Olimpico di Trinidad e Tobago (noto anche come \"Trinidad and Tobago Olympic Committee\" in inglese) \u00e8 un'organizzazione sportiva trinidiana, nata nel 1946 a Port of Spain, Trinidad e Tobago.\nRappresenta questa nazione presso il Comitato Olimpico Internazionale (CIO) dal 1948 ed ha lo scopo di curare l'organizzazione ed il potenziamento dello sport in Trinidad e Tobago e, in particolare, la preparazione degli atleti trinidiani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Brian Lewis, mentre la carica di segretario generale \u00e8 occupata da Annette Knott."}
{"id": "2625173", "revid": "120636737", "url": "https://it.wikipedia.org/wiki?curid=2625173", "title": "Edagricole", "text": "Edagricole \u00e8 una casa editrice italiana creata da Luigi Perdisa, professore di economia ed estimo agrario e preside della Facolt\u00e0 di Agraria di Bologna, che dopo avere fondato, nel 1937, \"Il tecnico agrario professionista\", il mensile che avrebbe mutato il nome, successivamente, in Genio Rurale, aggiungeva alla prima rivista altre ventidue testate relative alle branche diverse della scienza e della tecnologia agraria, e un catalogo di volumi che sarebbe giunto a sfiorare i duemila titoli, tra grandi manuali, prontuari, volumetti divulgativi nelle sfere diverse dell'attivit\u00e0 di coltivazione e di allevamento.\nStoria della casa editrice.\nDenominata, originariamente, \"Edizioni agricole\", la casa editrice diveniva, abbreviando la locuzione, Edagricole. L'editrice di Perdisa toccava l'apice della propria parabola tra gli anni Sessanta e gli anni Ottanta, quando ne dirigevano le riviste, o assicuravano collaborazioni sistematiche, tutti i grandi maestri del sapere agrario nazionale, Remigio Baldoni, Umberto Bagnaresi, Gabriele Goidanich, Giovanni Ballarini, Luigi Cavazza.\nL'editrice diveniva un elemento importante dell'opinione agraria nazionale quando Perdisa rilevava dall'editore Rizzoli la rivista Terra e vita, il settimanale cui avrebbe dedicato passione e cure degli ultimi anni, chiamando alla vicedirezione Antonio Saltini, che incaricava di sistematici reportages sulle agricolture dei paesi la cui concorrenza appariva pi\u00f9 temibile per le produzioni nazionali, di interviste ai responsabili agrari italiani ed europei, di inchieste sulle vicende chiave dello scacchiere agrario, quale il confronto tra i partiti politici per il riassetto istituzionale della Federconsorzi, la contesa che, con il fallimento dell'ente, sarebbe degenerata nel maggiore scandalo fallimentare della storia nazionale.\nCon ventitr\u00e9 riviste specializzate e un catalogo di duemila titoli l'Edagricole poteva vantare, negli ultimi anni di Perdisa, il ruolo di prima editrice specializzata in pubblicazioni sull'agricoltura del panorama editoriale e non solo nazionale.\nLa casa editrice fu affidata all'economista agrario Giorgio Amadei, ma divergenze tra gli eredi conducevano rapidamente la societ\u00e0 verso la cessione, alla societ\u00e0 editrice del \"Sole 24 ORE\", che smembrava l'azienda liquidando la grande, moderna tipografia, il ramo aziendale dei testi tecnico- professionali, che vantavano un importante primato di vendite in tutta la rete degli istituti tecnici e professionali per l'agricoltura, riducendo significativamente il numero delle riviste, contraendo la stampa di grande opere monografiche a favore dei prontuari divulgativi, e che conservava Terra e vita che assumeva una nuova identit\u00e0 per coordinarsi al settimanale agricolo gi\u00e0 edito dal gruppo, Agrisole.\nCalderini.\nCollegata ad Edagricole operava la casa editrice Calderini, specializzata in edizioni scolastiche, e guide turistiche. e in edizioni di \"varia\", ceduta poi al gruppo editoriale RCS.\nLibrerie.\nNegli anni di maggior successo un importante ruolo era riservato anche alle librerie poste a Bologna (in via Zamboni) e a Milano (in via Bronzino) che erano diventate punto di riferimento dell'intera produzione editoriale italiana ed anche internazionale in materia di agricoltura."}
{"id": "2625176", "revid": "6923", "url": "https://it.wikipedia.org/wiki?curid=2625176", "title": "Campo di Medole", "text": "Il Campo di Medole, a volte riportato nei testi e nelle mappe come Campagna di Medole o Piana di Medole, \u00e8 una vasta plaga di terreno dell'estensione di circa 800 ettari, nella zona nord-est del territorio comunale di Medole. Posta ai piedi delle Colline Moreniche del Garda, ne comprende l'ultimo contrafforte denominato Monte della Barcaccia.\n\u00c8 celebre per essere stato teatro di scontro della battaglia di Castiglione (detta anche battaglia di Medole o di Ghidizzole) del settembre 1706 nell'ambito della guerra di successione spagnola; della battaglia di Castiglione dell'agosto 1796 fra Napoleone Bonaparte e l'Impero d'Austria; e della battaglia di Solferino e San Martino nel 1859. Fu inoltre luogo di insediamento di uno dei primi esperimenti di cooperativa utopica socialista, nel 1891.\nStoria.\nLa denominazione \"Campo di Medole\" non \u00e8 derivante dalla sua dislocazione territoriale, ma dal fatto che venne acquistato per 1.500 ducati aurei, alla fine del XV secolo, dalla cittadinanza medolese costituitasi in societ\u00e0, allo scopo di farne un pubblico pascolo. L'alienazione, documentata dal rogito del notaio mantovano Geronimo Massi, in data 5 febbraio 1494, venne in seguito confermata da un decreto del duca di Mantova.\nData la conformazione geo-pedologica del terreno, ogni tentativo di coltivazione fatto nei due secoli successivi risult\u00f2 vano e il terreno rimase destinato a pascolo e caccia fino al 1735, anno in cui fu ripartito in 90 lotti, chiamati \"colonnelli\", concessi all'asta in conduzione a piccoli coloni, dietro pagamento d'un ridotto canone d'affitto. Oltre a questo, il comune otteneva qualche introito dalla concessione dei permessi d'aucupio, nei mesi di aprile e ottobre, durante le stagionali migrazioni delle allodole.\nDopo la battaglia di Medole del 24 giugno 1859 che distrusse coltivazioni e impianti, buona parte dell'area fu abbandonata fino al 1891, quando venne acquistata dalla milanese Cooperativa agricola italiana. L'alienazione, sancita dal rogito del notaio asolano Livio Pederzoli, coniugava l'interesse di alcuni esponenti del neonato movimento socialista, quali Augusto Perussia e Andrea Costa, verso la costruzione di \"insediamenti produttivi socialisti utopici\" e la ferma intenzione del sindaco Adolfo Ceni di preservare i luoghi storici della battaglia che aveva determinato l'unit\u00e0 d'Italia."}
{"id": "2625181", "revid": "110157", "url": "https://it.wikipedia.org/wiki?curid=2625181", "title": "Comitato Olimpico Uruguaiano", "text": "Il Comitato Olimpico Uruguaiano (noto anche come \"Comit\u00e9 Ol\u00edmpico Uruguayo\" in spagnolo) \u00e8 un'organizzazione sportiva uruguaiana, nata nel 1923 a Montevideo, Uruguay.\nRappresenta questa nazione presso il Comitato Olimpico Internazionale (CIO) dal 1923 ed ha lo scopo di curare l'organizzazione ed il potenziamento dello sport in Uruguay e, in particolare, la preparazione degli atleti uruguaiani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Julio C\u00e9sar Maglione, mentre la carica di segretario generale \u00e8 occupata da Ernesto Cajaravilla."}
{"id": "2625183", "revid": "287204", "url": "https://it.wikipedia.org/wiki?curid=2625183", "title": "IC 420", "text": "IC 420 \u00e8 una nebulosa a riflessione nella costellazione di Orione; fa parte di un grande complesso nebuloso in cui \u00e8 attiva la formazione di nuove stelle.\nLa nebulosa \u00e8 visibile con un potente telescopio amatoriale nelle foto a lunga posa o digitali, subito ad est della ben pi\u00f9 luminosa NGC 1977, nella parte pi\u00f9 settentrionale dell'asterismo della Spada di Orione, nonch\u00e9 nella parte terminale verso nord della nube Orion\u00a0A. Appare di color azzurro, a causa della radiazione delle stelle immerse in essa. La componente pi\u00f9 brillante, nonch\u00e9 la principale sorgente di luce, \u00e8 HD\u00a036540, una gigante blu di classe spettrale B7III, la cui distanza, desunta dalle misurazioni della parallasse (pari a 1,85 mas), \u00e8 di 540\u00a0parsec (1762 anni luce). Questa stella \u00e8 anche una stella variabile del tipo SX Arietis, con un'elevata velocit\u00e0 di rotazione, catalogata come V1101\u00a0Orionis.\nIC 420 fa parte della sezione pi\u00f9 meridionale di un complesso nebuloso che comprende anche le vicine nebulose NGC 1973 e NGC 1975 e costituisce la parte pi\u00f9 meridionale della grande regione\u00a0H\u00a0II Sh2-279, in cui sono in atto fenomeni di formazione stellare, confermati dalla presenza di alcuni oggetti\u00a0HH."}
{"id": "2625191", "revid": "942622", "url": "https://it.wikipedia.org/wiki?curid=2625191", "title": "Christopher Freeman", "text": "La sua compagna e poi moglie dall'inizio degli anni 1980 fino alla sua morte \u00e8 stata l'economista venezuelana Carlota Perez.\nAttivit\u00e0 accademica.\nFreeman \u00e8 stato il fondatore e primo direttore, dal 1966 e al 1982 dello SPRU, e RM Professor di Science Policy. Successivamente \u00e8 stato nominato Professore emerito e ha mantenuto un quotidiano contatto con l'Universit\u00e0 del Sussex. Le sue aree di ricerca principali sono state il cambiamento tecnologico, gli indicatori della scienza e tecnologia, la diffusione delle tecnologie generiche e le loro future implicazioni, i cambiamenti strutturali nell'economia mondiale, e lo sviluppo economico dei paesi dell'estremo oriente e dell'America Latina. Ha introdotto il concetto di Sistema Nazionale di Innovazione con Bengt-Aake Lundvall e Richard R. Nelson.\n\u00c8 stato un pioniere della misurazione delle attivit\u00e0 scientifiche e tecnologiche, in particolare delle statistiche sulla ricerca e sviluppo, collaborando strettamente con le attivit\u00e0 svolte dall'Organizzazione per la Cooperazione e lo Sviluppo Economico, il cui segretariato \u00e8 situato a Parigi. \n\u00c8 stato il mentore di varie generazioni di economisti e scienziati sociali che hanno lavorato sul cambiamento tecnologico, l'innovazione e la societ\u00e0 della conoscenza. Tra di loro, Keith Pavitt, Luc Soete, Carlota Perez, Mary Kaldor, B.A. Lundvall, Giorgio Sirilli, Daniele Archibugi, Giovanni Dosi, Luigi Orsenigo e Jan Fagerberg. \nHa ricevuto titoli onorari dalle universit\u00e0 di Link\u00f6ping in Svezia, Sussex, Middlesex, Birmingham e Brighton. Ha ricevuto il premio Bernal nel 1987, il premio Schumpeter nel 1988, il Prix International du Futuroscope, e il World Technology Award for Policy nel 2001. Il nuovo edificio dello SPRU a Brighton \u00e8 stato battezzato Freeman Centre.\nPresunta avventura.\nNel 2002, dopo che gli archivi della Repubblica Democratica Tedesca furono di accesso pubblico, Franziska Orgstein ha scritto sulla Sueddeutsche Zeitung che durante la guerra il giovane soldato ebbe un affare sentimentale con la regina Elisabetta, che divenne dopo la morte di suo marito la \"Regina madre\". A quel tempo, Freeman era un giovane Ufficiale delle Guardie a Balmoral, la residenza della casa reale britannica in Scozia, con un diploma di laurea della London School of Economics: \"La giovane e attraente Regina vide il bell'ufficiale e si innamor\u00f2 di lui. Ne segu\u00ec una appassionata avventura. Tecnicamente, Freeman avrebbe potuto essere accusato di tradimento e condannato a morte... ma la storia continu\u00f2\". La notizia, riportata sui giornali inglesi \"The Guardian\" (4 April 2002, nota di Matthew Norman) e The Independent (18 April 2002), non \u00e8 stata commentata n\u00e9 da Freeman n\u00e9 dalla casa reale."}
{"id": "2625192", "revid": "228587", "url": "https://it.wikipedia.org/wiki?curid=2625192", "title": "Granville", "text": ""}
{"id": "2625196", "revid": "110157", "url": "https://it.wikipedia.org/wiki?curid=2625196", "title": "Comitato Olimpico Venezuelano", "text": "Il Comitato Olimpico Venezuelano (noto anche come \"Comit\u00e9 Ol\u00edmpico Venezolano\" in spagnolo) \u00e8 un'organizzazione sportiva venezuelana, nata nel 1935 a Caracas, Venezuela.\nRappresenta questa nazione presso il Comitato Olimpico Internazionale (CIO) dal 1935 ed ha lo scopo di curare l'organizzazione ed il potenziamento dello sport in Venezuela e, in particolare, la preparazione degli atleti venezuelani, per consentire loro la partecipazione ai Giochi olimpici. L'associazione \u00e8, inoltre, membro dell'Organizzazione Sportiva Panamericana.\nL'attuale presidente dell'organizzazione \u00e8 Eduardo \u00c1lvarez Camacho, mentre la carica di segretario generale \u00e8 occupata da Nelson Rodr\u00ecguez."}
{"id": "2625198", "revid": "1573940", "url": "https://it.wikipedia.org/wiki?curid=2625198", "title": "Granville (Dakota del Nord)", "text": "Granville \u00e8 un centro abitato (\"city\") degli Stati Uniti d'America, situato nella Contea di McHenry, nello Stato del Dakota del Nord. Nel censimento del 2000 la popolazione era di 286 abitanti. La citt\u00e0 \u00e8 stata fondata nel 1900. Appartiene all'area micropolitana di Minot.\nQua nacque il giornalista Lee Hills (giornalista).\nGeografia fisica.\nSecondo i rilevamenti dell'United States Census Bureau, la localit\u00e0 di Granville si estende su una superficie di 0,70\u00a0km\u00b2, tutti occupati da terre.\nPopolazione.\nSecondo il censimento del 2000, a Granville vivevano 286 persone, ed erano presenti 77 gruppi familiari. La densit\u00e0 di popolazione era di 402 ab./km\u00b2. Nel territorio comunale si trovavano 141 unit\u00e0 edificate. Per quanto riguarda la composizione etnica degli abitanti, il 96,50% era bianco, lo 0,35% era afroamericano, lo 0,70% era nativo e il 2,45% apparteneva a due o pi\u00f9 razze.\nPer quanto riguarda la suddivisione della popolazione in fasce d'et\u00e0, il 26,6% era al di sotto dei 18, l'8,4% fra i 18 e i 24, il 24,5% fra i 25 e i 44, il 19,9% fra i 45 e i 64, mentre infine il 20,6% era al di sopra dei 65 anni di et\u00e0. L'et\u00e0 media della popolazione era di 38 anni. Per ogni 100 donne residenti vivevano 108,8 maschi."}
{"id": "2625214", "revid": "287204", "url": "https://it.wikipedia.org/wiki?curid=2625214", "title": "Cincinnati Open 1994", "text": "Il Cincinnati Open 1994 (conosciuto anche come \"Thriftway ATP Championships\" per motivi di sponsorizzazione) \u00e8 stato un torneo di tennis giocato sul cemento.\n\u00c8 stata la 93\u00aa edizione del Cincinnati Open, che fa parte della categoria Super 9 nell'ambito dell'ATP Tour 1994. Il torneo si \u00e8 giocato a Cincinnati in Ohio negli USA, dall'8 al 15 agosto 1994.\nCampioni.\nSingolare.\n Michael Chang ha battuto in finale Stefan Edberg, 6\u20132, 7\u20135\nDoppio.\n Alex O'Brien / Sandon Stolle hanno battuto in finale Wayne Ferreira / Mark Kratzmann, 7\u20136, 3\u20136, 6\u20133"}
{"id": "2625226", "revid": "767487", "url": "https://it.wikipedia.org/wiki?curid=2625226", "title": "Marketing plan", "text": ""}
{"id": "2625229", "revid": "287204", "url": "https://it.wikipedia.org/wiki?curid=2625229", "title": "Karlsruhe (disambigua)", "text": ""}
{"id": "2625233", "revid": "57342", "url": "https://it.wikipedia.org/wiki?curid=2625233", "title": "Marc Cerrone", "text": ""}
{"id": "2625236", "revid": "827882", "url": "https://it.wikipedia.org/wiki?curid=2625236", "title": "Lizardman", "text": ""}
{"id": "2625238", "revid": "57342", "url": "https://it.wikipedia.org/wiki?curid=2625238", "title": "Jean Marc Cerrone", "text": ""}
{"id": "2625242", "revid": "287204", "url": "https://it.wikipedia.org/wiki?curid=2625242", "title": "Coppa del Brasile 2007", "text": "La Coppa del Brasile 2007 (ufficialmente in portoghese Copa do Brasil 2007) \u00e8 stata la 19\u00aa edizione della Coppa del Brasile.\nFormula.\nPartite a eliminazione diretta con gare di andata e ritorno. In caso di pareggio nei tempi regolamentari, passa la squadra che ha realizzato il maggior numero di gol fuori casa. Nel caso non sia possibile determinare un vincitore con la regola dei gol fuori casa, sono previsti i tiri di rigore.\nNei primi due turni (primo turno e sedicesimi di finale) se la squadra che gioca la prima partita in trasferta vince con 2 o pi\u00f9 gol di scarto, \u00e8 automaticamente qualificata al turno successivo senza dover disputare la gara di ritorno.\nPartecipanti.\n54 squadre ammesse tramite piazzamenti nelle competizioni statali, 10 tramite Ranking CBF.\nGr\u00eamio (1\u00b0 nel Ranking CBF 2006 e vincitore del Campionato Ga\u00facho 2006), Flamengo (4\u00b0 e detentore del trofeo), San Paolo (5\u00b0 e 2\u00b0 nel Campionato Paulista 2006), Internacional (8\u00b0 e 2\u00b0 nel Campionato Ga\u00facho 2006), Santos (10\u00b0 e vincitore del Campionato Paulista 2006) e Paran\u00e1 (23\u00b0 e vincitore del Campionato Paranaense 2006) esclusi per la partecipazione alla Coppa Libertadores 2007.\nCompetizioni statali.\nSquadre ammesse per il miglior piazzamento nei campionati o nelle coppe statali:\nRanking.\nSquadre ammesse per il miglior piazzamento nel Ranking CBF 2006:\nRisultati.\nPrimo turno.\n\"Andata 14, 21 e 22 febbraio 2007, ritorno 21 febbraio, 22, 28 febbraio e 1\u00ba marzo 2007.\"\nSedicesimi di finale.\n\"Andata 14 e 21 marzo 2007, ritorno 21, 22 marzo, 4 e 5 aprile 2007.\"\nIl Rio Branco-PR fu squalificato dopo la partita di andata, vinta 3-0 contro il Villa Nova, per aver schierato un giocatore non disponibile sia in quella partita che in quella di ritorno del turno precedente contro l'Ava\u00ed. Il risultato fu annullato e al posto del Rio Branco-PR fu ripescato l'Ava\u00ed.\nOttavi di finale.\n\"Andata 18 e 19 aprile 2007, ritorno 25 e 26 aprile 2007.\"\nQuarti di finale.\n\"Andata 2 maggio 2007, ritorno 9 e 10 maggio 2007.\"\nSemifinali.\n\"Andata 16 maggio 2007, ritorno 23 maggio 2007.\"\nFinale.\nRitorno.\nFluminense vincitore della Coppa del Brasile 2007 e qualificato per la Coppa Libertadores 2008."}
{"id": "2625244", "revid": "2086023", "url": "https://it.wikipedia.org/wiki?curid=2625244", "title": "Hope Summers", "text": "Hope Summers, nata Spalding, \u00e8 un personaggio dei fumetti creato da Mike Carey (testi) e Chris Bachalo (disegni), pubblicato dalla Marvel Comics. Apparsa per la prima volta durante il crossover \"Messiah Complex\", in \"\" (vol. 2) n. 205 (novembre 2008), Hope \u00e8 la prima mutante nata dopo la decimazione.\nBiografia del personaggio.\nMessiah Complex.\nApparsa un anno dopo gli avvertimenti di House of M, Hope \u00e8 la prima mutante nata dopo la decimazione. Localizzata a Cooperstown, in Alaska, al momento della nascita tutti i telepati presenti sul pianeta soffrirono un grave stress mentale tanto potente da far cortocircuitare anche il sistema computerizzato Cerebro. Pochi minuti dopo, la cittadina fu presa d'assalto dai Purificatori che, venuti a conoscenza dell'esistenza della bambina dalle informazioni ricavate da Nimrod, decisero di sterminare qualunque infante avessero incontrato. Tuttavia la loro opera di epurazione fu intralciata da Cable che riusc\u00ec a salvare la piccola e a portarla al sicuro. Dopo uno scontro con i Reavers di Lady Deathstrike, Cable e Hope cercarono rifugio a casa di Forge nella quale furono attaccati da Alfiere e dai Marauders che riuscirono a portare la bambina sull'isola Muir nelle mani di Sinistro, che si rivel\u00f2 essere Mystica. La donna, dopo aver ucciso il genetista, fece in modo che i non meglio specificati poteri della piccola guarissero la psiche e il corpo di Rogue facendola uscire dal coma. A seguito di una violenta battaglia fra X-Men, Predatore X e Marauders, Ciclope affid\u00f2 la piccola alle cure di Cable che prese la decisione di allevarla nel futuro in modo che non fosse influenzata dalle correnti di pensiero del presente e potesse scegliere di divenire qualsiasi cosa desiderasse.\nSecondo Nathan, Hope sarebbe diventata la futura messia del genere mutante capace di salvare sia la sua specie che l'umanit\u00e0 dall'odio che divorava entrambe le parti prevenendo una guerra che si sarebbe rivelata fatale; di visione opposta erano, invece, sia i Purificatori che Alfiere, convinto che sarebbe diventata l'equivalente dell'anticristo e che in un indeterminato momento futuro avrebbe ucciso un milione di esseri umani in sei minuti, con lo scopo di affermare la superiorit\u00e0 dei mutanti, facendo divenire realt\u00e0 l'apocalittica linea temporale dalla quale Alfiere proveniva.\nNel futuro.\nDopo diversi salti nel tempo, Cable decide di fermarsi nella citt\u00e0-fortezza di New Liberty. L\u00ec sposa Hope, nativa del luogo, e insieme allevano la piccola fino a quando, all'et\u00e0 di sette anni, assiste all'invasione della citt\u00e0 da parte di alcuni scarafaggi umanoidi, ribattezzatisi \"Esercito degli Stati Uniti\". Presa la famiglia, Cable sconfigge alcuni scarafaggi prima di darsi alla fuga per vari mesi, fino ad essere rintracciato dal presidente degli insetti che prende in ostaggio lui e la moglie. La bambina, dimostrando una grande capacit\u00e0 di apprendimento visivo, pugnala il presidente con uno dei coltelli presi dall'armamentario del padre. Interrogato, il presidente rivela che tutti gli altri continenti del pianeta eccetto il Nord America sono stati spazzati via, presumibilmente da Alfiere, con lo scopo di ridurre le vie di fuga a Cable e alla piccola e di rintracciarli pi\u00f9 facilmente. Ucciso l'insetto, la famiglia si rimette in marcia per venire fermata ad un accampamento nel quale incontrano una milizia con il compito di proteggerne le frontiere; liberatosi degli uomini, Nathan si accorge troppo tardi che alcuni dei loro colpi erano andati a segno uccidendo la sua povera moglie. Dopo averla seppellita, i due si rimettono in cammino fino a quando non giungono nei pressi di un villaggio dove Nathan presenta la piccola come \"Hope Summers\", nome scelto per onorare la memoria della defunta madre adottiva. Fuggiti da questa comunit\u00e0 prima che l'esercito decidesse di sganciare alcune armi batteriologiche non testate con lo scopo di liberarsi degli scarafaggi, i due compiono numerosi salti nel futuro, alla ricerca di cibo e acqua, fino a quando Cable sviene stremato dalla fatica. Armatasi di coraggio, Hope recupera un po' di provvigioni e i due fanno un ulteriore salto nel tempo.\nRaggiunti in un apocalittico 2973 da X-Force, dopo averli informatili dell'opera di distruzione perpetrata da Alfiere alla Terra decidono di dirigersi a Westchester dove trovano il luogo d'origine del blocco temporale che impedisce la fuga: la citt\u00e0 celeste di Stryfe. Occupato in una discussione il gruppo non si accorge del suo arrivo e dopo un breve scontro rapisce Hope e Warpath, a cui Wolverine aveva affidato il compito di proteggerla. All'interno della citt\u00e0 celeste impegnato a torturare il secondo sotto lo sguardo della prima, Stryfe viene indebolito dai naniti di Alfiere e messo temporaneamente fuori combattimento lasciandogli cos\u00ec campo libero per uccidere la bambina. Ripresosi appena in tempo, gli impedisce di ucciderla e leggendole la mente scopre l'affetto che Cable nutre per lei decidendo di usarla per attirare suo fratello e ucciderlo. Colto di sorpresa dall'arrivo del fratello che usando la sua telepatia scherma la presenza di Wolverine ed Elixir, Stryfe carpisce dalla mente del guaritore l'importanza di Hope e si lancia al suo inseguimento riuscendo a catturarla e prefiggendosi di istruirla come suo successore. Nel momento in cui i timer temporali di X-Force segnano lo zero mentre i loro corpi subiscono gli effetti collaterali del blocco temporale avvicinandoli sempre pi\u00f9 alla morte, Domino decide di ascoltare le preghiere di Kiden Nixon e porre fine alla sua vita permettendo la scomparsa del blocco temporale. Ritornato alla cittadella con Arcangelo, un redivivo Apocalisse recupera le poche forze rimastegli riuscendo a sconfiggere Stryfe e portando in salvo Hope dichiarandola degna di ospitare la sua essenza. Al termine dello scontro, menomato di un arto e di un occhio Alfiere decide di scomparire nel flusso temporale ed Arcangelo chiede al suo signore di restituirgli la bambina. Sopraffatto dal dolore Wolverine ordina a Cable di teletrasportarsi ma, a causa della preoccupazione per Elixir e X-23 che anima Hope, perde la presa sulla bambina e i due si separano nel momento in cui entrano nel flusso temporale.\nApparsa ai confini della citt\u00e0 celeste, Hope fa amicizia con un ragazzo di nome Emil che le racconta di come la Terra stia lentamente morendo e gli unici posti sicuri siano la citt\u00e0 in cui si trova e la rivale metropoli abitata da squilibrati e disadattati. Nel frattempo, due anni nel futuro, Cable combatte con Alfiere nonostante il virus tecnorganico stia avendo il sopravvento della sua telecinesi; tuttavia quando il suo nemico si teletrasporta nel passato per trovare Hope, lui rimane nuovamente bloccato. Contattato il leader della citt\u00e0, Alfiere lo mette in guardia dal pericolo rappresentato dalla ragazza facendo emettere un mandato contro di lei. Rimasto in coma per combattere il virus, Cable si risveglia e va a cercare Hope salvandola da un conflitto a fuoco e trovandola ormai adolescente. Conscio che la Terra ha ormai i minuti contati decide di fuggire nello spazio utilizzando l'astronave che la citt\u00e0 aveva costruito per evacuare i suoi cittadini. Ormai in viaggio, vengono abbordati dalla nave messa a punto dalla citt\u00e0 rivale a bordo della quale viaggiano Alfiere, Emil ed un esercito di fedeli che in poco tempo prendono possesso dei comandi. Trovata Hope Alfiere si accinge ad attivare l'ordigno nucleare sul suo braccio meccanico quando tutti i passeggeri vengono congelati nel tempo e la nave subisce un ulteriore abbordaggio da parte della Covata la cui regina prende il controllo di Alfiere. Riuscita a fuggire Hope viene sedata da Emil e posizionata in uno dei pod di salvataggio mentre Cable combatte con Alfiere riuscendo ancora una volta a sfuggirgli ed entrando all'interno dell'altro pod promette ad Emil di dire alla ragazza che lui l'ama. Poich\u00e9 incapace di inseguire i due nella loro fuga Alfiere connette il suo sistema nervoso a quello di un Acanti, essere alieno a simile ad una balena capace di viaggiare nello spazio ed usato dalla Covata come vascello, lasciando dietro di s\u00e9 il dispositivo nucleare che viene raccolto ed usato da Emil per fare esplodere l'astronave con all'interno gli alieni.\nSecondo avvento.\nRimasti in stasi per due anni, il trio raggiunge finalmente la Terra e si schianta a Manhattan. Ripresisi abbastanza, Hope e Cable cenano davanti ad un fal\u00f2 quando la ragazza afferma di essere stanca di scappare e nascondersi, e di essere pronta per tornare nel passato ed unirsi alle fila degli X-Men. In giro per la citt\u00e0 distrutta, i due incappano in una imboscata di Alfiere che mette fuori combattimento Cable lacerandogli la gola e spara ad Hope con l'intento di ucciderla: proprio in quel momento i poteri della ragazza si manifestano fermando telecineticamente il proiettile e contemporaneamente rilasciando un'onda di energia che lo travolge tramortendolo e permettendo a Cable di sottrargli la preziosa tecnologia dando il via al loro ritorno a casa attraverso salti imprecisi che tappa dopo tappa li fanno avvicinare al presente seguiti per\u00f2 da Alfiere che, grazie al sistema di sicurezza della macchina, compie i loro stessi salti senza poterli controllare. Riusciti infine a neutralizzare il loro nemico esiliandono in una terra morente nell'anno 6700, i due compiono l'ultimo salto comparendo nel mezzo delle rovine dello Xavier Institute dove vengono attaccati dal Right che li costringe alla fuga. Raggiunti dalla squadra di Wolverine, Hope viene separata da Cable e con l'aiuto di Rogue e il sacrificio di Nightcrawler arriva ad Utopia dove si radunano tutti gli X-Men per il funerale del compagno per venire poi intrappolati all'interno di una gigantesca sfera cremisi. Decisa a rimanere e combattere a fianco dei mutanti Hope saluta Cable, impegnato in una missione nel futuro con X-Force per smantellare i Nimrod che continuano a riversarsi all'interno della sfera, origliando una conversazione in cui Ciclope ammette di aver condannato l'intera squadra perch\u00e9 non potranno pi\u00f9 tornare indietro; furiosa, la ragazza lo accusa di averli appena uccisi tutti e fugge via mentre i suoi occhi si illuminano di un bagliore rossastro. Durante la battaglia finale, convince Rogue a portala sul Golden Gate Bridge dove prende parte allo scontro e assiste alla morte di Cable mentre questi, preda del virus T.O., prima di esplodere mantiene aperto il portale temporale giusto il tempo di permettere al resto della squadra di ritornare nel presente. Distrutta dal dolore, la ragazza non fa in tempo a piangere il padre che Bastion distrugge il ponte cercando di ucciderla con le proprie mani e scatenando cos\u00ec la piena attivazione dei suoi poteri con cui distrugge l'androide e frantuma la sfera. Pi\u00f9 tardi al fal\u00f2 celebrativo della vittoria, Emma Frost scorge l'alone della Fenice dietro le spalle della ragazza e corsa ad informare Ciclope viene zittita quando il compagno le rivela la manifestazione di cinque nuovi mutanti in giro per il mondo.\nLe cinque luci.\nDopo il consenso di Ciclope, Hope parte alla ricerca dei suoi genitori in Alaska assieme a Rogue (con la quale ha stretto un'importante amicizia), Dr. Nemesis e Cypher. Consultando gli archivi in rete scopre che al momento della sua nascita in ospedale era presente solo sua madre, e che suo padre non era presente; quindi decide di recarsi al cimitero per fare una visita alla tomba e l\u00ec incontra sua nonna con la quale si ferma per qualche tempo a fare conoscenza prima di prendere un volo per Vancouver e lanciarsi da un palazzo per salvare una dei cinque nuovi mutanti. Toccata Laurie, ne stabilizza la mutazione permettendole di volare e portarsi in salvo. Raggiunta Citt\u00e0 del Messico per assistere Psylocke e Cecilia Reyes alle prese con un'altra luce, Hope utilizza il suo potere per afferrare Gabriel stabilizzandone i poteri e rallentando la sua corsa impazzita. A seguito della chiamata di Tempesta, vola in un piccolo villaggio della Nigeria dove tranquillizza una giovanissima mutante impaurita stabilizzandone il potere anche se infine la violenza dei soldati appostati fuori dalla sua casa portano la piccola Idie ad ucciderli involontariamente. Hope, le tre luci e Rogue raggiungono quindi Miami, dietro richiesta di Cannonball, dove la ragazza viene assalita da Teon con l'intento di accoppiarsi ma l'intervento di Gabriel e Idie le permette di stabilizzarne i poteri facendo s\u00ec che si sottometta volontariamente a lei.\nGeneration Hope.\nSfruttando la storyline introduttiva in \"Uncanny X-Men\", a partire dal novembre 2010 la Marvel lancia sul mercato una nuova testata intitolata \"Generation Hope\", scritta da Kieron Gillen e disegnata da Salvador Espin, focalizzata sul gruppo di nuovi mutanti emersi dopo \"Secondo avvento\" e guidati da Hope nella comprensione dei loro poteri e adattamento alla comunit\u00e0 mutante. A seguito dello \"Scisma\" che vede gli X-Men dividersi fra chi sostiene Ciclope e chi Wolverine, la testata viene schierata con quelle di Ciclope con il cambio non solo di alcuni personaggi ma anche del team creativo che dal n. 13 (novembre 2011) \u00e8 composto da James Asmus (testi) e Ibraim Roberson (disegni) fino al termine della pubblicazione con il n. 17 (marzo 2012).\nPoteri e abilit\u00e0.\nIl potere di Hope, come si scopre al termine di \"Secondo avvento\", consiste nella capacita di manipolare i geni responsabili delle mutazioni e mimare cos\u00ec i poteri di qualsiasi mutante presente sulla Terra sebbene in una forma pi\u00f9 primitiva, potente e pericolosa. Bench\u00e9 simile al potere di Rogue, quello di Hope non ha bisogno di contatto fisico per attivarsi essendo necessaria solo la prossimit\u00e0 fisica al mutante a cui ha deciso di copiare il potere e non uccide assorbendone la vita e la personalit\u00e0 visto che non assorbe ma copia. Oltre a ci\u00f2 ha dimostrato anche l'abilit\u00e0 di stabilizzare ed avanzare le mutazioni appena manifestate. Possiede inoltre una connessione con la forza Fenice di cui ancora non sono chiare le ragioni.\nAll'inizio i suoi poteri non furono pienamente spiegati n\u00e9 mostrati, anche se la sua nascita ha comportato il rilasciato di una potente scarica psionica in grado di \"accecare\" momentaneamente tutti i telepati del mondo e cortocircuitare Cerebro. \u00c8 stata anche mostrata una sua immunit\u00e0 al \"Ceppo 88\", virus col quale era stata infettata Rogue e anche un'altra immunit\u00e0 al potere della ragazza, e la sua capacit\u00e0 di guarire la ragazza azzerando tutte le menti, abilit\u00e0 e memorie presenti nella sua psiche (e creando un collegamento psichico tra le due giovani). Durante \"Messiah Complex\" \u00e8 riuscita a bloccare le menti delle Naiadi di Stepford impegnate nella ricerca della sua impronta psichica."}
{"id": "2625251", "revid": "599013", "url": "https://it.wikipedia.org/wiki?curid=2625251", "title": "Karlsruhe (Dakota del Nord)", "text": "Karlsruhe \u00e8 un centro abitato (\"city\") degli Stati Uniti d'America, situato nella Contea di McHenry, nello Stato del Dakota del Nord. Nel censimento del 2000 la popolazione era di 119 abitanti. La citt\u00e0 \u00e8 stata fondata nel 1912. Appartiene all'area micropolitana di Minot.\nGeografia fisica.\nSecondo i rilevamenti dell'United States Census Bureau, la localit\u00e0 di Karlsruhe si estende su una superficie di 2,00\u00a0km\u00b2, tutti occupati da terre.\nPopolazione.\nSecondo il censimento del 2000, a Karlsruhe vivevano 119 persone, ed erano presenti 32 gruppi familiari. La densit\u00e0 di popolazione era di 61 ab./km\u00b2. Nel territorio comunale si trovavano 70 unit\u00e0 edificate. Per quanto riguarda la composizione etnica degli abitanti, il 100% era bianco. La popolazione di ogni razza ispanica corrispondeva all'1,68% degli abitanti.\nPer quanto riguarda la suddivisione della popolazione in fasce d'et\u00e0, il 26,1% era al di sotto dei 18, il 4,2% fra i 18 e i 24, il 30,3% fra i 25 e i 44, il 22,7% fra i 45 e i 64, mentre infine il 16,8% era al di sopra dei 65 anni di et\u00e0. L'et\u00e0 media della popolazione era di 40 anni. Per ogni 100 donne residenti vivevano 112,2 maschi."}
{"id": "2625269", "revid": "767487", "url": "https://it.wikipedia.org/wiki?curid=2625269", "title": "Kief", "text": "Kief \u00e8 un centro abitato (\"city\") degli Stati Uniti d'America, situato nella Contea di McHenry, nello Stato del Dakota del Nord. Nel censimento del 2000 la popolazione era di 13 abitanti. La citt\u00e0 \u00e8 stata fondata nel 1908. Appartiene all'area micropolitana di Minot.\nGeografia fisica.\nSecondo i rilevamenti dell'United States Census Bureau, la localit\u00e0 di Kief si estende su una superficie di 3,20\u00a0km\u00b2, tutti occupati da terre.\nPopolazione.\nSecondo il censimento del 2000, a Kief vivevano 13 persone, ed erano presenti 3 gruppi familiari. La densit\u00e0 di popolazione era di 4 ab./km\u00b2. Nel territorio comunale si trovavano 18 unit\u00e0 edificate. Per quanto riguarda la composizione etnica degli abitanti, il 100% era bianco.\nPer quanto riguarda la suddivisione della popolazione in fasce d'et\u00e0, il 23,1% era al di sotto dei 18, lo 0% fra i 18 e i 24, il 38,5% fra i 25 e i 44, il 7,7% fra i 45 e i 64, mentre infine il 30,8% era al di sopra dei 65 anni di et\u00e0. L'et\u00e0 media della popolazione era di 42 anni. Per ogni 100 donne residenti vivevano 62,5 maschi."}
{"id": "2625273", "revid": "2184720", "url": "https://it.wikipedia.org/wiki?curid=2625273", "title": "Competenza linguistica", "text": "La competenza linguistica nella prospettiva di N.Chomsky \u00e8 la conoscenza del sistema linguistico che il parlante nativo di una lingua possiede. Secondo questa interpretazione si trova in contrasto con il concetto di \"performance\" linguistica, che \u00e8 il modo in cui il sistema linguistico \u00e8 usato nella comunicazione. Il concetto fu introdotto da Noam Chomsky come uno dei fondamenti della grammatica generativa, ma \u00e8 stato successivamente adottato e sviluppato da altri linguisti, in particolare quelli di tradizione generativista. Secondo quest'ultima, la competenza \u00e8 il solo livello della lingua che dev'essere studiato, poich\u00e9 questo \u00e8 il livello che permette di comprendere le caratteristiche della \"Grammatica universale\", la quale \u00e8 vista come comune a tutte le lingue. Le teorie funzionali della grammatica tendono a respingere la netta distinzione tra competenza e \"performance\", e in particolare il primato dello studio della prima. Al giorno d'oggi sono molto diffuse definizioni di competenza che non separano questa dalla prestazione (performance). Le Indicazioni Nazionali italiane per la scuola secondaria, ad esempio, adottano una definizione di questo tipo, che \u00e8 in netto contrasto con quella di Chomsky.\nSecondo Chomsky, la competenza \u00e8 il linguaggio \"ideale\" che rende possibile, per i parlanti, produrre e capire un numero infinito di frasi nella loro lingua e distinguere frasi grammaticali da frasi che non lo sono. Questo non \u00e8 influenzato da \"condizioni grammaticalmente irrilevanti\" come gli errori.\nCompetenza e \"performance\".\nChomsky divide la competenza, che \u00e8 una capacit\u00e0 idealizzata, dalla \"performance\", ossia l'effettiva produzione di enunciati. Secondo Chomsky, la competenza \u00e8 la conoscenza ideale di un parlante-ascoltatore della propria lingua e la \"realt\u00e0 mentale\" \u00e8 la responsabile di tutti quegli aspetti dell'uso di una lingua che possono essere caratterizzati come \"linguistici\". Chomsky sostiene che solo in una situazione idealizzata \u2013 dove il parlante-ascoltatore non \u00e8 influenzato da condizioni grammaticalmente irrilevanti come la limitazione della memoria e le distrazioni \u2013 la \"performance\" \u00e8 diretto riflesso della competenza. Un campione di linguaggio naturale costituito da numerose false partenze e altre deviazioni non produrrebbe questo risultato. Quindi il linguista afferma che una fondamentale distinzione tra competenza e \"performance\" \u00e8 indispensabile.\nChomsky ha rifiutato le critiche mosse da chi vorrebbe limitare lo studio della linguistica a quello della \"performance\" in favore dello studio della competenza ad essa soggiacente. Sostiene inoltre che l'aprioristica limitazione della linguistica descrittiva alla classificazione e organizzazione dei dati \u00e8 il principale fattore che impedisce lo sviluppo di una teoria della \"performance\".\nIn effetti le critiche principali alla prospettiva di Chomsky non consistono tanto nel voler limitare lo studio della linguistica a quello della \"performance\" quanto nel rifiutare la separazione tra le due componenti. \nCompetenza e componenti della grammatica.\nLa competenza di un parlante \u00e8 definita dalla grammatica, ossia un insieme di regole linguistiche, che \u00e8 rappresentata mentalmente e si manifesta nella capacit\u00e0 del parlante stesso di discernere usi accettabili della sua lingua (ossia grammaticali) da quelli che non lo sono (quelli che sono agrammaticali). Quindi la competenza grammaticale definisce una conoscenza innata di regole piuttosto che la conoscenza di oggetti e relazioni. Secondo Chomsky, tale competenza va considerata innata poich\u00e9 il parlante non deve essere istruito per svilupparla e sar\u00e0 in grado di applicarla ad un numero infinito di esempi mai sentiti prima.\nLe componenti centrali della grammatica sono incluse nella competenza linguistica del parlante e queste componenti corrispondono alle cinque principali branche della linguistica: fonetica, fonologia, morfologia, sintassi e semantica.\nScuole di pensiero.\nChomsky e la grammatica generativa.\nLa prospettiva chomskiana dell'apprendimento linguistico si basa principalmente sull'idea che tutti gli esseri umani hanno una capacit\u00e0 interna di acquisire il linguaggio. In altre parole, implica che questa abilit\u00e0 di imparare e analizzare l'informazione linguistica \u00e8 universale e innata e Chomsky l'ho paragonata al dispositivo di acquisizione linguistica (\"linguistic acquisition device\"), che \u00e8 il risultato dell'evoluzione umana. Una delle figure principali citate da Chomsky come ispirazione delle sue idee \u00e8 quella di Wilhelm von Humbold, il quale sottoline\u00f2 l'aspetto creativo del linguaggio e sostenne che una grammatica deve esistere per poter descrivere i processi che permettono ad una lingua di \"fare un uso infinito di significati finiti\". \nCritiche funzionaliste al concetto generativista di competenza.\nI linguisti funzionali promuovono una prospettiva \"usage-based\" nei confronti della competenza linguistica. Costoro sostengono che la competenza \u00e8 derivata da e tenuta informata dall'uso della lingua, dalla performance linguistica, prendendo quindi la posizione diametralmente opposta a quella del modello generativo. Nelle teorie funzionaliste l'enfasi \u00e8 posta su metodi sperimentali per la comprensione della competenza linguistica degli individui.\nUno degli argomenti funzionalisti contro la restrittiva divisione tra competenza e performance e il primato della prima \u00e8 che una teoria del linguaggio basata su un livello autonomo di competenza incappa in difficolt\u00e0 nel cercare di spiegare il mutamento linguististico e la grammaticalizzazione, che possono essere spiegati solo come cambiamenti nella performance che causano direttamente cambiamenti nella competenza. \nUn'altra critica comune mossa contro il concetto generativista di competenza \u00e8 che la presupposizione soggiacente secondo la quale la grammaticalit\u00e0 delle costruzioni \u00e8 giudicata solo in base alla sua relazione con la competenza non \u00e8 corretta e non si adatta ai dati estratti dall'uso effettivo della lingua, dove la grammaticalit\u00e0 di un enunciato spesso dipende in larga parte dal contesto comunicativo.\nI teorici funzionalisti hanno anche affermato che la distinzione tra competenza e performance ha la primaria funzione di privilegiare dati da certi generi linguistici e registri sociolinguistici che sono giudicati dal parlante come pi\u00f9 prestigiosi e di ignorare indizi tratti da generi di basso prestigio e registro, considerandoli come semplice performance riuscita male.\nLa grammatica cognitiva, uno dei vari approcci funzionalisti, fu sviluppata da Ronald Langacker per lo studio della lingua come il risultato di meccanismi e processi cognitivi e non come derivante dalla grammatica del linguaggio. In questa scuola di pensiero, la competenza linguistica comporta l'abilit\u00e0 di costruire adeguatamente e comprendere completamente le espressioni linguistiche attraverso il linguaggio stesso e risorse aggiuntive come la memoria, l'intenzionalit\u00e0, la conoscenza generale del mondo, etc. Essa include anche la nostra capacit\u00e0 di compiere astrazioni e generalizzazioni, la quale permette di comprendere parole in isolamento..."}
{"id": "2625275", "revid": "355597", "url": "https://it.wikipedia.org/wiki?curid=2625275", "title": "Kenneth Dalglish", "text": ""}
{"id": "2625278", "revid": "27532994", "url": "https://it.wikipedia.org/wiki?curid=2625278", "title": "Atto illocutorio", "text": ""}
{"id": "2625279", "revid": "1543377", "url": "https://it.wikipedia.org/wiki?curid=2625279", "title": "Michael Marsh", "text": "Biografia.\nIl primo evento internazionale a cui prende parte Michael Marsh sono i Mondiali del 1991 a Tokyo, dove fa parte della staffetta 4\u00d7100 m statunitense impegnata nelle batterie. La finale, a cui non prende parte, sar\u00e0 poi vinta proprio dagli USA.\nL'anno successivo, a Walnut (California) stabilisce il suo primato personale sui 100 m piani correndo in 9\"93. Qualche settimana dopo, ai trials di qualificazione per i Giochi olimpici di Barcellona, conclude la prova dei 100 m al quarto posto, posizione non sufficiente per qualificarsi alle Olimpiadi nella prova individuale. Nei 200 m invece si classifica secondo dietro a Michael Johnson guadagnando cos\u00ec la partecipazione olimpica in questa specialit\u00e0.\nA Barcellona, durante le semifinali dei 200 m, Marsh corre in 19\"73, ad un solo centesimo dall'allora record mondiale di Pietro Mennea, ma rallentando vistosamente negli ultimi dieci metri, evidentemente inconsapevole della straordinaria performance che stava compiendo. Nella finale conquista l'oro davanti a Frank Fredericks, terminando per\u00f2 la gara con il tempo ben pi\u00f9 modesto di 20\"01. Un altro oro arriva con la staffetta 4\u00d7100 m insieme ai connazionali Leroy Burrell, Dennis Mitchell e Carl Lewis, con il tempo di 37\"40 che rappresenta il nuovo primato mondiale della specialit\u00e0.\nDopo due edizioni dei campionati mondiali concluse con piazzamenti a ridosso del podio (quarto nei 200 m a Stoccarda 1993 e quinto nei 100 m a G\u00f6teborg 1995), partecipa ai Giochi olimpici di Atlanta 1996 per cercare di difendere il titolo olimpico dei 200 m piani. Nei 100 m conclude al quinto posto, mentre nell'attesa gara dei 200 m \u00e8 solo ottavo, in una gara vinta dal connazionale Michael Johnson che stabilisce anche il nuovo record mondiale con 19\"32. Una medaglia arriva comunque dalla staffetta 4\u00d7100 m dove la squadra statunitense (composta dallo stesso Marsh, Jon Drummond, Tim Harden e Dennis Mitchell) conclude al secondo posto, dietro ai canadesi.\nMarsh si ritira dall'attivit\u00e0 agonistica alla fine della stagione 1997, durante la quale ottiene un ottavo posto sui 100 m ai Mondiali di Atene."}
{"id": "2625294", "revid": "110157", "url": "https://it.wikipedia.org/wiki?curid=2625294", "title": "Towner", "text": "Towner \u00e8 un centro abitato (\"city\") degli Stati Uniti d'America, capoluogo della Contea di McHenry, nello Stato del Dakota del Nord. Nel censimento del 2000 la popolazione era di 574 abitanti. La citt\u00e0 \u00e8 stata fondata nel 1886. Appartiene all'area micropolitana di Minot.\nGeografia fisica.\nSecondo i rilevamenti dell'United States Census Bureau, la localit\u00e0 di Towner si estende su una superficie di 2,10\u00a0km\u00b2, tutti occupati da terre.\nPopolazione.\nSecondo il censimento del 2000, a Towner vivevano 574 persone, ed erano presenti 158 gruppi familiari. La densit\u00e0 di popolazione era di 268 ab./km\u00b2. Nel territorio comunale si trovavano 335 unit\u00e0 edificate. Per quanto riguarda la composizione etnica degli abitanti, il 97,91% era bianco, lo 0,35 era afroamericano, lo 0,35% era nativo e l'1,39% apparteneva a due o pi\u00f9 razze. La popolazione di ogni razza ispanica corrispondeva allo 0,87% degli abitanti.\nPer quanto riguarda la suddivisione della popolazione in fasce d'et\u00e0, il 17,1% era al di sotto dei 18, il 6,1% fra i 18 e i 24, il 20,7% fra i 25 e i 44, il 27,2% fra i 45 e i 64, mentre infine il 28,9% era al di sopra dei 65 anni di et\u00e0. L'et\u00e0 media della popolazione era di 50 anni. Per ogni 100 donne residenti vivevano 86,4 maschi."}
{"id": "2625300", "revid": "1305772", "url": "https://it.wikipedia.org/wiki?curid=2625300", "title": "Guamal", "text": "Guamal \u00e8 un toponimo che pu\u00f2 essere riferito a:"}
{"id": "2625304", "revid": "599013", "url": "https://it.wikipedia.org/wiki?curid=2625304", "title": "Jos\u00e9 Ignacio Sa\u00e9nz Mar\u00edn", "text": ""}
{"id": "2625306", "revid": "1442080", "url": "https://it.wikipedia.org/wiki?curid=2625306", "title": "Flora Purim", "text": "Ha collaborato con molti artisti, tra i quali Stanley Clarke, Gil Evans, Stan Getz, i Grateful Dead, Carlos Santana, Jaco Pastorius e suo marito Airto Moreira.\nFlora Purim fonde nella sua musica le influenze brasiliane (soprattutto la musica di Hermeto Pascoal) con il jazz delle voci femminili pi\u00f9 significative quali Sarah Vaughan e Ella Fitzgerald.\nBiografia.\nI genitori della Purim erano entrambi musicisti classici. Suo padre rumeno di origine ebrea suonava il violino e la madre il pianoforte. Flora scopr\u00ec il jazz americano attraverso la madre, che portava a casa dischi a 78 giri di Dinah Washington, Billie Holiday, Frank Sinatra, o di pianisti come Oscar Peterson o Erroll Garner e cercava di ripetere al piano i brani mentre il marito era fuori casa.\nFlora inizi\u00f2 la sua carriera nei primi anni sessanta, registrando \"Flora MBP\", un album con alcuni classici di bossa nova. Successivamente entr\u00f2 a far parte del Quarteto Novo di Airto Moreira e Hermeto Pascoal. Le canzoni di questo gruppo, in cui il jazz si mescolava alla protesta, divennero bersaglio della censura del governo militare instauratosi nel 1964 dopo un colpo di Stato, per cui Flora e Airto, dopo essersi sposati, decisero di partire verso gli Stati Uniti.\nArrivata a New York nel 1967, la coppia si immerse subito nel mondo del jazz elettrico, collaborando con Stan Getz e Gil Evans e partecipando alle loro tourn\u00e9e europee, e successivamente partecipando alle prime due incisioni della band Return to Forever di Chick Corea.\nNel 1973 la Milestone Records pubblic\u00f2 \"Butterfly Dreams\", il primo album di Flora Purim da solista, che venne subito notato dai critici, tanto che, attraverso il referendum della rivista \"Down Beat\", i lettori elessero Flora tra le prime cinque voci femminili jazz dell'anno. A questo album ne fecero seguito molti altri lungo tutti gli anni settanta. Contemporaneamente, insieme al marito Airto, Flora inizi\u00f2 una collaborazione con il gruppo uruguayano degli \"Opa\", che sfoci\u00f2 nell'album \"Magic Time\" in cui lei compare come ospite.\nLa collaborazione pi\u00f9 significativa nella carriera di Flora Purim fu senz'altro quella con Dizzy Gillespie e la sua \"United Nations Orchestra\", che and\u00f2 avanti lungo tutti gli anni ottanta e culmin\u00f2 nel 1992 con l'album vincitore di un Grammy Award intitolato appunto \"United Nations Orchestra\". Alla morte di Gillespie, avvenuta nel 1993, Flora raccoglie la sua eredit\u00e0 spirituale e aderisce alla fede Bah\u00e1'\u00ed.\nPi\u00f9 avanti negli anni novanta, Flora Purim lavor\u00f2 a diversi progetti musicali, uno dei quali era un gruppo di latin jazz chiamato \"Fourth World\", composto, oltre che da lei e da Airto Moreira, da Gary Meek, Gary Brown, Jose Neto e Jovino Santos Neto. Come \"Fourth World\", pubblica diversi singoli e album, tra cui anche una raccolta di loro brani rimixati da noti Dj, intitolata \"Return Journey\". L'ultimo album di questo gruppo risale al 2000.\nDal 2000 in poi, la produzione discografica di Flora Purim \u00e8 stata affidata alla Narada Records, per la quale sono stati pubblicati finora \"Flora Purim Sings Milton Nascimento\" (2000), \"Perpetual Emotion\" (2001), \"Speak No Evil\" (2003) e \"Flora's Song\" (2005).\nDiscografia.\nSolista.\nCon Airto Moreira\nCon Fourth World\nCome sidewoman.\nWith Dizzy Gillespie\nCon Bobby Hutcherson\nFilmografia.\nCome sidewoman.\nCon Dizzy Gillespie\nCon Bobby Hutcherson"}
{"id": "2625307", "revid": "110157", "url": "https://it.wikipedia.org/wiki?curid=2625307", "title": "Upham (Dakota del Nord)", "text": "Upham \u00e8 un centro abitato (\"city\") degli Stati Uniti d'America, situato nella Contea di McHenry, nello Stato del Dakota del Nord. Nel censimento del 2000 la popolazione era di 155 abitanti. La citt\u00e0 \u00e8 stata fondata nel 1905. Appartiene all'area micropolitana di Minot.\nGeografia fisica.\nSecondo i rilevamenti dell'United States Census Bureau, la localit\u00e0 di Upham si estende su una superficie di 0,80\u00a0km\u00b2, tutti occupati da terre.\nPopolazione.\nSecondo il censimento del 2000, a Upham vivevano 155 persone, ed erano presenti 40 gruppi familiari. La densit\u00e0 di popolazione era di 186 ab./km\u00b2. Nel territorio comunale si trovavano 120 unit\u00e0 edificate. Per quanto riguarda la composizione etnica degli abitanti, il 98,71% era bianco e l'1,29% apparteneva a due o pi\u00f9 razze.\nPer quanto riguarda la suddivisione della popolazione in fasce d'et\u00e0, il 20,0% era al di sotto dei 18, il 5,8% fra i 18 e i 24, il 25,8% fra i 25 e i 44, il 20,0% fra i 45 e i 64, mentre infine il 28,4% era al di sopra dei 65 anni di et\u00e0. L'et\u00e0 media della popolazione era di 44 anni. Per ogni 100 donne residenti vivevano 109,5 maschi."}
{"id": "2625311", "revid": "287204", "url": "https://it.wikipedia.org/wiki?curid=2625311", "title": "VdB 45", "text": "vdB 45 \u00e8 una nebulosa a riflessione visibile nella costellazione dell'Auriga.\nLa sua posizione \u00e8 reperibile a met\u00e0 via sulla linea che congiunge la stella , di quarta magnitudine, con HD\u00a037519, di sesta; la stella responsabile dell'illuminazione della nebulosa \u00e8 HD\u00a0245259, una stella azzurra di classe spettrale B8, la cui massa non \u00e8 nota alla pari della distanza, poich\u00e9 le misurazioni della parallasse riportano un valore negativo, dunque non utilizzabile. I gas della nube mostrano un colore marcatamente azzurro e la parte pi\u00f9 brillante di essa si trova in direzione sud rispetto alla stella in essa avvolta."}
{"id": "2625312", "revid": "124304647", "url": "https://it.wikipedia.org/wiki?curid=2625312", "title": "Ferrovia Briga-Visp-Zermatt", "text": "La ferrovia Briga\u2013Visp\u2013Zermatt \u00e8 una ferrovia della Svizzera, a scartamento metrico, con tratte a cremagliera, che unisce la citt\u00e0 di Briga-Glis al centro montano di Zermatt.\nStoria.\nA partire dalla seconda met\u00e0 del XIX secolo vennero presentati vari progetti per raggiungere la localit\u00e0 montana di Zermatt: Nel 1886 un gruppo bancario svizzero ottenne la concessione per una ferrovia a scartamento ridotto da 750\u00a0mm da costruirsi sfruttando ove possibile l'aderenza naturale integrandola con tratte ad aderenza artificiale (cremagliera) ove la pendenza risultasse molto elevata prevedendo l'inizio nella localit\u00e0 di Visp. Passarono ancora alcuni anni tra varie discussioni riguardo al sistema da adottare dato che alcuni, tra cui la societ\u00e0 \"Suisse Occidentale Simplon\" propendevano per un tracciato a sola aderenza naturale con un massimo del 45 per mille di pendenza. Il 10 ottobre 1888 si costitu\u00ec la \"Compagnie du Chemin de Fer de Vi\u00e8ge \u00e0 Zermatt SA\".\nAlla fine venne deciso di adottare per alcune tratte la cremagliera con pendenza massima del 125 per mille. I lavori ebbero inizio da Visp il 27 novembre 1888 raggiungendo Stalden e Sankt Niklaus con il primo treno nell'estate del 1890. Il 18 luglio 1891 la tratta di 35\u00a0km tra Zermatt e Visp era interamente percorribile. La trazione venne assicurata da locomotive a vapore mentre i passeggeri trovavano coincidenza con la linea del Sempione nella stazione di Visp. Il 15 agosto del 1898 venne inaugurata la ferrovia del Gornergrat con il preciso scopo di rendere possibile, da Zermatt, l'accesso al grandioso ghiacciaio del Gorner e la vista di uno tra i pi\u00f9 bei panorami alpini.\nVenne presto evidente l'utilit\u00e0 di una connessione con la Ferrovia del Furka-Oberalp evitando la \"rottura di carico\" tra Visp e Briga: nel 1930 venne attivato il raccordo tra Briga e Visp parallelamente al binario a scartamento normale e venne messo in atto un accordo tra la \"Visp-Zermatt Bahn\", la Furka-Oberalp Bahn e la \"Retica\" per l'effettuazione del treno diretto \"Glacier Express\" via Disentis tra Sankt Moritz e Zermatt realizzando cos\u00ec la pi\u00f9 lunga relazione ferroviaria trasversale a scartamento ridotto della rete svizzera che realizzava il collegamento diretto tra le pi\u00f9 rinomate localit\u00e0 sciistiche della Svizzera.\nDal 1\u00ba giugno 1962 la societ\u00e0 prese il nome di \"Compagnie du Chemin de Fer de Brigue-Vi\u00e8ge-Zermatt (Brig-Visp-Zermatt-Bahn)\".\nIl 1991, anno del centenario, una serie di frane ha interrotto il corso del fiume Vispa, provocando l'allagamento di centri abitati e il 18 giugno 1991, della stazione ferroviaria costringendo le autorit\u00e0 a progettare un nuovo percorso sia per la ferrovia che per la strada. La variante ferroviaria di 2860\u00a0m di lunghezza \u00e8 stata aperta nell'agosto 1991. Nello stesso anno \u00e8 variata la ragione sociale della ferrovia in \"BVZ Gotthard-Bahn\".\nDal 1\u00ba gennaio del 2003 le due ferrovie Brig-Visp-Zermatt e Furka-Oberalp sono confluite nella nuova societ\u00e0 Matterhorn-Gotthard-Bahn.\nCaratteristiche.\nLa linea \u00e8 elettrificata a corrente alternata monofase a 16,6 Hertz ed oggi \u00e8 lunga poco meno di 44\u00a0km. Lo scartamento adottato \u00e8 ridotto (1000\u00a0mm). Il percorso prevede per buona parte del tracciato l'uso della cremagliera realizzata secondo il \"sistema Abt\".\nInizialmente la ferrovia aveva origine dalla stazione di Visp; nel 1930 venne realizzato il tratto fino a Briga in affiancamento alla linea Briga-Losanna. Le modifiche di tracciato eseguite nel 2007 hanno abbreviato di un km il percorso: prima i treni della BVZ, partivano dal piazzale esterno, quasi in maniera \"tranviaria\", e per la prosecuzione era necessario invertire il senso di marcia. Oggi utilizzano la nuova stazione passante che realizza la prosecuzione diretta per la linea del Furka.\nLa linea ha origine da Briga e dopo un tratto affiancato alla linea principale raggiunge Visp a 650\u00a0m s.l.m.; all'uscita da Visp la ferrovia curva decisamente a sinistra, lungo la valle Mattertal e il percorso del fiume Vispa, iniziando presto il percorso a cremagliera che porta ai 799\u00a0m di altezza di Stalden, ai 1127 di Sankt Niklaus fino a giungere ai 1604\u00a0m della stazione terminale di Zermatt."}
{"id": "2625317", "revid": "1702319", "url": "https://it.wikipedia.org/wiki?curid=2625317", "title": "Velva", "text": "Velva \u00e8 un centro abitato (\"city\") degli Stati Uniti d'America, situato nella Contea di McHenry, nello Stato del Dakota del Nord. Nel censimento del 2000 la popolazione era di 1.049 abitanti. La citt\u00e0 \u00e8 stata fondata nel 1897. Appartiene all'area micropolitana di Minot.\nGeografia fisica.\nSecondo i rilevamenti dell'United States Census Bureau, la localit\u00e0 di Velva si estende su una superficie di 2,00\u00a0km\u00b2, tutti occupati da terre.\nPopolazione.\nSecondo il censimento del 2000, a Velva vivevano 1.049 persone, ed erano presenti 275 gruppi familiari. La densit\u00e0 di popolazione era di 525 ab./km\u00b2. Nel territorio comunale si trovavano 483 unit\u00e0 edificate. Per quanto riguarda la composizione etnica degli abitanti, il 99,33% era bianco, lo 0,10% era afroamericano, lo 0,19% era nativo e lo 0,38% apparteneva a due o pi\u00f9 razze. La popolazione di ogni razza ispanica corrispondeva allo 0,48% degli abitanti.\nPer quanto riguarda la suddivisione della popolazione in fasce d'et\u00e0, il 25,6% era al di sotto dei 18, il 5,1% fra i 18 e i 24, il 23,6% fra i 25 e i 44, il 19,6% fra i 45 e i 64, mentre infine il 26,0% era al di sopra dei 65 anni di et\u00e0. L'et\u00e0 media della popolazione era di 42 anni. Per ogni 100 donne residenti vivevano 89,0 maschi."}
{"id": "2625319", "revid": "767487", "url": "https://it.wikipedia.org/wiki?curid=2625319", "title": "Derek Johnstone", "text": "\u00c8 stato una bandiera dei Rangers di Glasgow con cui ha collezionato un totale di 546 presenze e 210 gol. Ha vinto 14 trofei.\n\u00c8 ricordato per la sua versatilit\u00e0: il suo ruolo principale era quello di attaccante ma in carriera \u00e8 stato talvolta schierato anche come difensore centrale o centrocampista.\nNel 2008 \u00e8 stato introdotto nella Hall of Fame del calcio scozzese."}
{"id": "2625324", "revid": "599013", "url": "https://it.wikipedia.org/wiki?curid=2625324", "title": "The Front Page", "text": ""}
{"id": "2625325", "revid": "110157", "url": "https://it.wikipedia.org/wiki?curid=2625325", "title": "Acac\u00edas", "text": "Acac\u00edas \u00e8 un comune della Colombia facente parte del dipartimento di Meta.\nIl centro abitato venne fondato da Pablo Emilio Riveros e Juan Rozo Moreno nel 1920, mentre l'istituzione del comune \u00e8 del 21 aprile 1947."}
{"id": "2625326", "revid": "1573940", "url": "https://it.wikipedia.org/wiki?curid=2625326", "title": "Abbazia di Notre-Dame de Boscodon", "text": "L'abbazia di Notre-Dame de Boscodon (in francese: \"abbaye Notre-Dame de Boscodon\") \u00e8 un'abbazia del XII secolo sita nel territorio comunale di Crots, in Francia, dipartimento delle Alte Alpi.\nStoria.\nFondata nel 1132, l'abbazia di Notre-Dame de Boscodon fu costruita da monaci eremiti dell'Ordine monastico di Chalais grazie ai doni di Guglielmo di Montmirail. La donazione, datata dal 1130, ebbe luogo sotto Guglielmo da Benevento, futuro arcivescovo di Embrun. Nel 1303 essa pass\u00f2 all'Ordine di San Benedetto, quando l'Ordine monastico di Chalais pass\u00f2 alle dipendenze della Chartreuse.\nI monaci vivevano sfruttando le risorse della foresta ed allevando ovini.\nNel XVIII secolo l'abbazia fu riunita all'arcivescovado di Embrun ed una parte dei suoi edifici fu distrutta.\nCon la rivoluzione francese l'abbazia e le sue propriet\u00e0 divennero patrimonio nazionale e gli edifici furono acquistati da Joseph Berte ed una frazione sorse intorno alla chiesa abbaziale, che divenne scuderia, stalla e abitazione.\nLa frazione fu abbandonata progressivamente durante il XX secolo e quindi i proprietari della costruzione abbaziale decisero di venderla ad un'associazione, su sollecitazione del suo fondatore J. Fatin, che si proponeva di farla ritornare un luogo di culto. I monaci domenicani vi si insediarono ed iniziarono i lavori di restauro. Nel 1974 le parti di edificio acquisite dall'Associazione degli amici dell'abbazia di Boscodon furono classificate in base alla legge sui monumenti storici del 31 dicembre 1913, il che permise l'inizio del loro restauro.\nDopo il 1980 essi sono diretti, per il restauro, dall'architetto capo dei monumenti storici e per i lavori di manutenzione conservativa dall'architetto delle costruzioni di Francia, territorialmente competenti.\nGli studi propedeutici al restauro diretti, come anche i lavori stessi, da Francesco Flavigny, Architetto-capo dei monumenti storici, testimoniano il rigore scientifico delle scelte per il restauro. Queste sono basate in parte sui rapporti relativi a scavi archeologici, confermate spesso da reperti di archivio. Per il restauro dell'ala dei Servitori, la scoperta negli archivi dipartimentali da parte di suor Giovanna-Maria, Superiora dell'abbazia, di un preventivo per i \u00ablavori di ricostruzione dell'ala dei Servitori, parzialmente distrutta dai nemici dello Stato nell'anno 1692\u00bb datato 1706, ha fornito preziose informazioni.\nNel 1997 fu risistemato il tetto, costruito venti anni prima in cattive condizioni, eseguiti lavori di sbancamento, di riordino e di sistemazione dell'ovile fiancheggiante la strada che porta all'abbazia \nNel 1998-1999 \u00e8 stato realizzato il rialzato al lato del chiostro e il restauro e la sistemazione dell'ala dei Conversi. Tra la fine del 2000 e l'inizio del 2001 \u00e8 stata elevata la torre campanaria e reinstallata la campana. Nel 2004, il 25 giugno, venne festeggiata la fine dei lavori della parte sud dell'ala dei monaci e di quelli della cappella di San Marcellino.\nInfine, l'acquisto di piccoli appezzamenti vicini all'abbazia le ha conferito maggior spazio aprendo nuove possibilit\u00e0 in futuro.\nVita religiosa.\nOggi l'abbazia \u00e8 abitata da una comunit\u00e0 non monastica di religiosi.\nApertura al pubblico.\nQuesto monumento richiama oggi circa ottantamila visitatori all'anno e l'abbazia \u00e8 stata premiata nel 1989 nel concorso per la miglior accoglienza in musei e monumenti.\nL'ala dei Servitori, inaugurata il 29 giugno 1995, offre 425\u00a0m2 di superficie utilizzabile per rendere nuovi servizi ai visitatori quali sale per il ricevimento, le riunioni, l'assistenza sanitaria. \nQuesti locali vengono altres\u00ec usati dall'Associazione degli amici dell'abbazia e dalla Comunit\u00e0 permanente che animano la vita spirituale, liturgica e culturale dell'abbazia.\nArchitettura.\nL'architettura dell'abbazia di Notre-Dame de Boscodon \u00e8 di tipo romanico-provenzale. Vi si trova l'arte cistercense primitiva, dalla semplicit\u00e0 estrema degli elementi architettonici, dall'armonia dei volumi, dalla qualit\u00e0 della muratura, in particolare la sistemazione delle pietre a giunto vivo.\nL'arte romanica \u00e8 geometrica, tuttavia la simmetria non ne \u00e8 un elemento fondamentale poich\u00e9 essa si ispira anche alla natura. Il tracciato dell'abbazia di Boscodon si fonda su figure geometriche semplici. Tracciati con riga e compasso, vi si trovano i simboli della croce, del quadrato, del cerchio e del pentagono. Le misure di riferimento sono il cubito reale e il piede romano.\nI monaci costruttori davano una grande importanza al simbolismo degli elementi. L'abbazia fu impostata e orientata in funzione dei ritmi solari, dei corsi d'acqua dei dintorni, della presenza di cave di pietra (non troppo vicine, per il rispetto del silenzio che doveva regnare sul luogo, n\u00e9 troppo lontano per non aumentare le difficolt\u00e0 di approvvigionamento), della foresta, della presenza di insediamenti umani, ecc. Questa importanza emerge anche nella concezione della costruzione: ripetizione degli elementi secondo i numeri-chiave, quali ad esempio le sette volte come il numero dei giorni della settimana, e con rapporti e proporzioni conformi alla sezione aurea."}
{"id": "2625330", "revid": "117270737", "url": "https://it.wikipedia.org/wiki?curid=2625330", "title": "Barranca de Up\u00eda", "text": "Barranca de Up\u00eda \u00e8 un comune della Colombia facente parte del dipartimento di Meta.\nIl centro abitato venne fondato nel 1536 e venne eretto a comune nel 1991."}
{"id": "2625332", "revid": "599013", "url": "https://it.wikipedia.org/wiki?curid=2625332", "title": "Gianbattista Scugugia", "text": "Carriera.\nHa esordito a 17 anni in prima squadra con la maglia dell' in Serie C2.\nHa militato in varie squadre italiane di Serie B e Serie C tra cui e .\nHa toccato i suoi livelli pi\u00f9 alti giocando in Serie A con il tra il 1988 e il 1990 e poi con il Cagliari nella stagione 1996-1997.\nLa sua ultima squadra professionistica \u00e8 stata la Sangiovannese dove ha militato in Serie C1 fino al 2008.\nFino al dicembre 2008 ha militato nel Savona in Serie D, per poi passare al Tavolara.\nDal dicembre 2009 al giugno 2013 \u00e8 rimasto a giocare sempre in Serie D, indossando la casacca azzurra del Budoni.\nPer la stagione 2013-2014 viene ingaggiato dal Tre Fiori nel campionato sammarinese.\nDopo essere rimasto svincolato a fine stagione, il 5 novembre 2014 all'et\u00e0 di 44 anni trova l'accordo con il Romagna Centro, formazione del campionato di Serie D girone D."}
{"id": "2625333", "revid": "767487", "url": "https://it.wikipedia.org/wiki?curid=2625333", "title": "Cabuyaro", "text": "Cabuyaro \u00e8 un comune della Colombia facente parte del dipartimento di Meta.\nIl centro abitato venne fondato nella seconda met\u00e0 del Settecento e venne eretto a comune nel 1962."}
{"id": "2625334", "revid": "84184", "url": "https://it.wikipedia.org/wiki?curid=2625334", "title": "Episodi di Brothers &amp; Sisters - Segreti di famiglia (quarta stagione)", "text": "La quarta stagione di \"Brothers &amp; Sisters - Segreti di famiglia\" \u00e8 andata in onda dal 27 settembre 2009 al 16 maggio 2010 sul network statunitense ABC. In Italia \u00e8 stata trasmessa dal 17 novembre 2009 al 14 luglio 2010 sul canale Sky Fox Life. In chiaro \u00e8 in onda su Rai 2 dal 4 giugno al 14 agosto 2011 con una programmazione irregolare:dal 4 giugno 2011 al 18 giugno 2011 viene trasmesso un episodio, il 25 giugno 2011 non \u00e8 andato in onda ma dal 2 luglio 2011 \u00e8 in programmazione anche la domenica. A questi giorni si aggiunge la programmazione della serie anche il marted\u00ec dal 2 agosto 2011 con un doppio episodio alle 23.40.\nFuturo incerto.\nTrama.\nKitty nasconde un segreto devastante che, se portato alla luce, potrebbe scuotere la famiglia Walker. Ida Holden, madre di Nora e Saul, ritorna. Nel frattempo, Nora e Holly cercano di placare i loro dissapori per organizzare un'elaborata festa di fidanzamento per Justin e Rebecca. Mentre Tommy continua il suo personale percorso spirituale in Messico, Sarah cerca nuove prospettive d'affari in Francia.\nNotizie scomode.\nTrama.\nMentre Robert \u00e8 preoccupato che la stampa diffonda notizie circa il suo recente infarto, Kitty fatica a mantenere un segreto che intaccherebbe il suo matrimonio, unendola pi\u00f9 che mai alla sua famiglia. Kevin e Scotty discutono sulla concreta possibilit\u00e0 di affidarsi alla maternit\u00e0 surrogata.\nTutto bene, o quasi.\nTrama.\nKitty, Robert e Nora faticano ad accettare il cancro di Kitty e a raggiungere un accordo sul miglior trattamento possibile, ma mentre si preparano a condividere la notizia con il resto della famiglia, un visitatore a sorpresa giunto da lontano rende il loro fardello un po' pi\u00f9 facile da sopportare.\nAiuti inaspettati.\nTrama.\nDi ritorno dalla Francia, Sarah distrae Kitty durante le sedute di chemioterapia con racconti di una sua avventura romantica con un artista francese (Gilles Marini nel ruolo di Luc Laurent). Nel frattempo, Justin ha difficolt\u00e0 con il suo primo corso di anatomia.\nUltimo tango a Pasadena.\nTrama.\nTutti i membri della famiglia Walker, fatta eccezione di Nora, sono incantati dal fascino del nuovo interesse amoroso di Sarah, Luc. Ben presto, tuttavia, anche Nora trover\u00e0 la presenza di Luc di conforto in un momento estremamente difficile. Nel frattempo, Robert si impegna profondamente per distrarre Kitty dalla sua malattia, e Kevin e Scotty si imbattono in una candidata madre surrogata inaspettata.\nZen e guacamole.\nTrama.\nAffaticata dalla chemio, Kitty \u00e8 entusiasta quando un visitatore a sorpresa giunge in citt\u00e0, mentre Sarah si rende conto di dover dire di Luc ai figli.\nNel frattempo, con l'aiuto di Ryan e Rebecca, Holly trova un modo per impedire alle sue finanze future di dissolversi, e Kevin e Scotty si mettono finalmente d'accordo su una possibile madre surrogata.\nSperanza e disperazione.\nTrama.\nKitty \u00e8 devastata nell'affrontare le visibili conseguenze del suo trattamento, Rebecca scopre di essere incinta e Scotty apprende da suo padre notizie scioccanti sul suo matrimonio.\nRapporti di coppia.\nTrama.\nUna nuova linea di vini della Ojai viene scelta per essere presentata ad un festival locale, alimentando speranze nella famiglia Walker di salvare l'impresa. Nel frattempo, Justin e Rebecca si nascondono segreti importantissimi a vicenda, Nora ha una cotta segreta per un uomo pi\u00f9 giovane, mentre Sarah e Luc scoprono di non essere forse cos\u00ec compatibili come credevano.\nLe cose non dette.\nTrama.\nRebecca nasconde un segreto che potrebbe rafforzare o sgretolare la sua relazione con Justin. La situazione finanziaria di Holly peggiora, mentre Sarah \u00e8 gelosa della nuova relazione di Nora.\nQuasi sposi.\nTrama.\nNon mancano le sorprese durante il matrimonio in spiaggia di Justin e Rebecca. Tommy rischia tutto per avere la figlia accanto.\nScelte di vita.\nTrama.\nIl collasso di Kitty sulla spiaggia \u00e8 stato causato da un coagulo in un polmone: le medicine lo hanno liberato, ma restano complicazioni legate al suo tumore. La sua migliore opzione \u00e8 un trapianto di midollo osseo: bisogna soltanto trovare un midollo compatibile. Questa \u00e8 l'ultima apparizione di Ryan Lafferty, sebbene continui ad apparire nei crediti per il resto della stagione.\nLa fiera della scienza.\nTrama.\nUn padre divorziato alla scuola di Paige suscita l'interesse di Sarah, mentre Justin trova lentamente un metodo d'apprendimento efficace.\nProgetti.\nTrama.\nSarah ha un nuovo interesse romantico, un divorziato. Kevin e Scotty attendono i risultati del loro primo tentativo con la madre surrogata. Kitty e Robert raggiungono un vicolo cieco riguardo alla politica.\nPrimarie in famiglia.\nTrama.\nRobert e Nora si offrono di cucinare nel ristorante di Scotty per incrementarne l'attivit\u00e0. Kitty propone alla famiglia di mettere ai voti la sua possibilit\u00e0 di candidarsi a un seggio del senato di Robert. Sarah raggiunge l'apice di frustrazione con Roy, ma parlarne migliorer\u00e0 le cose.\nCuori felici, cuori spezzati e cuori di cioccolata.\nTrama.\nLa famiglia Walker condivide amore e perdite durante la giornata di San Valentino: Sarah riscopre l'amore della sua vita, Luc. Kitty fa un'imponente ma sentita entrata in politica col sostegno della sua famiglia e di una nuova manager della sua campagna. Justin e Rebecca affrontano le fatiche dell'imminente paternit\u00e0, mentre Holly prende una decisione difficile circa cosa fare delle sue azioni della Ojai.\nDubbi e certezze.\nTrama.\nProblemi con il visto di Luc causano enormi problemi a Sarah, che non solo si strugge con i suoi sentimenti per lui, ma teme che potrebbe perderlo di nuovo (questa volta per un'altra donna). Nel frattempo, Rebecca lotta con Justin e con s\u00e9 stessa per andare avanti dopo una monumentale perdita, Kevin scopre quanto sia difficile separarsi da Robert e Holly pensa di aver scoperto un valore nascosto della Ojai Foods.\nLucLibero.com.\nTrama.\nLa recente fama di Kitty porta disperazione per Luc e Sarah, in quanto Luc rischia di essere espatriato. Nel frattempo, Nora stringe i pugni e raggiunge Tommy in cerca di aiuto per salvare la compagnia da un nemico dei Walker di lunga data, Dennis York.\nSegreto di famiglia (1\u00aa parte).\nTrama.\nIn uno sforzo di arrivare alla radice del segreto che il nemico di William, Dennis York, mantiene sopra le loro teste, i Walker rievocano dei ricordi, sia belli che terrificanti, dei loro giorni in famiglia alla Ojai Foods nel 1986. Tramite continui flashback sul loro passato, finalmente scoprono il segreto scioccante e la sua vergognosa copertura che ha condotto al gioco di potere di York, e sono obbligati ad affrontare il rimorso di un evento tragico.\nSegreto di famiglia (2\u00aa parte).\nTrama.\nMentre Kevin affronta il suo devastante segreto d'infanzia, Nora e Holly partono per un insolito viaggio alla \"Thelma e Louise\" cercando risposte sulla fortuna nascosta della Ojai. \nFinalmente Justin e Rebecca ottengono il loro lieto fine.\nLa forza di sperare.\nTrama.\nAncora scosso dalla scoperta dei segreti nascosti di Nora sulla sua infanzia, Kevin si rifiuta di partecipare al proprio compleanno. Nel frattempo Justin, Tommy e Kevin confrontano Dennis York.\nNon c'\u00e8 fumo.\nTrama.\nPi\u00f9 di un membro della famiglia Walker sospetta che sia incinta, Nora si offre di ospitare sua madre (Marion Ross) quando scopre che soffre di demenza senile, e Luc riceve una consegna eccitante per posta.\nDifficili compromessi.\nTrama.\nTutti i Walker sembrano andare incontro ad un periodo di adattamento: Cooper si scaglia contro Sarah mentre Luc diventa un membro della famiglia, Justin ha problemi a trovare la stessa passione per la medicina come quella che aveva mentre serviva in Iraq, e Kevin ha difficolt\u00e0 nel suo nuovo status di dissocupato.\nSi spengono le luci.\nTrama.\nI Walker sono affranti mentre si preparano a chiudere definitivamente i battenti della Ojai Foods, ma nuove opportunit\u00e0 e alleanze segrete si sviluppano come risultato della perdita della famiglia.\nDestini incrociati.\nTrama.\nMentre I Walker cercano di convivere con la tristezza e la rovina finanziaria che persiste come risultato della chiusura della Ojai Foods, essi scoprono un piccolo raggio di speranza in uno dei tanti investimenti segreti di William. Nel frattempo, la salute di Robert e la sicurezza della sua famiglia sono compromesse quando si ritrova immischiato in un patto di affari sovversivo. L'episodio termina con un incidente d'auto e Robert sembra essere morto. "}
{"id": "2625335", "revid": "287204", "url": "https://it.wikipedia.org/wiki?curid=2625335", "title": "Voltaire (disambigua)", "text": ""}
{"id": "2625341", "revid": "110157", "url": "https://it.wikipedia.org/wiki?curid=2625341", "title": "Voltaire (Dakota del Nord)", "text": "Voltaire \u00e8 un centro abitato (\"city\") degli Stati Uniti d'America, situato nella Contea di McHenry, nello Stato del Dakota del Nord. Nel censimento del 2000 la popolazione era di 51 abitanti. La citt\u00e0 \u00e8 stata fondata nel 1901. Appartiene all'area micropolitana di Minot.\nGeografia fisica.\nSecondo i rilevamenti dell'United States Census Bureau, la localit\u00e0 di Voltaire si estende su una superficie di 1,10\u00a0km\u00b2, tutti occupati da terre.\nPopolazione.\nSecondo il censimento del 2000, a Voltaire vivevano 51 persone, ed erano presenti 14 gruppi familiari. La densit\u00e0 di popolazione era di 48 ab./km\u00b2. Nel territorio comunale si trovavano 21 unit\u00e0 edificate. Per quanto riguarda la composizione etnica degli abitanti, il 100% era bianco.\nPer quanto riguarda la suddivisione della popolazione in fasce d'et\u00e0, il 31,4% era al di sotto dei 18, il 2,0% fra i 18 e i 24, il 21,6% fra i 25 e i 44, il 29,4% fra i 45 e i 64, mentre infine il 15,7% era al di sopra dei 65 anni di et\u00e0. L'et\u00e0 media della popolazione era di 42 anni. Per ogni 100 donne residenti vivevano 96,2 maschi."}
{"id": "2625345", "revid": "273792", "url": "https://it.wikipedia.org/wiki?curid=2625345", "title": "Gian Battista Scugugia", "text": ""}
{"id": "2625346", "revid": "1371684", "url": "https://it.wikipedia.org/wiki?curid=2625346", "title": "Accademia della Virt\u00f9", "text": "L'Accademia della Virt\u00f9, o Accademia Vitruviana, fu un sodalizio culturale sorto a Roma nel 1542, su impulso dell'umanista senese Claudio Tolomei e sotto la protezione del cardinale Ippolito de' Medici. L'associazione fu presieduta dall'erudito Marcello Cervini , appassionato di alchimia e architettura, futuro papa con il nome di Marcello II e si avvalse del sostegno di una schiera di intellettuali e artisti del Rinascimento italiano, come il Vignola, Bernardino Maffei, Guillaume Philandrier detto il Filandro, Alessandro Manzuoli, Luca Contile, Annibal Caro, Marc'Antonio Flaminio, Francesco Maria Molza, Francesco Paciotti.\nFinalit\u00e0 del sodalizio.\nCon la loro iniziativa, i \"Virtuosi\" intendevano contribuire pienamente a un tema di stretta attualit\u00e0 nel fervore teorico che animava la riflessione dei protagonisti dell'arte e dell'architettura rinascimentale: il cosiddetto \"dibattito vitruviano\", o \"questione vitruviana\", vale a dire quello sforzo conoscitivo collettivo che spingeva artisti, eruditi e appassionati alla riappropriazione dell'eredit\u00e0 dell'arte greco-romana e dell'architettura classico-romana, anche attraverso la lettura, l'interpretazione e il commento del trattato latino \"De Architectura\", assurto a vastissima fama nel Rinascimento.\nStudi vitruviani.\nScopo immediato dell'associazione era la lettura e il commento del \"De Architectura\", da tenersi due volte a settimana nel palazzo dell'arcivescovo Francesco Colonna. Ma tutto questo si collocava all'interno di un fine ulteriore, estremamente ambizioso: realizzare un vasto progetto enciclopedico sull'arte e sull'architettura classica. L'ambizioso scopo, che Tolomei descrisse in una \u00abcelebre lettera\u00bb del 14 novembre 1542 indirizzata al conte senese Agostino de Landi, pu\u00f2 essere sintetizzato in tre punti: \nEsiti e contributi.\nL'enorme portata di questa idea, per la sua stessa estrema ambizione, era fatalmente destinata a rimanere in parte irrealizzata. Tuttavia, la temperie culturale che il progetto presupponeva, e gli studi che vi vennero promossi, furono in grado di produrre risultati interessanti.\nA quella atmosfera culturale, ad esempio, possono essere ricondotte alcune opere della trattatistica d'arte e d'architettura rinascimentale, come il trattato di Sebastiano Serlio, il trattato del Sansovino e, nel 1544, l'elaborazione, da parte dello stesso Tolomei, di un'idea di citt\u00e0 di fondazione sul monte Argentario.\nGuillaume Philandrier detto il Filandro.\nSempre nel 1544, Guillaume Philandrier detto il Filandro, gi\u00e0 allievo del Serlio a Venezia, traendo sicuramente partito dalla sua frequentazione dell'accademia durante il soggiorno romano, fu in grado di produrre le sue \"Annotazioni sui dieci libri del \"de Architectura\" di Marco Vitruvio Pollione\" (\"In decem libros M. Vitruvii Pollionis de Architectura Annotationes\", uscito poi in edizioni ampliate nel 1552 e 1586). Al profitto dovuto alla sua frequentazione accademica, il Filandro dovette comunque aggiungervi del proprio, visto anche che, all'epoca della sua pubblicazione, l'esame del \"De Architectura\" di Vitruvio, da parte degli \"accademici virtuosi\", era giunto solo al settimo libro.\nJacopo Barozzi da Vignola.\nTra il 1537 e il 1540, durante il suo primo breve periodo romano che precedette il suo viaggio in Francia, il Vignola studi\u00f2 i monumenti antichi, prendendone misure e traendone disegni, sollecitato in questo da Marcello Cervini, Alessandro Manzuoli e Bernardino Maffei, in quello che si proponeva come un lavoro preparatorio nell'ambito degli studi vitruviani perseguiti dall'Accademia e che gli risult\u00f2 di grande utilit\u00e0 nell'apprendimento della sua arte.\nNel 1562 il Vignola pubblic\u00f2 il trattato intitolato \"Regola delli cinque ordini d'architettura\", composto molto tempo prima, intorno al 1540, che ebbe larghissima diffusione in tutta l'Europa fino all'Ottocento. Si ritiene che l'origine di quel trattato sia da ricercare proprio nel \"milieu\" culturale degli accademici romani e in quella serie di studi e disegni, ora perduti, che egli esegu\u00ec a Roma per conto dell'Accademia della Virt\u00f9."}
{"id": "2625348", "revid": "1543377", "url": "https://it.wikipedia.org/wiki?curid=2625348", "title": "Castilla la Nueva", "text": "Castilla la Nueva \u00e8 un comune della Colombia facente parte del dipartimento di Meta.\nIl centro abitato venne fondato da Arthur Hampehl, Vicente Moreno, Vicente Andrade, Timole\u00f3n Traslavi\u00f1a e Francisco S\u00e1nchez nel 1925, mentre l'istituzione del comune \u00e8 del 7 agosto 1961."}
{"id": "2625351", "revid": "86599", "url": "https://it.wikipedia.org/wiki?curid=2625351", "title": "MuchMusic Video Awards", "text": "I MuchMusic Video Awards (nella forma abbreviata MMVA) sono riconoscimenti di ambito musicale assegnati annualmente dal canale canadese MuchMusic per premiare i migliori videoclip musicali dell'anno.\nLe cerimonie di premiazione non si svolgono in una sede fissa, ma avvengono solitamente a Toronto (lungo la Queen Street West, per esempio, all'esterno della citt\u00e0). I conduttori della serata non devono necessariamente avere un collegamento con l'industria musicale ma, come nel caso degli MTV Video Music Awards, possono appartenere ad altri ambiti (cinema, moda ecc.)."}
{"id": "2625353", "revid": "1543377", "url": "https://it.wikipedia.org/wiki?curid=2625353", "title": "Cubarral", "text": "Cubarral \u00e8 un comune della Colombia facente parte del dipartimento di Meta.\nIl centro abitato venne fondato nel 1920 e venne eretto a comune nel 1960."}
{"id": "2625355", "revid": "247933", "url": "https://it.wikipedia.org/wiki?curid=2625355", "title": "San Luis de Cubarral", "text": ""}
{"id": "2625356", "revid": "92723", "url": "https://it.wikipedia.org/wiki?curid=2625356", "title": "Personaggi di Alita Last Order", "text": "Questa \u00e8 una lista dei personaggi del manga \"Alita Last Order\".\nPersonaggi principali.\nAlita.\nRagazza cyborg e potentissima guerriera, esperta nell'arte marziale del Panzer Kunst. \u00c8 la protagonista della storia. All'inizio di \"Battle Angel Alita\", il dottor Daisuke Ido la risveglia da un coma secolare; all'inizio di \"Last Order\" il professor Desty Nova ne ricostruisce il cervello, dopo averla fatta esplodere in uno degli episodi di \"Battle Angel Alita\". In \"Last Order\", il primo risveglio apparente di Alita avviene dopo l'apparente morte di Nova. Per recuperare il cervello della sua amica Lou, si reca su Jeru insieme a Desty Nova e alle sue copie Elf, Zw\u00f6lf e Sechs. Qui, entra in contrasto con Aga Mbadi e, per opporsi alle sue macchinazioni e portare a termine la sua missione, parteciper\u00e0 al torneto Z.O.T. (Zenith Of Things) formando la squadra degli Space Angels.\nDesty Nova.\n \u00e8 uno scienziato pazzo dalle incredibili capacit\u00e0, originario di Salem; \u00e8 un eccellente conoscitore della nanotecnologia, grazie alla quale d\u00e0 vita a incredibili esperimenti. La sua principale ricerca \u00e8 il \"controllo del karma\" e la liberazione dell'umanit\u00e0 da questi vincoli. In \"Last Order\" dispone della tecnologia che permette di realizzare dei backup dei ricordi, insieme alla capacit\u00e0 di clonare i corpi. A ogni sua morte ha realizzato alcune copie di backup di s\u00e9 stesso, che a loro volta si sono create dei backup. Questi Desty Nova finiscono per avere storie, scelte e alleanze differenti. \nAga Mbadi.\n detto , \u00e8 il sommo tecnocrate di \"Jeru\" e consigliere del Presidente di \"Ladder\", la Commissione arbitrale dell'Alleanza del Sistema Solare (anche se, in realt\u00e0, \u00e8 lui a detenere il vero potere decisionale). Uomo calmo e scuro di carnagione. \u00c8 anche un esperto di meditazione e di arti marziali, ma \u00e8 soprattutto un manipolatore sociale su vasta scala. Le \"particolarit\u00e0\" dei cittadini di \"Salem\" fanno parte di un suo esperimento sull'intelligenza umana. Mbadi in passato \u00e8 stato un grande eroe dello spazio, ma in seguito \u00e8 stato traviato da un suo nemico, che lo ha convinto ad unire i chip cerebrali degli scienziati criminali di Salem al suo cervello, per diventare cos\u00ec un superuomo in grado di guidare le masse. Come altri nel suo tempo, ha alcuni secoli di et\u00e0. Pu\u00f2 assumere il controllo dei corpi cyborg nelle sue vicinanze.\nPing Wu.\nPing Wu (\u30d4\u30f3\u30b0\u30fb\u30a6\u30fc Pingu \u016a), detto \"Wizard\" (il mago), \u00e8 l'hacker pi\u00f9 abile della storia della Terra. Aiuta Alita nella sua impresa di risalire su Jeru e recuperare il cervello dell'amica Lou. \u00c8 un antico nemico del tecnocrate supremo \"Aga Mbadi\". Ha alcuni secoli di et\u00e0; anzi \u00e8 stato lui a divulgare, come hacker, le tecniche di matusalizzazione. Ha un braccio artificiale senziente. Nella versione statunitense, il suo soprannome \u00e8 traslitterato in modo alternativo, come \"\"The Weasel\" (la donnola).\nSpace Angels.\nSechs.\n originariamente era la replica robotica AR-6 dell'originale Alita. In seguito alla distruzione del G.I.B. inizia una nuova vita che lo porta inizialmente a scontrarsi e successivamente ad allearsi con Alita. Il suo nome, in tedesco, significa \"sei\"\". In seguito Sechs passa a un corpo artificiale di aspetto maschile, basato su tecnologie differenti dalla nanotecnologia utilizzata da Nova e Salem. Si pu\u00f2 pensare che \"Sechs\" rappresenti, almeno inizialmente, una versione da \"guerriero fanatico\" di \"Alita\", con spadone e un solo occhio, molto simile al personaggio di Gatsu nel fumetto \"Berserk\". Per qualche numero, in assenza di un corpo cyborg, il suo corpo \u00e8 stato quello di una bambolina armata di coltello (originariamente usata da Alita e \"Lou Collins\", nel primo arco narrativo, per comunicare a distanza). Attualmente utilizza il corpo artificiale modello \"Fitzroy\", con la bambolina inserita nella spalla.\nElf e Zw\u00f6lf.\n e , i cui nomi significano \"undici\" e \"dodici\" in tedesco sono le repliche robotiche AR-11 e AR-12 di Alita. In seguito alla distruzione del G.I.B. acquistano, come Sechs, una sorta di libero arbitrio. Hanno un carattere frivolo e rappresentano il lato fatuo della protagonista. Indossano spesso abiti appariscenti e pacchiani.\nCongresso Monarchico di Marte.\nIl Congresso Monarchico di Marte \u00e8 una monarchia costituzionale sponsorizzata da LADDER e una delle tre fazioni in lotta per il controllo del pianeta Marte. Durante gli eventi della serie \u00e8 guidato dalla giovanissima regina Limeira. Ha una filosofia unica in quanto ha ufficialmente rifiutato la Matusalizzazione, che consente alle persone di diventare effettivamente immortali, credendo che la vita umana abbia pi\u00f9 valore a causa della mortalit\u00e0. Di conseguenza, \u00e8 solidale con cause come quella dei Guntroll, che tentano di salvare i bambini, ai quali offrir\u00e0 asilo dopo la distruzione della loro sede.\nK\u00f6nig.\n \u00e8 un orsacchiotto parlante che la Regina Limeira ha con s\u00e9 da quando era piccola. Non \u00e8 stato rivelato quale sia la vera natura. Alla sua prima apparizione ad un incontro di LADDER , i rappresentanti di Venere e Giove sospettarono che il padre defunto della regina Limeira avesse trapiantato il suo cervello in K\u00f6nig perch\u00e9 il suo nome significa \"re\" in tedesco. Sembra essere capace di parola e pensiero indipendente, sebbene possa essere semplicemente un ventriloquismo da parte di Limeira.\nRegina Limeira.\nLa \u00e8 giovane, ma ha una saggezza oltre i suoi anni, riuscendo a confondere persino Aga Mbadi. Tuttavia, lei tende a passare a una versione pi\u00f9 giovane e pi\u00f9 acerba di s\u00e9 stessa, in parte a causa del suo comportamento nei confronti di K\u00f6nig. \u00c8 stato suggerito che sia una ventriloquista che usa spesso K\u00f6nig come portavoce. Suo padre il re fu assassinato sotto gli ordini di Mbadi, ma lei deve ancora scoprire questo fatto.\nZazie.\nZazie (\u30b6 \u30b8\u00a0\"Zaji\"), \u00e8 la devota guardia del corpo della Regina Limeira, che serve fin da quando era piccola. Zazie \u00e8 una sopravvissuta della scuola del colonnello Pain e come risultato \u00e8 un soldato altamente qualificato e specializzato, specialmente nell'uso delle armi da fuoco. Scopre Alita e Ping come clandestini sulla navicella spaziale del Congresso Monarchico di Marte e tenta di ucciderli venendo per\u00f2 sconfitta da Alita. Pi\u00f9 tardi, tuttavia, assiste Alita nella Combat Chamber del Leviathan 1, catturando le bandiere sparse per tutta l'area per espiare il loro fallimento per non essere riusciti a salvare il plotone del piccolo Jiro in tempo. Combatte e sconfigge Hogan, un membro del team dei Karateka Spaziali, e aiuta Alita nella sua lotta contro il leader, Toji. Successivamente si unisce agli Space Angels durante lo Z.O.T.\nAltri.\nLou Collins.\nOperatrice del G.I.B. di Salem (\"Ground Investigation Bureau - Ufficio per le indagini della superficie\"), \u00e8 la migliore e forse unica vera amica e collaboratrice di Alita nel periodo in cui la protagonista lavora per conto di Salem.\nKaos.\nFiglio di Desty Nova, \u00e8 un uomo dotato di eccezionali poteri psichici, lavora per trovare un accordo tra Salem e la Superficie, ed \u00e8 amico di Alita.\nJim Roscoe.\nAssistente di Desty Nova. Bench\u00e9 non ne sia toccato direttamente, impazzisce quando Desty Nova rivela un segreto che riguarda gli abitanti \"maggiorenni\" di Salem. In seguito, scopre un altro segreto su tutti i cittadini di Salem e ordina al suo robot \"Satumode\" di distruggere tutto. Attualmente \u00e8 morto. Un backup della sua mente \u00e8 contenuto dentro \"Satumode\".\nSatumode.\nCostrutto nanotecnologico/robot creato dall'assistente di Desty Nova. La sua mente \u00e8 una copia di quella del suo creatore. Attualmente \u00e8 quiescente e posto in cima a una colonna in una piazza di Salem.\nCaerula Sanguis.\nDonna vampiro nata a Erdely nel 1808, conosciuta anche come \"Vilma Fachiri\", Chin Chi e altri nomi, \u00e8 quasi immortale. \u00c8 una abilissima conoscitrice delle arti marziali cinesi e fondatrice di alcune scuole di arti marziali. Ha la facolt\u00e0 di prevedere le mosse degli avversari. Oltre a questo, \u00e8 la direttrice della \"Stella Nursery Society\", uno dei pochissimi orfanotrofi esistenti che si prenda effettivamente cura dei bambini (in conseguenza della diffusa immortalit\u00e0 in quella societ\u00e0, i bambini non sono generalmente considerati).\nQu Tuang.\nCapitano dei \"Guntroll\". Lavora nella \"Stella Nursery Society\". \u00c8 una cyborg e una combattente esperta di arti marziali cinesi.\nArthur Farrell.\nCapo di una comunit\u00e0 di scampati al periodo di freddo seguito alla caduta del meteorite. Appartiene alla seconda generazione. L'espressione \"Last Order\" \u00e8, apparentemente, sua. Il suo nome \u00e8 anche un riferimento al ciclo arturiano, fatto frequente in questa parte della storia."}
{"id": "2625360", "revid": "1543377", "url": "https://it.wikipedia.org/wiki?curid=2625360", "title": "Cumaral", "text": "Cumaral \u00e8 un comune della Colombia facente parte del dipartimento di Meta.\nIl centro abitato venne fondato da Avelino Rosas, Manuel Saavedra Hern\u00e1ndez, Eustorgio Pinz\u00f3n Machado, Faustino Pulido Rojas, Pr\u00f3spero A. Pe\u00f1a, Jorge Varela, Jos\u00e9 Genay, David Hern\u00e1ndez e Oliverio Castro nel 1901, mentre l'istituzione del comune \u00e8 del 3 luglio 1955."}
{"id": "2625369", "revid": "1543377", "url": "https://it.wikipedia.org/wiki?curid=2625369", "title": "El Calvario", "text": "El Calvario \u00e8 un comune della Colombia facente parte del dipartimento di Meta.\nIl centro abitato venne fondato nel 1911, mentre l'istituzione del comune \u00e8 del 1945."}
{"id": "2625370", "revid": "287204", "url": "https://it.wikipedia.org/wiki?curid=2625370", "title": "Bhiwandi", "text": "Bhiwandi (\u0628\u06be\u0648\u0646\u0688\u06cc in urdu) \u00e8 una suddivisione dell'India, classificata come \"municipal corporation\", di 598.703 abitanti, situata nel distretto di Thane, nello stato federato del Maharashtra. In base al numero di abitanti la citt\u00e0 rientra nella classe I (da 100.000 persone in su).\nSituata 50\u00a0km a nord-est di Mumbai, \u00e8 parte integrante della corporazione municipale di Bhiwandi-Nizampur, che costituisce un'unica amministrazione comunale. Bhiwandi \u00e8 famosa per le sue industrie tessili.\nGeografia fisica.\nLa citt\u00e0 \u00e8 situata a 19\u00b0 18' 0 N e 73\u00b0 4' 0 E e ha un'altitudine di 23 .\nSociet\u00e0.\nEvoluzione demografica.\nAl censimento del 2001 la popolazione di Bhiwandi assommava a 598.703 persone, delle quali 367.858 maschi e 230.845 femmine. I bambini di et\u00e0 inferiore o uguale ai sei anni assommavano a 82.978, dei quali 42.800 maschi e 40.178 femmine. Infine, coloro che erano in grado di saper almeno leggere e scrivere erano 393.996, dei quali 263.648 maschi e 130.348 femmine."}
{"id": "2625371", "revid": "1543377", "url": "https://it.wikipedia.org/wiki?curid=2625371", "title": "El Castillo (Colombia)", "text": "El Castillo \u00e8 un comune della Colombia facente parte del dipartimento di Meta.\nIl centro abitato venne fondato da Juan de Dios Moreno, Francisco Urrea Aguirre, Luis Maria Cardenas, Federico Ortiz, Alicia Matilde Pineda, Laura Rosa Duque de Urrea e Edelmira Loaiza nel 1954, mentre l'istituzione del comune \u00e8 del 19 febbraio 1976."}
{"id": "2625372", "revid": "339392", "url": "https://it.wikipedia.org/wiki?curid=2625372", "title": "Chennai International Airport", "text": ""}
{"id": "2625374", "revid": "1543377", "url": "https://it.wikipedia.org/wiki?curid=2625374", "title": "El Dorado (Colombia)", "text": "El Dorado \u00e8 un comune della Colombia facente parte del dipartimento di Meta.\nIl centro abitato venne fondato da El\u00edas Forero, Pl\u00e1cido Vel\u00e1squez, Victoriano Lozano e Evangelista Rivera nel 1963, mentre l'istituzione del comune \u00e8 del 24 novembre 1992."}
{"id": "2625382", "revid": "729019", "url": "https://it.wikipedia.org/wiki?curid=2625382", "title": "Aeroporto Internazionale Sardar Vallabhbhai Patel", "text": "L'Aeroporto di Sardar Vallabhbhai Patel \u00e8 un aeroporto situato a 8 km da Ahmedabad, in India. L'aeroporto prende nome in omaggio a Vallabhbhai Patel."}
{"id": "2625383", "revid": "339392", "url": "https://it.wikipedia.org/wiki?curid=2625383", "title": "Sardar Vallabhbhai Patel International Airport", "text": ""}
{"id": "2625388", "revid": "287204", "url": "https://it.wikipedia.org/wiki?curid=2625388", "title": "Cincinnati Open 1993", "text": "Il Cincinnati Open 1993 (conosciuto anche come \"Thriftway ATP Championships\" per motivi di sponsorizzazione) \u00e8 stato un torneo di tennis giocato sul cemento. \u00c8 stata la 92\u00aa edizione del Cincinnati Open, che fa parte della categoria Super 9 nell'ambito dell'ATP Tour 1993. Il torneo si \u00e8 giocato a Cincinnati in Ohio negli USA, dal 9 al 16 agosto 1993.\nCampioni.\nSingolare.\n Michael Chang ha battuto in finale Stefan Edberg, 7\u20135, 0\u20136, 6\u20134\nDoppio.\n Andre Agassi / Petr Korda hanno battuto in finale Stefan Edberg / Henrik Holm 6\u20134, 7\u20136"}
{"id": "2625397", "revid": "729019", "url": "https://it.wikipedia.org/wiki?curid=2625397", "title": "Aeroporto Internazionale Rajiv Gandhi", "text": "L'Aeroporto Internazionale di Hyderabad, conosciuto anche come Rajiv Gandhi International Airport, \u00e8 un aeroporto situato a 22 km dalla citt\u00e0 di Hyderabad, in India."}
{"id": "2625398", "revid": "486946", "url": "https://it.wikipedia.org/wiki?curid=2625398", "title": "Rajiv Gandhi International Airport", "text": ""}
{"id": "2625400", "revid": "297059", "url": "https://it.wikipedia.org/wiki?curid=2625400", "title": "Hyderabad, India", "text": ""}
{"id": "2625403", "revid": "468892", "url": "https://it.wikipedia.org/wiki?curid=2625403", "title": "Ren\u00e9 Kolldehoff", "text": ""}
{"id": "2625404", "revid": "287204", "url": "https://it.wikipedia.org/wiki?curid=2625404", "title": "IC 427", "text": "IC 427 \u00e8 una nebulosa a riflessione nella costellazione di Orione.\nSi tratta di una sezione della grande nebulosa oscura nota come LDN 1641, che si estende a sud della Nebulosa di Orione e che ospita un gran numero di oggetti HH e diverse stelle variabili note, fra le quali spicca V380\u00a0Orionis, una stella Ae/Be di Herbig molto giovane e calda. IC\u00a0427 si trova poco a nord della nebulosa NGC 1999, che \u00e8 quella che avvolge questa stella, che sarebbe pure responsabile dell'illuminazione delle nebulose circostanti; la sua distanza, pari a 1500 anni luce (460\u00a0parsec), la colloca nella regione del Complesso di Orione.\nLDN 1641 contiene al suo interno anche una ricca popolazione stellare ancora avvolta nei gas, le cui componenti sono osservabili specialmente nella banda dell'infrarosso. La sezione settentrionale, LDN\u00a01641\u00a0nord, \u00e8 in particolare oggetto di studio a causa della presenza di un'estesa popolazione di protostelle e stelle T\u00a0Tauri: in questo settore le stelle meno giovani sono due giganti gialle la cui et\u00e0 si aggira sui 6 milioni di anni, a cui si aggiungono una decina di astri dall'et\u00e0 inferiore ai 2 milioni di anni."}
{"id": "2625407", "revid": "729019", "url": "https://it.wikipedia.org/wiki?curid=2625407", "title": "Aeroporto Internazionale di Trivandrum", "text": "L'Aeroporto Internazionale di Trivandrum (IATA: TRV, ICAO: VOTV) \u00e8 un aeroporto situato a 3,7\u00a0km dal centro di Thiruvananthapuram, in India.\nL'aeroporto \u00e8 hub per la compagnia aerea Air-India Express\nL'aeroporto dispone di voli diretti per molte mete internazionali, tra cui: Kuwait, Dubai, Singapore, Mal\u00e9, Colombo, Sharjah, Mascate, Bahrain, Doha, Gedda e Abu Dhabi. \u00c8 collegato con Chennai, Delhi, Mumbai, Hyderabad, Goa e Bangalore da voli domestici."}
{"id": "2625411", "revid": "339392", "url": "https://it.wikipedia.org/wiki?curid=2625411", "title": "Trivandrum International Airport", "text": ""}
{"id": "2625415", "revid": "27534349", "url": "https://it.wikipedia.org/wiki?curid=2625415", "title": "Vasai", "text": ""}
{"id": "2625417", "revid": "135491", "url": "https://it.wikipedia.org/wiki?curid=2625417", "title": "Tarzan, l'uomo scimmia", "text": ""}
{"id": "2625419", "revid": "122687070", "url": "https://it.wikipedia.org/wiki?curid=2625419", "title": "Cyril Cusack", "text": "Biografia.\nNato in Sudafrica da madre inglese e padre irlandese, nel 1945 spos\u00f2 l'attrice Maureen Kiely, deceduta nel 1977 per problemi cardiaci; dal matrimonio nacquero cinque figli: Paul (regista); Sin\u00e9ad (attrice); Sorcha (attrice); Niamh (attrice) e P\u00e0draig (produttore). Nel 1979 Cusack convol\u00f2 a nuove nozze con Mary Rose Cunningham, con la quale aveva una relazione gi\u00e0 ai tempi del primo matrimonio. Da lei ebbe una figlia, Catherine, anch'essa attrice; il loro matrimonio dur\u00f2 fino al 1993, anno della morte di Cusack, dovuta a una forma atipica di SLA."}
{"id": "2625421", "revid": "135491", "url": "https://it.wikipedia.org/wiki?curid=2625421", "title": "Tarzan, l'uomo scimmia (film 1932)", "text": ""}
{"id": "2625430", "revid": "339392", "url": "https://it.wikipedia.org/wiki?curid=2625430", "title": "Associazione Calcio Venezia", "text": ""}
{"id": "2625433", "revid": "405275", "url": "https://it.wikipedia.org/wiki?curid=2625433", "title": "Kid bu", "text": ""}
{"id": "2625435", "revid": "767487", "url": "https://it.wikipedia.org/wiki?curid=2625435", "title": "Ignacio Eizaguirre", "text": "Carriera.\nGiocatore.\nClub.\nCresce con il Lagun Artea, societ\u00e0 minore della realt\u00e0 calcistica basca, per passare nel 1936 alla Real Sociedad con cui esordisce nella Segunda Divisi\u00f3n spagnola al termine della Guerra civile spagnola, durante la stagione 1939-1940.\nL'esordio nel massimo campionato iberico avviene nella stagione 1941-1942, a seguito del suo passaggio tra le file del Valencia. Con il nuovo club milita per otto stagioni, durante le quali conquista la nazionale spagnola e conquista tre scudetti, unitamente ad una Coppa del Generalisimo.\nAl termine dell'esperienza valenzana torna alla Real Sociedad, con cui resta altre sei stagioni, per un totale di 186 presenze con la squadra basca.\nTermina la carriera da giocatore all'Osasuna nel 1959.\nNazionale.\nLa Nazionale spagnola lo vide in campo 18 volte, il cui esordio risale all'11 marzo 1945, durante Spagna-Portogallo (2-2).\nPartecip\u00f2 al Mondiale brasiliano del 1950.\nAllenatore.\nL'anno successivo diventa allenatore della squadra navarra, incarico ricoperto fino all'esonero avvenuto il 20 marzo 1960.\nLa sua ultima esperienza su una panchina della Primera Divisi\u00f3n spagnola risale al 1965-1966, quando allena il Siviglia."}
{"id": "2625437", "revid": "339392", "url": "https://it.wikipedia.org/wiki?curid=2625437", "title": "Good Bu", "text": ""}
{"id": "2625441", "revid": "1522738", "url": "https://it.wikipedia.org/wiki?curid=2625441", "title": "Amar Shonar Bangla", "text": "Amar Shonar Bangla (Mio Bengala dorato) (Bangla: \u0986\u09ae\u09be\u09b0 \u09b8\u09cb\u09a8\u09be\u09b0 \u09ac\u09be\u0982\u09b2\u09be) \u00e8 una canzone scritta nel 1905 dal poeta bengalese Rabindranath Tagore, Premio Nobel nel 1913. Le prime dieci righe della canzone sono state adottate nel 1972 come inno nazionale del Bangladesh.\nIl termine \"Shonar\" significa letteralmente \"fatto d'oro\", ma, nel testo, \"Shonar Bangla\" rappresenta sia la preziosit\u00e0 del Bengala (\"Bangla\") sia un riferimento al colore dorato delle risaie prima del raccolto.\nIl brano \u00e8 stato scritto nel 1906 durante il periodo di Bangabhanga (\"B\u00f4ngobh\u00f4ngo\" - dal 1905 al 1911) in cui il governo britannico tent\u00f2 una divisione della Provincia del Bengala in due met\u00e0, su base religiosa (Bengala Occidentale, a maggioranza Ind\u00f9, e Bengala Orientale, a maggioranza islamica). Questa canzone fa parte di un pi\u00f9 ampio \"corpus\" di testi di ispirazione nazionalista sorti in quel periodo per ravvivare lo spirito unitario della nazione bengalese.\nLa musica fu trascritta dalla nipote di Tagore, Indira Devi, dopo averla ascoltata direttamente dallo scrittore. Si dice che la musica di questa canzone sia stata ispirata dalla canzone \"Kothay Pabo Tare\" (Bangla: \u0995\u09cb\u09a5\u09be\u09af\u09bc \u09aa\u09be\u09ac\u09cb \u09a4\u09be\u09b0\u09c7) del cantante \"Baul\" Harkara Gagan.\nLe prime 10 righe di questa canzone costituiscono dal 1972 l'inno nazionale del Bangladesh. La traduzione inglese \u00e8 stata fatta dallo studioso bengalese Syed Ali Ihsan.\nCollegamenti esterni.\nL'inno nazionale del Bangladesh"}
{"id": "2625446", "revid": "287204", "url": "https://it.wikipedia.org/wiki?curid=2625446", "title": "New York Knicks 1949-1950", "text": "La stagione 1949-50 dei New York Knicks fu la 4\u00aa nella NBA per la franchigia.\nI New York Knicks arrivarono secondi nella \"Eastern Division\" con un record di 40-28. Nei play-off vinsero nella semifinale di division con i Washington Capitols (2-0), perdendo poi la finale di division con i Syracuse Nationals (2-1)."}
{"id": "2625449", "revid": "599013", "url": "https://it.wikipedia.org/wiki?curid=2625449", "title": "Aleksandr Bary\u0161nikov", "text": "Ha un primato di 22,00 m che \u00e8 stato anche record mondiale dal 1976 al 1978. In carriera ha vinto un argento e un bronzo ai giochi olimpici rispettivamente del 1980 e del 1976. A lui si deve l'introduzione della tecnica rotatoria di lancio, usata per la prima volta in gara nel 1972."}
{"id": "2625454", "revid": "72396", "url": "https://it.wikipedia.org/wiki?curid=2625454", "title": "Paul Neuhuys", "text": "Biografia.\nFiglio di un padre discendente da pittori fiamminghi e da una madre svizzera, \u00e8 originario di Anversa, paese fiammingo, ma ha scritto essenzialmente in francese. Fu un discepolo del movimento Dada. Cre\u00f2, con Willy Koninck, la rivista \"Ca ira!\" che si voleva aperta alle avanguardie europee. Questa rivista fu incoraggiata da A. Salmon, Jean Cocteau, P. Pia, e fece conoscere Charles Plisnier, Cl\u00e9ment Pansaers, G\u00e9o Norge, Henri Michaux, Michel de Ghelderode, Marcel Lecomte, Marcel Mari\u00ebn, Fernand Dumont.\nCollegamenti esterni.\nhttp://caira.over-blog.com/"}
{"id": "2625456", "revid": "287204", "url": "https://it.wikipedia.org/wiki?curid=2625456", "title": "Cleveland Cavaliers 1980-1981", "text": "La stagione 1980-81 dei Cleveland Cavaliers fu l'11\u00aa nella NBA per la franchigia.\nI Cleveland Cavaliers arrivarono quinti nella \"Central Division\" della \"Eastern Conference\" con un record di 28-54, non qualificandosi per i play-off.\nStaff tecnico.\nAllenatori: Bill Musselman (25-46) , Don Delaney (3-8)\nVice-allenatori: Larry Creger, Gerald Oliver"}
{"id": "2625460", "revid": "287204", "url": "https://it.wikipedia.org/wiki?curid=2625460", "title": "Minneapolis Lakers 1950-1951", "text": "La stagione 1950-51 dei Minneapolis Lakers fu la 3\u00aa nella NBA per la franchigia.\nI Minneapolis Lakers vinsero la \"Western Division\" con un record di 44-24. Nei play-off vinsero la semifinale di division con gli Indianapolis Olympians (2-1), perdendo poi la finale di division con i Rochester Royals (3-1)."}
{"id": "2625464", "revid": "1318658", "url": "https://it.wikipedia.org/wiki?curid=2625464", "title": "Minneapolis Lakers 1951-1952", "text": "La stagione 1951-52 dei Minneapolis Lakers fu la 4\u00aa nella NBA per la franchigia.\nI Minneapolis Lakers arrivarono secondi nella \"Western Division\" con un record di 40-26. Nei play-off vinsero la semifinale di division con gli Indianapolis Olympians (2-0), la finale di division con i Rochester Royals (3-1), vincendo poi il titolo battendo nella finale NBA i New York Knicks (4-3)."}
{"id": "2625466", "revid": "1318658", "url": "https://it.wikipedia.org/wiki?curid=2625466", "title": "Minneapolis Lakers 1952-1953", "text": "La stagione 1952-53 dei Minneapolis Lakers fu la 5\u00aa nella NBA per la franchigia.\nI Minneapolis Lakers vinsero la \"Western Division\" con un record di 48-22. Nei play-off vinsero la semifinale di division con gli Indianapolis Olympians (2-0), la finale di division con i Fort Wayne Pistons (3-2), vincendo poi il titolo battendo nella finale NBA i New York Knicks (4-1)."}
{"id": "2625470", "revid": "1318658", "url": "https://it.wikipedia.org/wiki?curid=2625470", "title": "Minneapolis Lakers 1953-1954", "text": "La stagione 1953-54 dei Minneapolis Lakers fu la 6\u00aa nella NBA per la franchigia.\nI Minneapolis Lakers vinsero la \"Western Division\" con un record di 46-26. Nei play-off, dopo aver vinto le tre partite del primo turno, disputate con Rochester Royals e Fort Wayne Pistons in un girone all'italiana, vinsero la finale di division con i Rochester Royals (2-1), vincendo poi il titolo battendo nella finale NBA i Syracuse Nationals (4-3)."}
{"id": "2625471", "revid": "287204", "url": "https://it.wikipedia.org/wiki?curid=2625471", "title": "Cincinnati Open 1992", "text": "Il Cincinnati Open 1992 (conosciuto anche come \"Thriftway ATP Championships\" per motivi di sponsorizzazione) \u00e8 stato un torneo di tennis giocato sul cemento.\n\u00c8 stata la 91\u00aa edizione del Cincinnati Open, che fa parte della categoria Super 9 nell'ambito dell'ATP Tour 1992. Il torneo si \u00e8 giocato a Cincinnati in Ohio negli USA, dal 10 al 17 agosto 1992.\nCampioni.\nSingolare.\n Pete Sampras ha battuto in finale Ivan Lendl, 6\u20133, 3\u20136, 6\u20133\nDoppio.\n Todd Woodbridge / Mark Woodforde hanno battuto in finale Patrick McEnroe / Jonathan Stark 7\u20136, 6\u20134"}
{"id": "2625473", "revid": "287204", "url": "https://it.wikipedia.org/wiki?curid=2625473", "title": "Minneapolis Lakers 1954-1955", "text": "La stagione 1954-55 dei Minneapolis Lakers fu la 7\u00aa nella NBA per la franchigia.\nI Minneapolis Lakers arrivarono secondi nella \"Western Division\" con un record di 40-32. Nei play-off vinsero la semifinale di division con i Rochester Royals (2-1), perdendo poi la finale di division con i Fort Wayne Pistons (3-1)."}
{"id": "2625475", "revid": "767487", "url": "https://it.wikipedia.org/wiki?curid=2625475", "title": "Willie Pettigrew", "text": "Nel 2014 \u00e8 stato inserito nella hall of fame del ."}
{"id": "2625478", "revid": "355597", "url": "https://it.wikipedia.org/wiki?curid=2625478", "title": "William Pettigrew", "text": ""}
{"id": "2625479", "revid": "287204", "url": "https://it.wikipedia.org/wiki?curid=2625479", "title": "Minneapolis Lakers 1955-1956", "text": "La stagione 1955-56 dei Minneapolis Lakers fu l'8\u00aa nella NBA per la franchigia.\nI Minneapolis Lakers arrivarono secondi nella \"Western Division\" con un record di 33-39. Nei play-off, dopo aver vinto il \"tie-breaker\" con i St. Louis Hawks, persero la semifinale di division, sempre con la squadra di St. Louis (2-1)."}
{"id": "2625481", "revid": "287204", "url": "https://it.wikipedia.org/wiki?curid=2625481", "title": "Cincinnati Open 1991", "text": "Il Cincinnati Open 1991 (conosciuto anche come \"Thriftway ATP Championships\" per motivi di sponsorizzazione) \u00e8 stato un torneo di tennis giocato sul cemento.\n\u00c8 stata la 90\u00aa edizione del Cincinnati Open, che fa parte della categoria Super 9 nell'ambito dell'ATP Tour 1991. Il torneo si \u00e8 giocato a Cincinnati in Ohio negli USA, dal 12 al 19 agosto 1991.\nCampioni.\nSingolare.\n Guy Forget ha battuto in finale Pete Sampras, 2\u20136, 7\u20136, 6\u20134\nDoppio.\n Ken Flach / Robert Seguso hanno battuto in finale Grant Connell / Glenn Michibata 6\u20133, 6\u20134"}
{"id": "2625482", "revid": "287204", "url": "https://it.wikipedia.org/wiki?curid=2625482", "title": "Minneapolis Lakers 1956-1957", "text": "La stagione 1956-57 dei Minneapolis Lakers fu la 9\u00aa nella NBA per la franchigia.\nI Minneapolis Lakers vinsero la \"Western Division\" con un record di 34-38. Nei play-off, dopo aver perso il \"tie-breaker\" con i St. Louis Hawks, vinsero la semifinale di division con i Fort Wayne Pistons (2-0), perdendo poi la finale di division con i St. Louis Hawks (3-0)."}
{"id": "2625486", "revid": "287204", "url": "https://it.wikipedia.org/wiki?curid=2625486", "title": "Minneapolis Lakers 1957-1958", "text": "La stagione 1957-58 dei Minneapolis Lakers fu la 10\u00aa nella NBA per la franchigia.\nI Minneapolis Lakers arrivarono quarti nella \"Western Division\" con un record di 19-53, non qualificandosi per i play-off."}
{"id": "2625487", "revid": "729019", "url": "https://it.wikipedia.org/wiki?curid=2625487", "title": "William Hall Yale", "text": "\u00c8 stato un avvocato e vicegovernatore del Minnesota sotto il governatore Horace Austin."}
{"id": "2625489", "revid": "422900", "url": "https://it.wikipedia.org/wiki?curid=2625489", "title": "William H. Yale", "text": ""}
{"id": "2625490", "revid": "6923", "url": "https://it.wikipedia.org/wiki?curid=2625490", "title": "Fausto Colombo", "text": "Biografia.\nLaureato in Filosofia nel 1978 presso l'Universit\u00e0 Cattolica del Sacro Cuore, ha conseguito nel 1982 la Specializzazione in Scienze della Comunicazione presso la Scuola Superiore delle Comunicazioni Sociali della stessa universit\u00e0.\nDal 1987 al 1998 \u00e8 stato ricercatore presso la facolt\u00e0 di Scienze dell'Educazione dell'Universit\u00e0 Cattolica, dove \u00e8 poi stato professore associato dal 1998 (prima presso la Facolt\u00e0 di Lettere e Filosofia e poi presso la Facolt\u00e0 di Scienze Politiche) e professore ordinario dal 2003 presso la Facolt\u00e0 di Scienze Politiche (ora Facolt\u00e0 di Scienze Politiche e Sociali).\nHa ideato e fondato nel 1994 l'Osservatorio sulla Comunicazione: centro di ricerca sui media dell'Universit\u00e0 di cui \u00e8 stato direttore fino al 2012.\nDal 2013 al 2016 \u00e8 stato professore incaricato del corso Genres and Formats presso l'Universit\u00e0 della Svizzera Italiana, Lugano (CH).\n\u00c8 stato Visiting Professor nel 2014 presso il Celsa, Universit\u00e9 Sorbonne (Paris) e nel 2018 a Lione presso l'Universit\u00e9 Lumi\u00e8re Paris 2.\n\u00c8 stato infine titolare della UNESCO Chair in Comunicazione Internazionale presso l'Universit\u00e9 Stendhal di Grenoble nel 2015.\nColombo \u00e8 stato Vicepresidente del Comitato Regionale per la Radio e la Televisione della Regione Lombardia, consulente per il Summit della Comunicazione di Telecom, membro del Comitato Scientifico della Triennale di Milano, revisore di progetti europei e italiani e coordinatore di Progetti di Ricerca di Interesse Nazionale.\n\u00c8 direttore del Dipartimento di Scienze della Comunicazione e dello Spettacolo dell'Universit\u00e0 Cattolica del Sacro Cuore e docente del corso di Teoria della comunicazione dei media e di Media e politica presso la facolt\u00e0 di Scienze Politiche della stessa Universit\u00e0. \u00c8 delegato alle attivit\u00e0 di comunicazione e promozione dell\u2019immagine dell'Universit\u00e0 Cattolica.\n\u00c8 coordinatore del corso di laurea triennale Comunicazione e societ\u00e0 e direttore del Master in Comunicazione, Marketing Digitale e Pubblicit\u00e0 Interattiva dal 2011.\nInteressi di ricerca.\nAutore di saggi e libri nei quali i principali temi trattati sono la storia dell'industria culturale italiana, gli effetti sociali della digitalizzazione, il ruolo delle generazioni nella societ\u00e0 e la storia della generazione dei Baby Boomer italiani.\nFin dagli inizi della carriera scientifica Colombo si \u00e8 occupato del legame tra digitalizzazione e trasformazioni sociali. Nel primo volume \"Gli archivi imperfetti\" (Milano, Vita e Pensiero 1986) ho studiato i legami fra la nascita degli archivi informatici e la memoria sociale. Sul complesso fenomeno della digitalizzazione ha curato nel 1994, con Gianfranco Bettetini, il volume \"Le nuove tecnologie della comunicazione\" (Milano, Bompiani), e poi \"La digitalizzazione dei media\" (a cura di, Roma, Carocci 2007). Nella fase pi\u00f9 recente dei suoi studi, Colombo si \u00e8 inserito nel filone dell\u2019analisi critica delle rete, sia con il volume \"Il potere socievole. Storia e critica dei social media\" (Milano:Bruno Mondadori 2013), sia con una serie di saggi in inglese e francese su fenomeni come il trolling, il controllo dei dati e le sfide alla privacy.\nAmpio l'interesse sul tema circa il legame fra i fenomeni della digitalizzazione e l\u2019appartenenza generazionale o alla classe di et\u00e0, anche attraverso indagini empiriche, utilizzando sia surveys sia metodologie qualitative. Tra le pubblicazioni pi\u00f9 importanti (con Piermarco Aroldi e Simone Carlo) \"New Elders, Old Divides: ICTs, Inequalities and Well Being amongst Young Elderly Italians\".\nNegli ultimi anni Colombo ha approfondito il tema della discourse analysis, con applicazioni anche al ruolo della fotografia e alla diffusione di immagini online (in particolar con \"Imago Pietatis. Indagine su fotografia e compassione.\""}
{"id": "2625491", "revid": "767487", "url": "https://it.wikipedia.org/wiki?curid=2625491", "title": "McCoy Ingram", "text": ""}
{"id": "2625495", "revid": "287204", "url": "https://it.wikipedia.org/wiki?curid=2625495", "title": "Minneapolis Lakers 1958-1959", "text": "La stagione 1958-59 dei Minneapolis Lakers fu l'11\u00aa nella NBA per la franchigia.\nI Minneapolis Lakers arrivarono secondi nella \"Western Division\" con un record di 33-39. Nei play-off vinsero la semifinale di division con i Detroit Pistons (2-1), la finale di division con i St. Louis Hawks (4-2), perdendo poi la finale NBA con i Boston Celtics (4-0)."}
{"id": "2625496", "revid": "466539", "url": "https://it.wikipedia.org/wiki?curid=2625496", "title": "Il meglio di Roald Dahl", "text": "Il meglio di Roald Dahl (\"The Best of Roald Dahl\") \u00e8 una raccolta di 25 racconti di Dahl gi\u00e0 editi. La prima edizione \u00e8 del 1978, pubblicata dalla casa editrice Vintage Books."}
{"id": "2625497", "revid": "767487", "url": "https://it.wikipedia.org/wiki?curid=2625497", "title": "Cincinnati Open 1990", "text": "Il Cincinnati Open 1990 (conosciuto anche come \"Thriftway ATP Championships\" per motivi di sponsorizzazione) \u00e8 stato un torneo di tennis giocato sul cemento.\n\u00c8 stata la 89\u00aa edizione del Cincinnati Open, che fa parte della categoria Super 9 nell'ambito dell'ATP Tour 1990. Il torneo si \u00e8 giocato a Cincinnati in Ohio negli USA, dal 13 al 20 agosto 1990.\nCampioni.\nSingolare.\n Stefan Edberg ha battuto in finale Brad Gilbert, 6\u20131, 6\u20131\nDoppio.\n Darren Cahill / Mark Kratzmann hanno battuto in finale Neil Broad / Gary Muller 7\u20136, 6\u20134"}
{"id": "2625499", "revid": "697352", "url": "https://it.wikipedia.org/wiki?curid=2625499", "title": "Coppa di Francia 2001-2002", "text": "La 85\u00aa edizione della Coppa di Francia, quella 2001-2002, fu vinta dal FC Lorient, che grazie alla vittoria si qualific\u00f2 per la Coppa UEFA."}
{"id": "2625500", "revid": "93556", "url": "https://it.wikipedia.org/wiki?curid=2625500", "title": "Sentinella (F 598)", "text": "La nave Sentinella, contrassegnata dalla sigla F 598, \u00e8 stata una unit\u00e0 della Marina Militare italiana che ha cambiato pi\u00f9 volte nome, classificazione e sigla durante la sua vita operativa.\nServizio.\nLa sua costruzione \u00e8 avvenuta nel cantiere navale di Monfalcone negli stabilimenti dei Cantieri Riuniti dell'Adriatico. La nave al momento dell'ordine era classificata Vedetta antisommergibile, con la sigla VAS 470, ma prima che la sua costruzione venisse avviata, venne riclassificata pattugliatore e ribattezzata \"Sentinella\", con la sigla P 470 che in fase di costruzione venne poi cambiata con la sigla P 499. L'unit\u00e0 venne impostata sugli scali il 21 gennaio 1954, varata il 13 novembre 1955 e consegnata alla Marina Militare il 20 settembre 1956, ma gi\u00e0 pochi giorni dopo il 29 settembre, venne riclassificata corvetta antisommergibile con il nuovo distintivo ottico F 598.\nL'apparato motore era costituito da quattro motori diesel, la cui potenza totale era di 10000 CV che consentiva all'unit\u00e0 di raggiungere la velocit\u00e0 di 28 nodi.\nL'armamento originario era costituito da un impianti binato 40/56mm, un porcospino, due lanciamombe Menon '54, uno scaricabombe per nove bombe antisommergibile sul lato sinistro ad estrema poppa e due lanciasiluri a slitta da 450mm, lanciabili ad estrema poppa.\nLo scafo, molto simile a quello della motocannoniera convertibile , aveva all'estrema poppa una struttura \u201ca sbalzo\u201d e le due unit\u00e0 furono caratterizzate dal comune problema progettuale, non completamente risolto, che era la tendenza ad alta velocit\u00e0 di alzare troppo la prora con conseguente perdita di velocit\u00e0 per l'eccessivo sforzo. Altro problema che venne evidenziato alle prime prove di alta velocit\u00e0 erano i violenti spruzzi che s'infrangevano in plancia, che venne rimediato proteggendo la plancia con un parabrezza in plexiglas e dotando la prora con un paraspruzzi, mentre per eliminare la tendenza a sollevare la prua ad alta velocit\u00e0, diversamente dalla la motocannoniera, che ebbe un prolungamento verso poppa della sola opera viva, la corvetta ebbe un prolungamento verso poppa della sola opera morta, ma nessuna delle due soluzioni fu considerato soddisfacente.\nNel 1960 la nave venne avviata a lavori di trasformazione all'Arsenale di Taranto, nel corso dei quali gli inconvenienti che si erano manifestati nei primi anni di servizio vennero completamente eliminati, con la prora completamente ricostruita, dall'altezza del porcospino, l'eliminazione del paraspruzzi e la modifica dell'estrema poppa con l'eliminazione della struttura a sbalzo e l'adozione di uno specchio di poppa\nleggermente arcuato. La lunghezza venne aumentata a 51,10 metri e il dislocamento raggiunse 344 tonnellate, e lo spazio disponibile utilizzato per due casse di nafta supplementari. Nel corso dei lavori vennero sostituiti i motori tipo MB 511 da 2.500\u00a0hp con i nuovi motori tipo MB 518 da 3.000\u00a0hp, con incremento della potenza massima disponibile di 2.000\u00a0hp ed un aumento della velocit\u00e0 che raggiungeva i 30 nodi.\nFulmine.\nAl termine dei lavori la nave, riclassificata motocannoniera, rientr\u00f2 in servizio il 1\u00ba maggio 1965 con la sigla P 499 e venne ribattezzata \"Fulmine\" il 1\u00ba settembre successivo. Il suo equipaggio era composto da 70 componenti.\nNel corso della sua attivit\u00e0 operativa il principale impiego operativo fu la \"vigilanza pesca\" nel Canale di Sicilia e nel Mar Adriatico, ma l'unit\u00e0 venne anche impiegata in molte esercitazioni insieme alle unit\u00e0 d'altura della Squadra Navale.\nL'unit\u00e0 dopo essere stata trasformata in motocannoniera \u00e8 stata anche utilizzate per la sperimentazione del primo esemplare di cannone da 76/62 mm \"Compatto\".\nLa nave venne posta in disarmo il 1\u00ba maggio 1970.\nNome.\nIl nome \"Sentinella\" \u00e8 stato ereditato da un pattugliatore della Classe Esploratore in servizio nel X Gruppo Navale nel Mar Rosso.\nIl nome \"Fulmine\" in precedenza nella Regia Marina apparteneva ad un cacciatorpediniere della Classe Folgore affondato nel corso della seconda guerra mondiale."}
{"id": "2625504", "revid": "599013", "url": "https://it.wikipedia.org/wiki?curid=2625504", "title": "Materiale composito", "text": "In scienza dei materiali, un materiale composito \u00e8 un materiale eterogeneo, cio\u00e8 costituito da due o pi\u00f9 fasi con propriet\u00e0 fisiche differenti, le cui propriet\u00e0 sono molto migliori di quelle delle fasi che lo costituiscono. Solitamente, le diverse fasi nel composito sono costituite da materiali diversi, come nel caso di compositi di fibra di carbonio e resina epossidica. Vi sono tuttavia delle eccezioni in cui le diverse fasi sono fatte dello stesso materiale, come ad esempio SiC/SiC e Polipropilene autorinforzato (SRPP). I materiali compositi possono essere sia artificiali che naturali. Alcuni esempi di materiali compositi presenti in natura sono il legno, in cui fibre di cellulosa sono disperse in una fase di lignina, e le ossa, in cui il collagene \u00e8 rinforzato da apatite minerale.\nStoria.\nI pi\u00f9 primitivi materiali compositi artificiali furono i mattoni, costituiti da paglia e fango combinati insieme; il libro Biblico dell'Esodo parla degli Israeliti oppressi dal Faraone che erano costretti a preparare mattoni senza paglia. L'antico processo della lavorazione del mattone pu\u00f2 ancora essere visto sui dipinti tombali egiziani nel Metropolitan Museum of Art.\nPi\u00f9 tardi furono messi a punto altri materiali compositi, tra cui il compensato, il calcestruzzo, e l'insieme di calcestruzzo e tondini di ferro (chiamato cemento armato).\nStruttura dei materiali compositi.\nI singoli materiali che formano i compositi sono chiamati costituenti, e a seconda della loro funzione prendono il nome di matrice e rinforzo (o carica).\nL'insieme di queste due parti costituisce un prodotto in grado di garantire propriet\u00e0 meccaniche elevatissime (a questo scopo fondamentale \u00e8 la cura dell'adesione interfacciale tra rinforzo e matrice) e massa volumica decisamente bassa: per questo motivo i compositi sono largamente usati nelle applicazioni dove la leggerezza \u00e8 cruciale, aeronautica \"in primis\".\nMatrice.\nLa matrice \u00e8 costituita da una fase continua omogenea, che ha il compito di:\nA seconda della natura della matrice, i materiali compositi si suddividono in varie categorie, tra cui:\nNella maggioranza dei casi le matrici sono polimeriche perch\u00e9 garantiscono bassa densit\u00e0 (e quindi leggerezza del materiale finale): hanno per\u00f2 il difetto di calare drasticamente le \"performance\" al salire della temperatura.\nNei materiali compositi a matrice polimerica si possono utilizzare come matrice ad esempio le resine epossidiche (le stesse usate in alcuni adesivi) oppure le Resine fenoliche, eventualmente additivate con altri polimeri (p.es. PVB) che contribuiscono a migliorare le caratteristiche meccaniche (p.es flessibilit\u00e0) del materiale composito pur mantenendo l'adesione al rinforzo.\nRinforzo.\nIl rinforzo \u00e8 rappresentato da una fase dispersa, che viene appunto dispersa in varie modalit\u00e0 all'interno della matrice e ha il compito di assicurare rigidezza e resistenza meccanica, assumendo su di s\u00e9 la maggior parte del carico esterno.\nA seconda del tipo di rinforzo, i materiali compositi si suddividono in:\nCompositi con fase dispersa particellare.\nNei compositi particellari il rinforzo \u00e8 costituito da \"particelle\", le quali (a differenza delle fibre) possono assumersi equiassiche,\nLe propriet\u00e0 chimico-fisiche dei materiali compositi particellari dipendono dalla geometria del sistema particellare, ovvero:\nCompositi con fase dispersa fibrosa.\nI compositi rinforzati con fibre possono essere a loro volta classificati in:\nI materiali compositi con fase dispersa fibrosa presentano una spiccata anisotropia. Questa anisotropia non si riscontra (o per lo meno \u00e8 molto minore) nei compositi particellari, nella misura in cui dette particelle sono equiassiche.\nL'anisotropia, se controllata, pu\u00f2 costituire un vantaggio: il materiale viene rinforzato in quelle direzioni dove si sa verr\u00e0 caricato e dunque le prestazioni vengono ottimizzate (come nel caso dei compositi a fibre continue). Se, invece, \u00e8 dovuta a fenomeni pi\u00f9 difficilmente controllabili (ad esempio flusso plastico del materiale in uno stampo, come nel caso dei compositi a fibre corte) diviene problematica perch\u00e9 l'orientazione delle direzioni di massimo rinforzo difficilmente coincide con quella desiderata.\nNel caso di compositi rinforzati con fibre, il rinforzo pu\u00f2 essere ad esempio costituito da:\nProduzione dei materiali compositi.\nAvvolgimento su rocchetto.\n\u00c8 una tecnica per la produzione di componenti cavi a simmetria cilindrica (come tubi, pali, serbatoi). Consiste nell'avvolgimento di fibre impregnate di resina a bassa viscosit\u00e0 su di un rocchetto con un mandrino rotante. \u00c8 un procedimento rapido e economico, e garantisce buone propriet\u00e0 strutturali al composito. Il processo \u00e8 per\u00f2 limitato ad oggetti di forma convessa senza concavit\u00e0.\nIl filament winding si utilizza generalmente per produrre materiali compositi cos\u00ec costituiti:\nFormatura per infusione di resina (RTM).\nIl RTM (resin transfer moulding) \u00e8 un processo in cui viene usato uno stampo in due componenti che sagoma le due facce del pannello. La parte inferiore \u00e8 rigida, la parte superiore pu\u00f2 essere anch'essa rigida o flessibile. Gli stampi flessibili possono essere realizzati in materiale composito, siliconi o in fili di polimeri estrusi, come il nylon. I due lati combaciano per formare una cavit\u00e0 di stampo. La particolarit\u00e0 di questo processo \u00e8 che i materiali di rinforzo vengono posizionati nella cavit\u00e0 e lo stampo viene chiuso prima dell'introduzione del materiale che costituir\u00e0 la matrice. Il RTM ha numerose variet\u00e0 che differiscono nel modo in cui la resina viene introdotta. Il processo pu\u00f2 avvenire sia ad alta temperatura sia a temperatura ambiente.\nLaminazione.\nLe fibre (generalmente in forma di \"stuoia\", filo tagliato o tessuto), vengono posizionate su uno stampo, sul quale viene successivamente versata la resina (in genere di poliestere o vinilestere). L'indurimento (\"curing\") della matrice polimerica viene effettuato a temperatura ambiente, facendo passare contemporaneamente il materiale composito attraverso dei rulli, in modo da facilitare l'impregnazione delle fibre. \u00c8 in genere un procedimento adatto alla lavorazione di parti di grandi dimensioni.\nEsiste anche lo \"Spray Lay Up\" (laminazione a spray), che consiste nello spruzzare la resina su uno strato di fibre. Tale lavorazione ha il vantaggio di essere facilmente automatizzabile, ma \u00e8 possibile ottenere solamente materiali compositi con fibre discontinue orientate in maniera casuale (quindi non si possono ottenere compositi con fibre continue\no compositi con fibre discontinue allineate).\nLaminazione in autoclave.\nQuesta lavorazione viene solitamente usata per trattare le fibre di carbonio o il kevlar. Vengono prima tagliati degli strati di fibre della lunghezza desiderata; successivamente questi vengono impilati e incollati. Questi blocchi sono poi successivamente inseriti in un'autoclave, dove vengono sottoposti a dei programmi di temperatura e pressione, al termine dei quali si ottiene il laminato indurito. In questa lavorazione \u00e8 molto comune l'uso dei \"prepreg\" (fibre preimpregnate di resina), che garantiscono omogeneit\u00e0 strutturale al composito.\nUna variante produttiva per la laminazione consiste nell'usare un film solventless di PVB da interporre tra gli strati dei \"prepreg\": controllando opportunamente i parametri di temperatura, pressione e tempo, si pu\u00f2 regolare il grado di penetrazione del PVB all'interno dei\" prepreg\" in funzione delle propriet\u00e0 meccaniche richieste al composito finito. I vantaggi dell'uso di tali film sono legati principalmente all'assenza di solventi, alla facilit\u00e0 di applicazione e alle buone propriet\u00e0 di adesione del PVB a diversi tipi di fibre usate nei compositi (p.es Fibra di carbonio, Fibra Aramidica, Fibra di vetro).\nEsempi di materiali compositi e applicazioni.\nI materiali compositi sono richiesti da quei settori della produzione dove \u00e8 necessario soddisfare esigenze di basso peso ed elevate caratteristiche meccaniche.\nLe industrie aeronautica, navale e automobilistica fanno larghissimo uso di materiali compositi per la costruzione di strutture alari, fusoliere, carrelli, barche, canoe, pannelli di carrozzeria, telai di \"Formula 1\" e la riparazioni di esse, balestre, parti di motore e accessori vari.\nLe industrie aerospaziale e bellica utilizzano questi materiali per componenti strutturali di stazioni di lancio e di macchine semoventi nello spazio, oltre che per caschi e giubbotti antiproiettile.\nNel settore dello sport i materiali compositi vengono impiegati per la costruzione di sci, bob, racchette da tennis, biciclette, canne da pesca, \"riser\" per il tiro con l'arco e aste per il salto in alto.\nIn medicina si costruiscono protesi in materiali compositi.\nNel settore dell'impiantistica vengono impiegati per tubazioni e serbatoi.\nI materiali compositi, per come vengono prodotti, costituiscono la base per la preparazione dei cosiddetti \"materiali intelligenti\" (\"Smart Materials\"): questi si ottengono annegando all'interno del composto, in fase di costruzione, delle fibre ottiche che, collegate ad un computer, costituiscono il sensore capace di trasformare i segnali in funzione degli stati di sollecitazione e di deformazione presenti. \nAltri esempi di materiali compositi sono rappresentati dai materiali per le pavimentazioni stradali, formate da acciaio e aggregato rinforzato di cemento portland o conglomerato di asfalto.\nI piatti della doccia e le vasche da bagno possono essere costruiti in fibra di vetro. Sono inoltre costituiti da materiali compositi le superfici dei lavandini e dei piani di lavoro da cucina che imitano il granito o il marmo.\nAlcuni materiali compositi vengono formulati per la costruzione dei veicoli spaziali, i quali devono resistere a condizioni particolarmente impegnative.\nUn esempio di materiale composito di natura metallica \u00e8 la perlite (costituita da ferrite alfa e cementite).\nAnche in natura esistono materiali compositi, ad esempio il legno (costituito principalmente da cellulosa dispersa in lignina) o le ossa (costituite da collagene e apatite);\nIl legno a sua volta pu\u00f2 costituire da base per altri materiali compositi, quale ad esempio il compensato e il legno truciolare."}
{"id": "2625505", "revid": "599013", "url": "https://it.wikipedia.org/wiki?curid=2625505", "title": "Aleksand\u0103r Dragomirov Aleksandrov", "text": "Carriera.\nClub.\nCresciuto nelle giovanili dello Shumen, firma il suo primo contratto da professionista con il Chernomorets Burgas con la quale debutta nella massima serie bulgara. Nel 2005 dopo la crisi finanziaria del Chernomorets Burgas, si accasa al Cherno More e vi rimane per otto stagioni. Nel 2013 viene acquistato dal Ludogorets.\nNazionale.\nDopo aver fatto la trafila delle giovanili, esordisce nella Nazionale maggiore il 30 maggio 2013, nell'amichevole contro il Giappone."}
{"id": "2625506", "revid": "287204", "url": "https://it.wikipedia.org/wiki?curid=2625506", "title": "Minneapolis Lakers 1959-1960", "text": "La stagione 1959-60 dei Minneapolis Lakers fu la 12\u00aa nella NBA per la franchigia.\nI Minneapolis Lakers arrivarono terzi nella \"Western Division\" con un record di 25-50. Nei play-off vinsero la semifinale di division con i Detroit Pistons (2-0), perdendo poi la finale di division con i St. Louis Hawks (4-3)."}
{"id": "2625508", "revid": "287204", "url": "https://it.wikipedia.org/wiki?curid=2625508", "title": "Los Angeles Lakers 1960-1961", "text": "La stagione 1960-61 dei Los Angeles Lakers fu la 13\u00aa nella NBA per la franchigia.\nI Los Angeles Lakers arrivarono secondi nella \"Western Division\" con un record di 36-43. Nei play-off vinsero la semifinale di division con i Detroit Pistons (3-2), perdendo poi la finale di division con i St. Louis Hawks (4-3)."}
{"id": "2625510", "revid": "2208340", "url": "https://it.wikipedia.org/wiki?curid=2625510", "title": "Distretto di Ikoma", "text": "Il \u00e8 uno dei distretti della prefettura di Nara, in Giappone.\nAttualmente fanno parte del distretto i comuni di Ando, Heguri, Ikaruga e Sang\u014d."}
{"id": "2625511", "revid": "287204", "url": "https://it.wikipedia.org/wiki?curid=2625511", "title": "Scrophulariaceae", "text": "Scrophulariaceae \u00e8 una famiglia di piante spermatofite dicotiledoni con fiori zigomorfi (tipicamente labiati).\nEtimologia.\nIl nome della famiglia deriva dal suo genere tipo \"Scrophularia\" nominato cos\u00ec da un medico italiano che not\u00f2 la somiglianza delle ghiandole di alcune specie di questo genere con l'infezione delle stazioni linfonodali (chiamata comunemente Scrofola) dovute ai batteri del genere Mycobacterium.\nIl nome scientifico della famiglia \u00e8 stato definito dal botanico francese Antoine-Laurent de Jussieu (Lione, 12 aprile 1748 \u2013 La Plata, 17 settembre 1836) nella pubblicazione \"Genera Plantarum - 117. 1789\" del 1789.\nDistribuzione e habitat.\nLa distribuzione di questa famiglia \u00e8 cosmopolita con gli habitat pi\u00f9 vari. La tabella sottostante indica la distribuzione per le 8 trib\u00f9 della famiglia.\nTassonomia.\nQuesta famiglia dopo la ristrutturazione operata nell'ambito del Angiosperm Phylogeny Group, comprende 24 generi con 1200 specie (oppure secondo altri Autori 52 generi e 1681 specie o 59 generi e 1880 specie).\nPanorama storico.\nInizialmente, dal botanico tassonomista Charles Edwin Bessey (1845 - 1915), le piante di questa famiglia sono state incluse nell'ordine \"Oppositifliae-Strobiloideae\" (superordine \"Sympetalae-Dicarpellatae\"). Mentre nel sistema tassonomico di Wettstein, elaborato dal botanico Richard von Wettstein (1863-1931) all'inizio del '900, le Scrophulariaceae erano descritte nell'ordine delle \"Tubiflorae\" (subclasse \"Sympetalae\" , classe \"Dicotyledones\"). In questo ordine la famiglia trovava delle affinit\u00e0 con le famiglie Solanaceae, Gesneriaceae e Orobanchaceae.\nDato l'enorme numero dei generi compresi allora nella famiglia (oltre 210 generi con 3.000-5.000 specie) il botanico inglese George Bentham (1800 - 1884) propose la divisione della famiglia in tre ampie sottofamiglie: \nNel successivo sistema Cronquist, del botanico americano Arthur Cronquist (1919 - 1992) degli anni '80, la famiglia \u00e8 descritta nell'ordine delle \"Scrophulariales\" (sottoclasse \"Asteridae\", classe \"Magnoliidae\") insieme alle famiglie pi\u00f9 o meno simili delle Orobanchaceae, Gesneriaceae; mentre le Plantaginaceae sono incluse in un ordine a parte (\"Plantaginales\").\nAll'inizio del 2000 il gruppo di botanici del APG in base ad analisi di tipo filogenetico sul DNA dei cloroplasti e altri nuclei cellulari scorporarono tre quarti dei generi della famiglia che furono inclusi nelle famiglie Plantaginaceae, Orobanchaceae, Schlegeliaceae, Calceolariaceae, Calceolariaceae, Phrymaceae, Stilbaceae, Linderniaceae e Paulowniaceae. Attualmente le specie di questa famiglia sono descritte all'intero dell'ordine Lamiales (piante caratterizzate soprattutto dalla corolla di tipo gamopetala), clade Euasteridi I, clade Asteridi, clade Eudicotiledoni centrali e clade Eudicotiledoni delle Angiosperme (piante con fiore).\nDisintegrazione delle Scrophulariaceae.\nDalle Scrophulariaceae sono state separate tutte le specie oloparassite ed emiparassite (ora nelle Orobanchaceae). Molti generi importanti come \"Veronica\", \"Digitalis\" e \"Antirrhinum\" sono confluiti nelle Plantaginaceae, un vasto gruppo con antere pi\u00f9 o meno sagittate. Anche alcune specie arboree come le \"Paulownia\" sono state separate nella famiglia Paulowniaceae. La tabella sottostante mostra in dettaglio queste separazioni.\nPer \"gruppi\" e \"sottogruppi\" si intendono le famiglie e sottofamiglie che provvisoriamente facevano ancora parte delle Scrophulariaceae prima della disintegrazione i cui nomi per\u00f2 non sono formalmente inclusi nella Scrophulariaceae:\nFilogenesi.\nLa famiglia nella nuova configurazione \u00e8 caratterizzata soprattutto dalla seguente morfologia:\nLe Scrophulariaceae ora sono decisamente monofiletiche sia dalla morfologia che dalle analisi delle sequenze del DNA. Secondo vari studi l'et\u00e0 per questa famiglia oscilla tra i 68 - 50 milioni di anni. La struttura interna del gruppo \u00e8 caratterizzata da due grandi cladi con la trib\u00f9 Hemimerideae in posizione \"basale\" e quindi \"gruppo fratello\" dei due cladi. I due generi pi\u00f9 grandi (\"Verbascum\" e \"Scrophularia\") sono strettamente correlati e insieme al genere \"Oreosolen\" formano un clade basato sia sui dati delle sequenze del DNA plastidiale che sui dati morfologici (i semi caratteristici, i filamenti pelosi e il tipo di sviluppo dell'endosperma). Questi generi formano un \"gruppo fratello\" con i generi della trib\u00f9 Limoselleae, in particolare con il genere \"Selago\" e piante affini (un clado caratterizzato da loculi monospermi e frutti di tipo achenio). Questo gruppo insieme alle trib\u00f9 Buddlejeae e Teedieae formano uno dei due principali cladi della famiglia. L'altro clade \u00e8 formato dalle trib\u00f9 Leucophylleae, Myoporeae e Aptosimeae.\nIn dettaglio:\nIl cladogramma tratto dallo studio citato mostra la configurazione filogenetica della famiglia in base alle attuali conoscenze.\nElenco dei generi della famiglia.\nPer ogni trib\u00f9 sono indicati i generi, con il numero delle specie. In totale sono presenti 8 trib\u00f9, 66 generi e circa 1756 specie.\nTrib\u00f9 Aptosimeae.\nLa trib\u00f9 Aptosimeae comprende 4 generi e 44 specie:\nTrib\u00f9 Buddlejeae.\nLa trib\u00f9 Buddlejeae comprende 5 generi e circa 115 specie: \nTrib\u00f9 Hemimerideae.\nLa trib\u00f9 Hemimerideae comprende 6 generi e 134 specie:\nTrib\u00f9 Leucophylleae.\nLa trib\u00f9 Leucophylleae comprende 3 generi e 17 specie:\nTrib\u00f9 Limoselleae.\nLa trib\u00f9 Limoselleae comprende 28 generi e circa 640 specie:\nTrib\u00f9 Myoporeae.\nLa trib\u00f9 Myoporeae comprende 8 generi e 253 specie:\nTrib\u00f9 Scrophularieae.\nLa trib\u00f9 Scrophularieae comprende 6 generi e circa 570 specie:\nTrib\u00f9 Teedieae.\nLa trib\u00f9 Teedieae comprende 6 generi e 13 specie:\nIncertae sedis.\nI seguenti generi non hanno ancora una posizione certa nell'ambito della famiglia:\nGeneri e specie della flora italiana.\nNella flora spontanea italiana di questa famiglia sono presenti i seguenti generi:\nSinonimi.\nL'entit\u00e0 di questa voce ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "2625516", "revid": "1543377", "url": "https://it.wikipedia.org/wiki?curid=2625516", "title": "You're Pitiful", "text": "You're Pitiful \u00e8 un singolo di \"Weird Al\" Yankovic pubblicato solo in formato digitale (quindi non appartiene a nessun album) ed \u00e8 la parodia di \"You're Beautiful\" di James Blunt\nSignificato.\nNel brano, Yankovic racconta della vita pietosa di un uomo di quarantadue anni che vive ancora con sua madre, indossa un uniforme di \"Star Trek\" fatta in casa, lavora come tecnico di un distributore di Slurpee, ecc.\nControversie.\nOriginariamente il singolo doveva essere incluso nell'album \"Straight Outta Lynwood\", ma, anche se aveva avuto il permesso da James Blunt, la casa discografica \"Atlantic Records\" (casa discografica di Blunt) gli viet\u00f2 di metterla nell'album. Allora Al mise il brano come free-download nel suo sito ufficiale.\nNel video della canzone \"White &amp; Nerdy\", si pu\u00f2 vedere Al che scrive \"You Suck\" (\"Fate schifo\") nella pagina della Atlantic Records.\nIl video.\nIl video \u00e8 la parodia del video di \"You're Beautiful\", ma, a differenza di quest'ultimo, \u00e8 tutto animato.\nNello \"Straight Outta Lynwood Tour\", quando canta il brano, Al all'inizio indossa un giubbotto, poi se lo toglie e sotto indossa molte magliette. L'ultima maglietta mostra la faccia di SpongeBob e alla fine Al si toglie i pantaloni e mostra dei boxer con cuori rossi, un tut\u00f9 rosa e delle calze a rete."}
{"id": "2625517", "revid": "599013", "url": "https://it.wikipedia.org/wiki?curid=2625517", "title": "Howie Jolliff", "text": ""}
{"id": "2625518", "revid": "1318658", "url": "https://it.wikipedia.org/wiki?curid=2625518", "title": "Los Angeles Lakers 1961-1962", "text": "La stagione 1961-62 dei Los Angeles Lakers fu la 14\u00aa nella NBA per la franchigia.\nI Los Angeles Lakers vinsero la \"Western Division\" con un record di 54-26. Nei play-off vinsero la finale di division con i Detroit Pistons (4-2), perdendo poi la finale NBA con i Boston Celtics (4-3)."}
{"id": "2625519", "revid": "1573940", "url": "https://it.wikipedia.org/wiki?curid=2625519", "title": "Distretto di Kitakatsuragi", "text": "Il \u00e8 uno dei distretti della prefettura di Nara, in Giappone.\nAttualmente fann parte del distretto i comuni di Kanmaki, Kawai, K\u014dry\u014d e \u014cji."}
{"id": "2625524", "revid": "1318658", "url": "https://it.wikipedia.org/wiki?curid=2625524", "title": "Los Angeles Lakers 1962-1963", "text": "La stagione 1962-63 dei Los Angeles Lakers fu la 15\u00aa nella NBA per la franchigia.\nI Los Angeles Lakers vinsero la \"Western Division\" con un record di 53-27. Nei play-off vinsero la finale di division con i St. Louis Hawks (4-3), perdendo poi la finale NBA con i Boston Celtics (4-2)."}
{"id": "2625527", "revid": "1573940", "url": "https://it.wikipedia.org/wiki?curid=2625527", "title": "Distretto di Shiki", "text": "Il \u00e8 uno dei distretti della prefettura di Nara, in Giappone.\nAttualmente fanno parte del distretto i comuni di Kawanishi, Miyake e Tawaramoto."}
{"id": "2625528", "revid": "300067", "url": "https://it.wikipedia.org/wiki?curid=2625528", "title": "Los Angeles Lakers 1963-1964", "text": "La stagione 1963-64 dei Los Angeles Lakers fu la 16\u00aa nella NBA per la franchigia.\nI Los Angeles Lakers arrivarono terzi nella \"Western Division\" con un record di 42\u201338. Nei play-off persero la semifinale di division contro i St. Louis Hawks (2\u20133)."}
{"id": "2625530", "revid": "1573940", "url": "https://it.wikipedia.org/wiki?curid=2625530", "title": "Distretto di Takaichi", "text": "Il \u00e8 uno dei distretti della prefettura di Nara, in Giappone.\nAttualmente fanno parte del distretto i comuni di Asuka e Takatori."}
{"id": "2625531", "revid": "287204", "url": "https://it.wikipedia.org/wiki?curid=2625531", "title": "Cincinnati Open 1989", "text": "Il Cincinnati Open 1989 \u00e8 stato un torneo di tennis giocato sul cemento. \u00c8 stata la 88\u00aa edizione del Cincinnati Open, che fa parte del Nabisco Grand Prix 1989. Il torneo si \u00e8 giocato a Cincinnati in Ohio negli USA, dal 14 al 20 agosto 1990.\nCampioni.\nSingolare.\n Brad Gilbert ha battuto in finale Stefan Edberg, 6-4, 2-6, 7-6\nDoppio.\n Ken Flach / Robert Seguso hanno battuto in finale Pieter Aldrich / Danie Visser 6-4, 6-4"}
{"id": "2625533", "revid": "339392", "url": "https://it.wikipedia.org/wiki?curid=2625533", "title": "Abbazia di Boscodon", "text": ""}
{"id": "2625534", "revid": "1573940", "url": "https://it.wikipedia.org/wiki?curid=2625534", "title": "Distretto di Uda", "text": "Il \u00e8 uno dei distretti della prefettura di Nara, in Giappone.\nAttualmente fanno parte del distretto i comuni di Mitsue e Soni."}
{"id": "2625535", "revid": "1318658", "url": "https://it.wikipedia.org/wiki?curid=2625535", "title": "Los Angeles Lakers 1964-1965", "text": "La stagione 1964-65 dei Los Angeles Lakers fu la 16\u00aa nella NBA per la franchigia.\nI Los Angeles Lakers vinsero la \"Western Division\" con un record di 49-31. Nei play-off vinsero la finale di division con i Baltimore Bullets (4-2), perdendo poi la finale NBA con Boston Celtics (4-1)."}
{"id": "2625536", "revid": "2519", "url": "https://it.wikipedia.org/wiki?curid=2625536", "title": "Fosnav\u00e5g", "text": "Fosnav\u00e5g \u00e8 una citt\u00e0 del comune di Her\u00f8y nella contea di M\u00f8re og Romsdal, in Norvegia.\nImportante centro peschereccio della zona, \u00e8 diventato anche sede di alcune compagnie pescherecce."}
{"id": "2625538", "revid": "1573940", "url": "https://it.wikipedia.org/wiki?curid=2625538", "title": "Distretto di Yamabe", "text": "Il \u00e8 uno dei distretti della prefettura di Nara, in Giappone.\nAttualmente fa parte del distretto solo il comune di Yamazoe."}
{"id": "2625539", "revid": "1318658", "url": "https://it.wikipedia.org/wiki?curid=2625539", "title": "Los Angeles Lakers 1965-1966", "text": "La stagione 1965-66 dei Los Angeles Lakers fu la 17\u00aa nella NBA per la franchigia.\nI Los Angeles Lakers vinsero la \"Western Division\" con un record di 45-35. Nei play-off vinsero la finale di division con i St. Louis Hawks (4-3), perdendo poi la finale NBA con Boston Celtics (4-3)."}
{"id": "2625542", "revid": "1684799", "url": "https://it.wikipedia.org/wiki?curid=2625542", "title": "Distretto di Yoshino", "text": "Il \u00e8 uno dei distretti della prefettura di Nara, in Giappone.\nAttualmente fanno parte del distretto i comuni di Higashiyoshino, Kamikitayama, Kawakami, Kurotaki, Nosegawa, \u014cyodo, Shimoichi, Shimokitayama, Tenkawa, Totsukawa e Yoshino."}
{"id": "2625543", "revid": "287204", "url": "https://it.wikipedia.org/wiki?curid=2625543", "title": "Modena City Ramblers - The Universal Music Collection", "text": "La Modena City Ramblers - The Universal Music Collection \u00e8 una raccolta \"limited edition\" dei primi 6 album registrati in studio dai Modena City Ramblers, edita a distanza di quindici anni dall'uscita del primo storico disco \"Riportando tutto a casa\", prodotto dall'etichetta discografica Polygram (ora Universal).\nIl cofanetto, uscito il 25 settembre 2009, raccoglie i sei dischi in sei cartoncini singoli, senza libretto e con la riproduzione della copertina. Non sono contenute tracce inedite."}
{"id": "2625551", "revid": "2519", "url": "https://it.wikipedia.org/wiki?curid=2625551", "title": "Leknes", "text": "Leknes \u00e8 una citt\u00e0 e centro amministrativo del comune di Vestv\u00e5g\u00f8y ed il centro urbano pi\u00f9 popolato delle Lofoten e delle Vester\u00e5len, nella contea del Nordland in Norvegia.\nFornita di un proprio aeroporto, contende a Svolv\u00e6r il ruolo di centro abitato principale delle Lofoten. \u00c8 una delle poche citt\u00e0 dell'arcipelago a non fondare la propria economia sulla pesca e che non si affaccia, con il proprio centro, sul mare."}
{"id": "2625552", "revid": "360299", "url": "https://it.wikipedia.org/wiki?curid=2625552", "title": "X men", "text": ""}
{"id": "2625553", "revid": "1573940", "url": "https://it.wikipedia.org/wiki?curid=2625553", "title": "Distretto di Echi", "text": "Il \u00e8 uno dei distretti della prefettura di Shiga, in Giappone.\nAttualmente fa parte del distretto solo il comune di Aish\u014d."}
{"id": "2625556", "revid": "120074084", "url": "https://it.wikipedia.org/wiki?curid=2625556", "title": "Mia Molinari", "text": "Carriera.\nMia Molinari ha iniziato a studiare danza all'et\u00e0 di sei anni, ed a dodici ha ottenuto la sua prima borsa di studio. Dopo aver lavorato a Cuba con la compagnia del Ballet National, a diciassette anni \u00e8 tornata in Italia, lavorando quindi in \"Zorba il greco\", \"Carmen\" e \"Aida\".\nNel 1989 ha debuttato in televisione come prima ballerina di \"Serata d'onore\", con le coreografie di Franco Miseria. Sono seguite numerose trasmissioni come \"Fantastico 12\", \"Buona Domenica\", \"Simpaticissima\", \"La corrida\". Ha fatto parte del corpo di ballo del Festival Clown D'Oro, presentato da Pippo Baudo, nel 1992 in qualit\u00e0 di prima ballerina in coppia con Francesco Costanzo, il coreografo del festival. Ha inoltre fatto parte del cast di \"In famiglia\" nel 2001 e di \"Amici\" nel 2011."}
{"id": "2625557", "revid": "83531", "url": "https://it.wikipedia.org/wiki?curid=2625557", "title": "Altentreptow", "text": "Altentreptow \u00e8 un comune del Meclemburgo-Pomerania Anteriore, in Germania.\nAppartiene al circondario della Seenplatte del Meclemburgo ed \u00e8 parte della comunit\u00e0 amministrativa (\"Amt\") di Treptower Tollensewinkel."}
{"id": "2625558", "revid": "1573940", "url": "https://it.wikipedia.org/wiki?curid=2625558", "title": "Distretto di Gam\u014d", "text": "Il \u00e8 uno dei distretti della prefettura di Shiga, in Giappone.\nAttualmente fanno parte del distretto i comuni di Hino e Ry\u016b\u014d."}
{"id": "2625563", "revid": "1573940", "url": "https://it.wikipedia.org/wiki?curid=2625563", "title": "Distretto di Higashiazai", "text": "Il era uno dei distretti della prefettura di Shiga, in Giappone.\nPrima della soppressione, ne facevano parte i comuni di K\u014dhoku e Torahime. Il 1\u00ba gennaio 2010, le due municipalit\u00e0 sono state assorbite dalla citt\u00e0 di Nagahama e, a partire da tale data, il distretto di Higashiazai ha cessato di esistere."}
{"id": "2625565", "revid": "228587", "url": "https://it.wikipedia.org/wiki?curid=2625565", "title": "Juh\u00e1sz", "text": ""}
{"id": "2625569", "revid": "124123", "url": "https://it.wikipedia.org/wiki?curid=2625569", "title": "Andrea Glavina", "text": "\u00c8 il pi\u00f9 rinomato rappresentante del popolo istrorumeno dell'Istria ed ha composto il primo libro in lingua istrorumena (\"Calendar lu Rumen din Istria\"). Il linguista Matteo Bartoli lo ha definito come un \"Italiano con ascendenza diversa\", che sostenne l'irredentismo italiano in Istria per promuovere la causa del popolo istrorumeno.\nBiografia.\nNacque il 30 novembre 1881 nel comune di Valdarsa, detto Susneviza in istrorumeno, nell'Istria orientale, all'epoca appartenente all'Impero austro-ungarico. Di origini umili, fu selezionato (allo scopo di promuovere la rinascita dell'istrorumeno) dal prof. Burada, un insigne glottologo romeno, che lo port\u00f2 da ragazzo in Romania dove gli fece frequentare prestigiosi collegi, facendogli imparare la lingua romena e la linguistica neolatina.\nTornato nel 1901 in Istria, ottenne l'abilitazione alla docenza della lingua italiana e della lingua romena e si radic\u00f2 come docente ad Albona fino al 1918. Dopo la prima guerra mondiale, Andrea Glavina si trasfer\u00ec nei villaggi istrorumeni vicini al Monte Maggiore e lott\u00f2 con tenacia fino ad ottenere nel 1921 l'istituzione della prima scuola istrorumena in Istria e la creazione dell'unico comune istrorumeno, Valdarsa.\nSi dedic\u00f2 alla vita politica diventando sindaco di Valdarsa nel 1922. Cerc\u00f2 di realizzare il progetto della bonifica del bacino del fiume Arsa e lo sfruttamento di una miniera di carbone, opere che furono compiute dopo la sua morte avvenuta a soli 43 anni. Come scrittore nel 1905 pubblic\u00f2 il \"Calendar lu Rumen din Istria\", una raccolta di proverbi e racconti istrorumeni. I suoi ultimi scritti (poesie, racconti, canzoni, lettere ed altro in lingua italiana e lingua istrorumena) furono raccolti dalla moglie Fiorella nella famosa pubblicazione postuma \"Promemoria e Lettere\".\nL'apostolo degli istrorumeni mor\u00ec prematuramente per tubercolosi nel 1925 a Pola.\nCreazione della scuola istrorumena.\nDopo i ripetuti tentativi nell'Ottocento di creare una scuola in lingua romena nelle aree dell'Istria popolate da istrorumeni, osteggiati tenacemente dagli austriaci e dai croati, l'etnia istrorumena trov\u00f2 in Andrea Glavina la persona capace di concretizzare questo sogno. Con l'Istria annessa al Regno d'Italia dopo la prima guerra mondiale, l'apostolo del popolo istrorumeno pot\u00e9 creare nel 1921 nella sua Valdarsa una scuola elementare, dove oltre cento alunni poterono finalmente studiare la lingua romena.\nSi contrast\u00f2 cos\u00ec l'assimilazione linguistica, che aveva dimezzato (dai primi dell'Ottocento) le aree dove si parlava la lingua istrorumena. Infatti lo storico Ireneo della Croce dichiar\u00f2 che gi\u00e0 nel 1689 l'istrorumeno era parlato anche nel Carso triestino e a Pinguente, mentre nel 1920 il suo uso si era ristretto alle sole vallate sotto il Monte Maggiore e ai comuni di Mune e Seiane in Cicceria, tra Trieste e Fiume.\nLa scuola, intitolata all'imperatore Traiano, fu un esempio di collaborazione tra docenti di lingua italiana e di lingua istrorumena, ottenendo collaborazione anche dalla Romania.\nPurtroppo la precoce morte di Andrea Glavina blocc\u00f2 i suoi progetti, tra cui c'era quello di creare un'altra scuola di lingua istrorumena nell'area di Seiane. La scuola di Valdarsa venne sostituita da scuole italiane.\nCreazione del comune istrorumeno di Valdarsa.\nAndrea Glavina si dedic\u00f2 anche alla vita politica. Abbracci\u00f2 la causa dell'irredentismo italiano fin da quando torn\u00f2 in Istria, dopo i suoi studi in Romania. Infatti vedeva nel Regno d'Italia un sicuro alleato per rivendicare la causa del suo popolo neolatino.\nPropugn\u00f2 con i suoi amici italiani ed istriani la creazione di un comune istrorumeno, Valdarsa, vicino al Monte Maggiore. Egli sosteneva, assieme ad Ubaldo Scampicchio, prefetto della provincia di Pola, che gli istrorumeni non provenivano solamente dai pastori arumeni (rifugiatisi dai Turchi in Istria nel XV secolo). L'apostolo degli istrorumeni affermava che il suo popolo era anche parzialmente discendente dai coloni legionari trasferiti da Augusto per proteggere i valichi del Monte Maggiore dai barbari, ai confini orientali dell'Italia romana.\nNel 1922 la sua dedizione all'Italia fu premiata con la sua nomina a sindaco dell'unico comune istrorumeno, Valdarsa, a cui fece adottare come simbolo la \"Colonna Traiana\".\nAndrea Gladina si dedic\u00f2 da sindaco, anche se malato di tubercolosi, a costruire strade, creare infrastrutture per il suo popolo, proporre la bonifica dell'area del lago d'Arsa, e cercare di riaprire una vicina miniera di carbone (che nel 1937 divenne la pi\u00f9 grande del Regno d'Italia).\nOpere letterarie.\nScrisse nel 1905 il \"Calendar lu Rumen din Istria\", dove raccolse proverbi e racconti in uso tra gli istrorumeni per tramandarne la memoria.\nLa moglie Fiorella pubblic\u00f2 dopo la sua prematura morte la famosa raccolta \"Promemoria e Lettere\", dove trascrisse l\"'Imnul Istro-rumanilor\", fatto in occasione dell'inaugurazione della scuola istrorumena a Valdarsa nel 1921."}
{"id": "2625571", "revid": "599013", "url": "https://it.wikipedia.org/wiki?curid=2625571", "title": "Giovanni Dini", "text": "Carriera.\nCon il ha giocato in Serie A nella stagione 1948-1949."}
{"id": "2625576", "revid": "110157", "url": "https://it.wikipedia.org/wiki?curid=2625576", "title": "Hypothesis/The Dragon", "text": "Hypothesis e The Dragon sono rispettivamente il settimo e l'ottavo album di Vangelis, registrati nel 1971 ma pubblicati solo nel 1978 dalla Affinity (tra l'altro senza autorizzazione) e presto ritirati dal mercato. Per questo motivo non vengono considerati nella discografia ufficiale ed ufficialmente come successore di \"Beaubourg\", viene considerato \"China\".\nI dischi.\nNel maggio 1971 Vangelis esegu\u00ec una serie di jam session ai \"Marquee Studios\" di Londra, insieme a musicisti quali il violinista Michel Ripoche, il bassista Brian Odgers ed il batterista Tony Oxley. Da queste \"session\" furono estratti i due album che non vennero per\u00f2 pubblicati. Nel 1978 alcune copie di questi album furono messe sul mercato senza autorizzazione dalla Affinity (di propriet\u00e0 della Charly Records). Ben presto per\u00f2, Vangelis contatt\u00f2 l'etichetta richiedendo ed ottenendo il ritiro dal mercato dei due dischi. La critica li consider\u00f2 come album di scarso successo.\nMusicalmente, entrambi gli album (ma in particolare \"Hypothesis\") sono considerati fra i meno accessibili del musicista. Il fattore comune fra i due lavori \u00e8 lo stile, per entrambi jazz fusion.\nI due lavori vennero pi\u00f9 volte ripubblicati tempo dopo: \"Hypothesis\" venne rimesso sul mercato come \"Visions of the Future\", mentre in Germania entrambi vennero pubblicati in un doppio album denominato \"Portrait\"."}
{"id": "2625583", "revid": "239447", "url": "https://it.wikipedia.org/wiki?curid=2625583", "title": "FC Lustenau", "text": ""}
{"id": "2625589", "revid": "767487", "url": "https://it.wikipedia.org/wiki?curid=2625589", "title": "Paratia", "text": "La paratia nella nautica \u00e8 uno degli elementi verticali di uno scafo, i quali possono essere isolanti ai fluidi allo scopo di realizzare una compartimentazione stagna.\nDescrizione.\nLe paratie possono essere sia trasversali che longitudinali, e generalmente sono contraddistinte da numeri. La prima paratia trasversale anteriore \u00e8 detta \"paratia di collisione\", mentre l'ultima paratia trasversale posteriore \"paratia di poppa\" o \"paratia del pressatrecce\".\nSi parla di paratia stagna, quando questa non presenta aperture di nessun tipo oppure quando la stessa \u00e8 munita di porta stagna e di passaggi a paratia stagni, per impedire il dilagare di acqua o gas nello scafo.\nSolitamente, per impedire il fenomeno del cross-flooding, le tubazioni che passano una paratia stagna hanno una valvola di chiusura prima e dopo la paratia in modo da poter sezionare l'impianto in caso di danneggiamento del tubo.\nParatie sono presenti anche in aeronautica, chiudendo la sezione cilindrica della fusoliera alle due estremit\u00e0 e cos\u00ec permettendo la pressurizzazione."}
{"id": "2625590", "revid": "1839090", "url": "https://it.wikipedia.org/wiki?curid=2625590", "title": "Wietstock (Ludwigsfelde)", "text": "Wietstock \u00e8 una frazione della citt\u00e0 tedesca di Ludwigsfelde, nel Brandeburgo.\nConta (2007) 265 abitanti.\nStoria.\nWietstock fu nominata per la prima volta nel 1378.\nCostitu\u00ec un comune autonomo fino al 31 dicembre 1997."}
{"id": "2625596", "revid": "729019", "url": "https://it.wikipedia.org/wiki?curid=2625596", "title": "Trinitat Vella (metropolitana di Barcellona)", "text": "Trinitat Vella \u00e8 una stazione della linea 1 della metropolitana di Barcellona.\nLa stazione \u00e8 situata sotto del Nus de la Trinitat nel distretto di Sant Andreu di Barcellona.\nLa stazione fu inaugurata nel 1983 con il prolungamento fino a Santa Coloma e nel 1992 fu ricostruita completamente per via della costruzione della Ronda de Dalt."}
{"id": "2625597", "revid": "27536374", "url": "https://it.wikipedia.org/wiki?curid=2625597", "title": "Apollo Sauroktonos", "text": ""}
{"id": "2625600", "revid": "27536384", "url": "https://it.wikipedia.org/wiki?curid=2625600", "title": "Apollo Sauroctono", "text": ""}
{"id": "2625602", "revid": "27536393", "url": "https://it.wikipedia.org/wiki?curid=2625602", "title": "Apollo Sauroctonos", "text": ""}
{"id": "2625610", "revid": "298171", "url": "https://it.wikipedia.org/wiki?curid=2625610", "title": "Hypothesis", "text": ""}
{"id": "2625611", "revid": "599013", "url": "https://it.wikipedia.org/wiki?curid=2625611", "title": "The Dragon", "text": ""}
{"id": "2625614", "revid": "486946", "url": "https://it.wikipedia.org/wiki?curid=2625614", "title": "Mal\u00e9 International Airport", "text": ""}
{"id": "2625616", "revid": "339392", "url": "https://it.wikipedia.org/wiki?curid=2625616", "title": "Larnaca Airport", "text": ""}
{"id": "2625619", "revid": "287204", "url": "https://it.wikipedia.org/wiki?curid=2625619", "title": "Bisnate", "text": "Bisnate \u00e8 una frazione del comune lombardo di Zelo Buon Persico.\nAl censimento del 21 ottobre 2001 contava abitanti.\nGeografia fisica.\nIl centro abitato \u00e8 sito a sul livello del mare, nelle vicinanze del fiume Adda.\nStoria.\nLa localit\u00e0 di Bisnate, piccolo borgo ancora oggi con una forte vocazione agricola, fu attestata nella sua esistenza per la prima volta intorno al 1151. Durante tutto il medioevo il borgo ebbe sempre un'importanza strategica rilevante per la sua posizione, nel punto in cui la strada da Milano a Crema varca il fiume Adda. Nella seconda met\u00e0 del Duecento, l'abitato e la chiesa passarono sotto la pieve di Galgagnano.\nIn et\u00e0 spagnola, quando il Contado di Lodi venne suddiviso nei vescovati superiore, di mezzo e inferiore (bipartito a sua volta in quello di strada cremonese ed in quello di strada piacentina), Bisnate era compreso nel vescovato superiore, rimanendo in tale posizione sino al 1751 quando and\u00f2 a costruire un comune unico con l'abitato di Folla.\nA met\u00e0 del XVIII secolo, la comunit\u00e0 contava 192 abitanti, era tornata ad essere comune indipendente ed era compreso nel feudo di Paullo, di propriet\u00e0 del principe Michele II di Thurn und Taxis, residente a Vienna e cugino di Alessandro Ferdinando, il quale aveva delegato un proprio podest\u00e0 feudale residente a Milano ed un vicepodest\u00e0 residente a Paullo il quale a tutti gli effetti si preoccupava dell'amministrazione e delle esigenze della borgata.\nPer l'amministrazione locale, il principe Thurn und Taxis aveva predisposto secondo le regole dell'infeudazione austriache che oni anno, il 1\u00ba gennaio, venisse eletto un sindaco che aveva il compito di vigilare sulla comunit\u00e0 conferendo periodicamente al vicepodest\u00e0, amministrando con l'aiuto di un cancelliere e di due estimati.\nFu durante l'amministrazione austriaca che il territorio di Lodi venne diviso in Citt\u00e0 e Contado e Bisnate si trov\u00f2 compresa nella II delegazione del contado, pur mantenendo di fatto le medesime prerogative dell'amministrazione feudale.\nNel 1786 Bisnate entr\u00f2 a far parte della provincia di Lodi.\nIn et\u00e0 napoleonica (1809-16) Bisnate fu frazione di Zelo Buonpersico, recuperando un'effimera autonomia con la costituzione del regno Lombardo-Veneto. Nel 1841 fu aggregata definitivamente al comune di Zelo Buonpersico.\nIn seguito allo spopolamento delle aree rurali, conta oggi solo poche decine di abitanti.\nMonumenti e luoghi d'interesse.\nArchitetture religiose.\nChiesa parrocchiale di Sant'Alessandro.\nLa chiesa di Sant'Alessandro di Bisnate venne eretta nel XIII secolo e gi\u00e0 dal 1261 appariva una delle istituzioni ecclesiastiche del lodigiano tassate dal papato nella \"talia\". Nel 1584, dopo il Concilio di Trento, la chiesa di Bisnate venne censita come parrocchia sotto il giuspatronato della nobile famiglia lodigiana dei Bisnati, patronato che dal Seicento pass\u00f2 invece alla famiglia Melzi.\nCoi Melzi, la parrocchia venne compresa nel vicariato di Paullo e vi era residente un rettore a guida spirituale della comunit\u00e0 e delle due confraternite ivi istituite, quella del Santissimo Sacramento e quella della Dottrina Cristiana. La chiesa possedeva fondi per 225,2 pertiche milanesi.\nDal 1859 la parrocchia pass\u00f2 sotto il vicariato di Zelo Buonpersico e dal 1989 torn\u00f2 sotto quello di Paullo.\nAll'interno della chiesa, le decorazioni quattrocentesche sono di Vincenzo Foppa."}
{"id": "2625622", "revid": "729019", "url": "https://it.wikipedia.org/wiki?curid=2625622", "title": "S\u00e3o Miguel (Azzorre)", "text": "S\u00e3o Miguel \u00e8 un'isola dell'arcipelago delle Azzorre, la maggiore per estensione (747 km\u00b2). Fa parte del gruppo orientale \ndell'arcipelago.\nGeografia.\nDi forma allungata, \u00e8 costituita da due massicci montuosi separati da una pianura. Centro principale \u00e8 Ponta Delgada.\nStoria.\nL'isola divenne tristemente famosa quando, il 27 ottobre 1949, fu teatro dell'incidente al volo Air France Parigi-New York alle Azzorre, nel quale il velivolo, diretto allo scalo intermedio dell'aeroporto di Vila do Porto, si schiant\u00f2 contro le montagne dell'isola causando la morte delle 48 persone, tra passeggeri ed equipaggio, presenti a bordo."}
{"id": "2625626", "revid": "117689225", "url": "https://it.wikipedia.org/wiki?curid=2625626", "title": "Ennio Cavalli", "text": "Biografia.\nRomagnolo di nascita, vive a Roma. Dapprima Inviato speciale, \u00e8 ora caporedattore culturale dei GRR-RAI. Ha condotto \"Contemporanea\", le cui sigle erano le canzoni \"It's Raining Men\" di Geri Halliwell e \"Sun Is Shining\" di Bob Marley, che sono state usate rispettivamente in apertura e in chiusura della trasmissione.\n\u00c8 un noto poeta e narratore, vincitore di numerosi importanti premi nazionali, tra i quali il \"Campiello - Giuria dei Letterati\" e il \"Viareggio\" Poesia. \u00c8 presente nelle principali antologie di poeti, tra cui \"Poesia italiana oggi\" (Newton Compton, 1981) e \"Poesia italiana del Novecento\" (Newton Compton, 1990)."}
{"id": "2625628", "revid": "114088427", "url": "https://it.wikipedia.org/wiki?curid=2625628", "title": "Project SCORE", "text": "Project SCORE \u00e8 stato il primo satellite per telecomunicazioni. Fu lanciato dagli USA il 18 dicembre 1958 con un razzo vettore Atlas da Cape Canaveral Air Force Station. Il nome \"SCORE\" era un acronimo che significava \"Signal Communication by Orbiting Relay Equipment\" (in italiano: segnale di comunicazione mediante un'attrezzatura di trasmissione orbitante). Il satellite fu patrocinato da una nuova agenzia governativa, l\"Advanced Research Project Agency\" (ARPA), poi divenuta Defense Advanced Research Projects Agency (DARPA) e fu realizzato sulla base di studi condotti dall\"Air Force Ballistic Missile Division\".\nIl satellite SCORE pesava 70 kg e fu integrato nella carenatura posta sull'ultimo stadio del razzo Atlas. Il satellite entr\u00f2 quindi in orbita restando attaccato all'ultimo stadio del razzo, permettendo cos\u00ec agli Americani di asserire di avere messo in orbita un satellite di quasi 4 tonnellate, recuperando prestigio dopo i successi conseguiti dall'URSS con i satelliti Sputnik. Il sistema di comunicazione del satellite fu realizzato dal \"Signal Research and Development Laboratory\" dell'U.S. Army ed era basato su un normale sistema di comunicazione utilizzato dall'Esercito, con alcune modifiche. \nLe stazioni terrestri coinvolte nell'esperimento erano quattro e si trovavano in Georgia, Texas, Arizona e California. I ripetitori collocati sul satellite ricevevano i segnali da una stazione terrestre, li amplificavano e li ritrasmettevano a terra. Il satellite aveva quattro antenne, due per la ricezione e due per la trasmissione; le batterie di alimentazione del sistema avevano una durata di 12 giorni. Sul satellite si trovavano anche due nastri magnetici registrati, ciascuno dei quali con una durata di quattro minuti, che trasmettevano in onde corte un messaggio con gli auguri di Natale del presidente Dwight D. Eisenhower; fu la prima volta che una voce umana venne trasmessa dallo spazio al mondo sottostante."}
{"id": "2625632", "revid": "633110", "url": "https://it.wikipedia.org/wiki?curid=2625632", "title": "Aoba (incrociatore)", "text": "L' \u00e8 stato un incrociatore pesante appartenente alla Marina imperiale giapponese, prima ed eponima unit\u00e0 della stessa classe e cos\u00ec chiamato in onore dell'omonimo monte del Giappone. Fu varato nel settembre 1926 dal cantiere navale di Nagasaki.\nSubito dopo l'attacco di Pearl Harbor fu presente alla battaglia di Guam e a quella di Wake, quindi copr\u00ec a distanza la conquista di Rabaul e gli sbarchi in Nuova Guinea orientale. Partecip\u00f2 alla seconda parte della battaglia del Mar dei Coralli (4-8 maggio 1942) senza riuscire a difendere adeguatamente la portaerei \"Shoho\", che fu affondata. Dopo un raddobbo in Giappone, fu destinato a Rabaul e nella notte tra l'8 e il 9 agosto combatt\u00e9 la battaglia dell'isola di Savo, infliggendo danni gravissimi alla flotta alleata posta a difesa dell'invasione di Guadalcanal. In agosto e settembre rimase alle isole Shortland e nella prima met\u00e0 di ottobre fece parte di una missione di bombardamento notturno, che per\u00f2 fall\u00ec per la presenza imprevista di una forte squadra statunitense: nella battaglia di Capo Speranza sub\u00ec danni pesanti, che lo costrinsero a rimanere in riparazione sino al febbraio 1943. Tornato in servizio, fu stanziato a Rabaul ma all'inizio di aprile rimase coinvolto in un attacco aereo che fece scoppiare alcuni siluri; fatto spiaggiare, riusc\u00ec a tornare in Giappone solo nel mese di luglio, dove fu raddobbato estesamente e dotato di un radar.\nNel corso della prima met\u00e0 del 1944 fu impegnato in numerose missioni di trasporto truppe rifornimenti. A inizio giugno fu coinvolto nell'urgente operazione di soccorso, poi fallita, all'isola di Biak. In luglio fu sottoposto a una revisione nell'arsenale di Singapore e ricevette numerosi cannoni contraerei supplementari; dopo un lungo periodo di esercitazioni, fu gravemente danneggiato da un sommergibile poco lontano da Manila: riusc\u00ec comunque a sfuggire alla successiva caccia e arrivare in dicembre a Kure, dove fu riclassificato come nave da difesa speciale, riparato in parte e trasformato in pontone contraereo. Il 24 e il 28 luglio, dopo essere gi\u00e0 stato semiaffondato nei mesi precedenti e poi recuperato, rimase coinvolto nel bombardamento di Kure e definitivamente distrutto. Il relitto fu demolito nel dopoguerra.\nCaratteristiche.\nL\"'Aoba\" formava assieme al la classe di incrociatori pesanti Aoba, derivata da una serie di modifiche all'armamento e alle dotazioni di bordo dalla precedente classe Furutaka: entrambe erano comunque state pensate per condurre ricognizioni offensive ad ampio raggio. L'unit\u00e0 presentava una lunghezza di 185,17 metri fuori tutto, una larghezza massima di 15,83 metri e un pescaggio di 5,71 metri; il dislocamento standard doveva ammontare a tonnellate, in accordo ai limiti imposti dal trattato navale di Washington del 1922, ma alla fine arriv\u00f2 a tonnellate nel corso delle prove in mare.\nL'armamento principale era formato da sei cannoni Type 3 numero 1 da 200\u00a0mm lunghi 50 calibri (L/50), distribuiti in tre torri binate: due a prua sovrapposte e una a poppa. Attorno la sovrastruttura di prua furono sistemati in postazioni singole quattro cannoni contraerei Type 10 da 120\u00a0mm L/45, comunque suscettibili di impiego contro bersagli navali. Nonostante le proteste del capo progettista capitano di vascello Yuzuru Hiraga, lo stato maggiore generale della marina imperiale giapponese ordin\u00f2 infine l'aggiunta di sei coppie di tubi lanciasiluri nelle murate.\nLa corazzatura non fu un aspetto particolarmente enfatizzato dal progetto e rappresentava appena il 12% del peso complessivo dell'incrociatore. Alla cintura era spessa 75\u00a0mm e per i ponti, compresa la torre di comando, si riduceva a 36\u00a0mm; le torri completamente chiuse erano protette da lastre spesse 25\u00a0mm. Al margine inferiore della cintura fu inoltre aggiunta una controcarena anti-siluro di modeste dimensioni e protezioni supplementari, ma non eccezionali, ebbero i magazzini di prua, di poppa e la sala macchine. Il sistema di propulsione era articolato su un complesso di dodici caldaie che alimentavano quattro turbine a ingranaggi a vapore, a ciascuna delle quali era vincolato un albero motore con elica; era erogata una potenza totale di \u00a0shp e la velocit\u00e0 massima di progetto era prevista in 35 nodi, che in effetti fu raggiunta e anche superata di poco. L'autonomia era pari a miglia (circa chilometri circa) alla velocit\u00e0 di crociera di 14 nodi. L'apparato motore era ad alimentazione mista, perci\u00f2 i depositi di bordo contenevano 450 tonnellate di carbone e di olio combustibile.\nLa classe Aoba fu la prima nella marina imperiale a montare una catapulta per aerei permanente a poppa, a partire dal marzo 1928, per il lancio di un idrovolante, che poi veniva recuperato tramite un argano. Nel dettaglio, il \"Kinugasa\" fu la prima unit\u00e0 in assoluto a disporre di un simile equipaggiamento, seguito dall\"'Aoba\". L'equipaggio fu composto da 625 tra ufficiali e marinai.\nNel novembre 1938 lo \"Aoba\" fu messo in secca nel bacino di carenaggio di Sasebo e sottoposto a una profonda ricostruzione. I cannoni Type 3 da 200\u00a0mm furono rimpiazzati con la versione aggiornata del pezzo a 203\u00a0mm; i poco ergonomici impianti binati di lanciasiluri furono rimossi e sostituiti con due complessi quadrinati, montati sul ponte a poppavia uno per lato, che impiegavano l'eccellente ordigno Type 93 da 610\u00a0mm. I pezzi da 120\u00a0mm furono affiancati da due affusti binati di mitragliatrici pesanti Type 93 da 13,2\u00a0mm, inchiavardati dinanzi al ponte di comando, e da quattro installazioni binate di cannoni Type 96 da 25\u00a0mm L/60, sistemate a mezzanave. La sovrastruttura di prua fu completamente ricostruita e ospit\u00f2 i sistemi di controllo del tiro pi\u00f9 moderni per tutti i cannoni e lanciasiluri, la catapulta fu rimpiazzata da un modello pi\u00f9 pesante e infine l'apparato motore fu del tutto rivisto, passando a dieci caldaie Kanpon con alimentazione esclusiva a olio combustibile. Questi cambiamenti fecero aumentare il dislocamento, il che consigli\u00f2 l'adozione di pi\u00f9 ampie controcarene, le quali furono poi riempite con tubi stagni per incrementare la stabilit\u00e0. Quando torn\u00f2 in servizio nell'ottobre 1940, l\"'Aoba\" presentava una larghezza di 17,60 metri e un pescaggio diminuito a 5,66 metri, un dislocamento a vuoto di tonnellate e a pieno carico di tonnellate; la velocit\u00e0 era calata a 33 nodi, ma per contro erano ora sviluppabili \u00a0shp e l'autonomia era cresciuta a miglia (circa chilometri circa) a 14 nodi: il nuovo raggio d'azione era sostenibile in quanto i depositi contenevano fino a tonnellate di olio combustibile. Infine fu aggiunto un secondo idrovolante e l'equipaggio arriv\u00f2 a contare 680 uomini, suddivisi in 54 ufficiali e 626 sottufficiali e marinai, dacch\u00e9 la nave era stata preparata per fungere da ammiraglia.\nImpiego operativo.\nVaro, anni venti e anni trenta.\nL'incrociatore pesante \"Aoba\" fu ordinato nell'anno fiscale edito nel 1923. La sua chiglia fu impostata nel cantiere navale di Nagasaki, gestito dalla Mitsubishi, il 4 febbraio 1924 e il varo avvenne il 25 settembre 1926; fu completato il 20 settembre 1927. Fu assegnato in dicembre alla 5\u00aa Divisione incrociatori assieme all'unit\u00e0 gemella \"Kinugasa\", quindi il 20 maggio 1933 pass\u00f2 alla 6\u00aa Divisione. Il 15 novembre conflu\u00ec con il \"Kinugasa\" nella 7\u00aa Divisione incrociatori e il 1\u00ba dicembre 1936 fu posto in riserva per la prevista opera di ricostruzione presso l'arsenale di Sasebo: tuttavia l'inizio della seconda guerra sino-giapponese impose di rimettere in servizio l'incrociatore, che pot\u00e9 essere sottoposto alla modernizzazione solo alla fine del 1938.\n1940-1941.\nIl 15 ottobre 1940 l\"'Aoba\" torn\u00f2 in prima linea nella 6\u00aa Divisione incrociatori (\"Kinugasa\", \"Furutaka\", ) e continu\u00f2 a servire nelle acque cinesi nei mesi seguenti. Il 25 luglio 1941 il comando fu assunto dal capitano di vascello Sojir\u014d Hisamune; il 30 novembre la divisione, condotta allora dal contrammiraglio Aritomo Got\u014d (a bordo dello \"Aoba\") e dipendente dalla 4\u00aa Flotta del viceammiraglio Shigeyoshi Inoue, lasci\u00f2 Kure per raggiungere le isole Ogasawara, in vista delle imminenti operazioni nell'Oceano Pacifico occidentale e nel Sud-est asiatico: nella rada di Hahajima fu ricevuto, il 2 dicembre, il messaggio \"Scalate il monte Niitaka\", che autorizzava l'apertura delle ostilit\u00e0. Due giorni dopo i quattro incrociatori salparono e fecero rotta su Guam, per supportarne l'invasione; il 10 avvenne lo sbarco, la battaglia fu breve e quindi quello stesso giorno lo \"Aoba\" condusse le altre unit\u00e0 alla base aeronavale di Truk (isole Caroline), raggiunta la sera stessa. Il 13 la divisione part\u00ec alla volta dell'Isola di Wake, sulla quale gli statunitensi stavano opponendo una difesa accanita e inaspettata, ma non ebbe parte nella conquista ultima della posizione, avvenuta il 23 dicembre.\n1942.\nLa 6\u00aa Divisione rientr\u00f2 a Truk il 10 gennaio 1942 e il 18 fu nuovamente in mare per appoggiare l'assalto a Rabaul, nella Nuova Britannia. Il 21 gennaio, sulla rotta d'avvicinamento, l\"'Aoba\" raccolse quattro aviatori abbattuti assieme al loro idrovolante Consolidated PBY Catalina, quindi il 23 si tenne circa 60 miglia a nord-ovest di Rabaul, che fu conquistata facilmente. Dopo un rifornimento in mare, il 26 gennaio guid\u00f2 la divisione nel porto occupato, consegn\u00f2 al personale di terra i prigionieri e ripart\u00ec a met\u00e0 pomeriggio puntando sull'atollo di Kwajalein, nelle isole Marshall, quindi il 10 arriv\u00f2 con il resto della divisione a Truk, rimanendovi per tre settimane. Il 2 marzo lo \"Aoba\" seguito dagli altri incrociatori salp\u00f2 e il 5 arriv\u00f2 a Rabaul: qui si un\u00ec al grosso della 4\u00aa Flotta, che contribu\u00ec alla difesa dello sbarco a Lae e Salamaua, in Nuova Guinea. Il resto di marzo fu speso in movimenti tra Buka, a nord di Bougainville, Kavieng in Nuova Irlanda e Rabaul, sempre accompagnati dalla 18\u00aa Divisione incrociatori leggeri (\"Tatsuta\", ). Il 7 aprile, dopo un rifornimento a Rabaul, lo \"Aoba\" condusse gli altri cinque incrociatori a Manus e da qui a Truk, raggiunta il 10 aprile. Il 30 ebbe inizio l'operazione Mo, ovvero l'avanzata nelle isole Salomone e l'attacco via mare a Port Moresby; le due divisioni di incrociatori ebbero il compito di difendere la portaerei \"Shoho\", a sua volta incaricata di coprire lo sbarco su Tulagi. Il 4 maggio questa squadra lasci\u00f2 l'ancoraggio di Buka, dove si era fermata, in risposta agli attacchi ripetuti portati dalla Task force 11 del contrammiraglio Frank Fletcher su Tulagi; partecip\u00f2 dunque alla battaglia del Mar dei Coralli in un ruolo secondario. Il 5, infatti, lo \"Aoba\" e gli altri tre incrociatori pesanti fecero rifornimento dalla petroliera \"Iro\" alle isole Shortland, il giorno successivo sfuggirono all'attacco di alcuni bombardieri Boeing B-17 Flying Fortress e poi si unirono in mare alla \"Shoho\", che per\u00f2 il 7 maggio fu scovata per caso da 93 velivoli statunitensi e crivellata da siluri e bombe. Il giorno dopo il \"Furutaka\" e il \"Kinugasa\" furono inviati a scortare la portaerei \"Shokaku\", pesantemente danneggiata, sino a Truk, mentre lo \"Aoba\" e il \"Kako\" si occuparono di coprire la ritirata al convoglio d'invasione per Port Moresby. Il 9 maggio il solo \"Aoba\" fece rifornimento alle Shortland, poi il 16 arriv\u00f2 con il \"Kako\" a Truk e infine il 25 si ferm\u00f2 a Kure, dove fu messo per quattro giorni in bacino di carenaggio. Il 16 giugno, tornato in mare, condusse alcune esercitazioni nel canale di Bungo con il \"Kako\", il \"Tenryu\" e il \"Tatsuta\"; guid\u00f2 poi le navi a Truk entro il 23 e il 30 salp\u00f2 con l'incrociatore pesante fermandosi infine a Kieta (Bougainville) il 5 luglio.\nIl 7 agosto 1942 si verific\u00f2 lo sbarco statunitense su Guadalcanal. A Rabaul il viceammiraglio Gun'ichi Mikawa, comandante dell'8\u00aa Flotta, organizz\u00f2 rapidamente una controffensiva dal mare; dirott\u00f2 la 6\u00aa Divisione e l'incrociatore pesante a Rabaul, dove li un\u00ec al \"Tenryu\", all'incrociatore leggero e al cacciatorpediniere \"Yunagi\". Nel pomeriggio del 7 agosto la squadra nipponica salp\u00f2 e, nonostante fosse stata individuata prima da un sommergibile e poi da un bombardiere Lockheed Hudson australiano, fu capace di cogliere assolutamente di sorpresa le forze di superficie alleate poste a guardia della flotta d'invasione; nella notte tra l'8 e il 9 Mikawa inflisse loro perdite gravissime e non sub\u00ec che danni assai trascurabili (lo \"Aoba\" ricevette una sola granata che distrusse i due idrovolanti e ne uccise gli equipaggi), ma prefer\u00ec ripiegare e non distruggere i vulnerabili trasporti poich\u00e9 temeva un intervento dell'aeronautica statunitense. Sulla rotta del ritorno Mikawa invi\u00f2 la 6\u00aa Divisione a Kavieng, rotta sulla quale il \"Kako\" fu perduto il 10 agosto a opera del sommergibile . Il 19 i tre incrociatori superstiti fecero tappa nella baia di Rekata (Santa Isabel) e il 22 si fermarono alle isole Shortland, operando da qui una copertura a distanza del convoglio di rinforzi che tra il 23 e il 25 agosto tent\u00f2, senza successo, di sbarcare rinforzi a Guadalcanal. Dopo che i nuovi idrovolanti in dotazione ebbero bombardato nella notte del 25 Henderson Field, lo \"Aoba\" guid\u00f2 gli altri due incrociatori sino a Kieta, dove rimase per un mese circa pronto a effettuare sortite: in realt\u00e0 la divisione amputata non entr\u00f2 a lungo in azione e complet\u00f2 solo viaggi periodici a Rabaul per fare il pieno di carburante. Solo il 1\u00ba ottobre le tre unit\u00e0 fecero ritorno alle Shortland.\nNell'arcipelago furono raggiunti da un convoglio recante a bordo artiglieria pesante, materiali di vario tipo e truppe; queste unit\u00e0 dovevano sbarcare mentre il contrammiraglio Got\u014d, con l\"'Aoba\", il \"Furutaka\", il \"Kinugasa\" e due cacciatorpediniere (\"Fubuki\", \"Hatsuyuki\"), avrebbe bombardato Henderson Field. Salpati la mattina presto dell'11, i due gruppi nipponici furono avvistati nel pomeriggio e perci\u00f2 il contrammiraglio Richmond Turner invi\u00f2 a ovest di Capo Speranza, punta occidentale di Guadalcanal, il Task group 64 del contrammiraglio Norman Scott con due incrociatori pesanti, due leggeri e cinque cacciatorpediniere. Egli, nonostante numerose incertezze, riusc\u00ec a tagliare la T alla squadra del contrammiraglio Got\u014d, che anzi scambi\u00f2 le sagome segnalategli dalle vedette per quelle del gruppo di rifornimento, in realt\u00e0 pi\u00f9 a sud della sua posizione: una serie di bordate colpirono duramente il \"Furutaka\" e lo \"Aoba\" e Got\u014d rimase ferito mortalmente; nel corso della battaglia di Capo Speranza fu altres\u00ec distrutto il \"Fubuki\" e il \"Furutaka\" affond\u00f2 nelle ore seguenti lo scontro, mentre da parte americana and\u00f2 perduto il cacciatorpediniere e l'incrociatore leggero ripieg\u00f2 con la prua quasi divelta. Lo \"Aoba\" aveva incassato ventiquattro/quaranta granate da 152\u00a0mm e 203\u00a0mm, il ponte di comando era stato distrutto, la torre numero due fu gravemente danneggiata mentre quella poppiera era esplosa; danni pesanti furono registrati all'apparato motore con quattro caldaie rese inutilizzabili. Il giorno dopo, quando il \"Kinugasa\" e lo \"Aoba\" tornarono alle Shortland, l'equipaggio cont\u00f2 ottantuno morti compreso Got\u014d. In seguito a riparazioni provvisorie l'incrociatore pot\u00e9 raggiungere il 15 Truk, dove l'ammiraglio Isoroku Yamamoto lo ispezion\u00f2; fece poi rifornimento e il 22 giunse a Kure, dove iniziarono lunghi e complessi lavori.\nL'incrociatore fu privato dei resti della torre numero 3, il cui anello di rotolamento fu coperto per consentire l'introduzione di un impianto trinato di pezzi contraerei Type 96 da 25\u00a0mm; una seconda identica installazione fu aggiunta sul ponte, assieme a tre rastrelliere con dodici lanciatori per bombe di profondit\u00e0. Furono infine sbarcate le mitragliatrici pesanti Type 93.\n1943.\nIl 15 febbraio 1943 l\"'Aoba\", tornato in efficienza, salp\u00f2 da Kure agli ordini del capitano di vascello Yoshioki Tawara (che aveva assunto il comando il 31 dicembre 1942) e arriv\u00f2 il 20 a Truk, dove poco dopo il capitano di vascello Kamenosuke Yamamori sostitu\u00ec Tawara. Lasciata Truk, lo \"Aoba\" tocc\u00f2 il 2 marzo Rabaul e il 4 marzo si ferm\u00f2 a Kavieng, precisamente all'ancoraggio Moewe; la successiva attivit\u00e0 nel corso del mese non \u00e8 nota. La base nipponica e i suoi ancoraggi furono obiettivo il 3 aprile di un pesante attacco condotto dalla 5\u00aa Forza aerea statunitense, proveniente dalla Nuova Guinea: l'incrociatore era ormeggiato, costituendo un facile bersaglio per una parte dei B-17 componenti il 43\u00ba Gruppo da bombardamento. Impiegando la rischiosa tecnica dello \"skip bombing\" e ordigni da 500 libbre (227 chili), gli aerei piazzarono numerose bombe vicino allo scafo e una scoppi\u00f2 direttamente sul ponte, facendo detonare a loro volta due siluri inseriti gi\u00e0 nei tubi. Si verificarono forti scoppi, si aprirono alcune falle e numerosi incendi devastarono l'unit\u00e0, oltretutto mitragliata dai B-17 in virata. Il capitano Yamamori fu capace di fra spiaggiare lo \"Aoba\" per evitare che affondasse; coordin\u00f2 quindi la lotta agli incendi, assistito dal cacciatorpediniere \"Hatsuzuki\", poi la nave officina \"Yamabiko Maru\" attese a riparazioni d'emergenza protrattesi sino al 20 aprile. Il giorno successivo l'incrociatore leggero prese a rimorchio lo \"Aoba\" (le cui macchine erano avariate) e lo port\u00f2 il 25 a Truk, dove un'altra nave officina, la \"Akashi\", esegu\u00ec successive riparazioni e sistemazioni. Solo il 25 luglio lo \"Aoba\" fu capace di salpare alla volta di Kure, dove arriv\u00f2 il 1\u00ba agosto e fu subito messo in bacino. Il raddobbo completo vide la reintroduzione della torre di poppa con i due pezzi da 203\u00a0mm e l'aggiunta di due ulteriori complessi trinati di cannoni Type 96 da 25\u00a0mm; sulla sovrastruttura di prua fu altres\u00ec piazzato un radar Type 21 da ricerca aerea e di superficie. I danni al sistema di propulsione, tuttavia, non poterono essere del tutto risolti e perci\u00f2 la velocit\u00e0 massima si abbass\u00f2 in permanenza a 28 nodi.\nIl 24 novembre l\"'Aoba\" fu rimesso in acqua e il giorno successivo fu riassegnato alla 1\u00aa Flotta di spedizione del sud, una delle componenti principali del comando detto Flotta dell'Area sud-occidentale responsabile per la Malaysia, Singapore, le ex Indie orientali olandesi e le Filippine. Il 15 dicembre part\u00ec da Kure e il 20 fece tappa a Manila per un giorno, per raggiungere infine Singapore il 24, dove si ferm\u00f2 per un breve periodo.\n1944.\nIl 3 gennaio 1944 l\"'Aoba\" salp\u00f2 sotto la scorta dell'incrociatore pesante \"Ashigara\", leggero e del cacciatorpediniere \"Uranami\" per Penang (Malaysia), dove il 5 imbarc\u00f2 truppe dell'esercito e rifornimenti. Ripart\u00ec il giorno stesso e il 6 giunse a Mergui in Birmania, depositandovi il carico. Ritornato a Singapore con il solo \"Ashigara\", dall'11 al 22 gennaio fu sottoposto a raddobbo, poi tra il 23 e il 25 caric\u00f2 a bordo altre truppe e scortato dai tre incrociatori leggeri , , e dal cacciatorpediniere \"Shikinami\" le port\u00f2 sino a Port Blair, nelle isole Andamane. Sulla rotta di ritorno il \"Kitakami\" fu silurato ma non affondato da un sommergibile britannico e quindi lo \"Aoba\" continu\u00f2 per Singapore con il solo \"Oi\". Dal 12 al 21 febbraio l'incrociatore fu impegnato in esercitazioni al largo delle isole Lingga, quindi rientr\u00f2 in porto e il 25 febbraio fu unito con il \"Kinu\" e lo \"Uranami\" nella 16\u00aa Divisione incrociatori del contrammiraglio Naomasa Sakonju, che lo selezion\u00f2 come propria ammiraglia. Accompagnata dalla 7\u00aa Divisione incrociatori (, ), la formazione salp\u00f2 il 27 febbraio e si port\u00f2 il 1\u00ba marzo a Bangka, dove fu attivata l'operazione \"SA No. 1\" per la caccia al traffico mercantile nell'Oceano Indiano: essa si concluse il 15 dopo modesti risultati e il ritorno di tutte le navi a Batavia. Il 18 marzo lo \"Aoba\" lasci\u00f2 Batavia, il 25 si ferm\u00f2 a Singapore e fu caricato con munizioni, quindi il 2 aprile salp\u00f2 con il \"Kinu\", lo \"Oi\", il cacciatorpediniere \"Amagiri\" e due altri non identificati: dal 4 all'11 aprile riforn\u00ec Balikpapan e Tarakan nel Borneo, quindi il 14 rientr\u00f2 a Singapore dove fu incaricato di un'altra missione di rifornimento, questa volta per l'8\u00ba Squadriglia sommergibili di Penang. Il 15 lo \"Aoba\" (scortato dallo \"Oi\" e dallo \"Amagiri\") giunse nel porto e scaric\u00f2 una partita di siluri, quindi si spart\u00ec con l'altro incrociatore il personale e il materiale del 732\u00ba Gruppo aereo, che il 18 aprile fu lasciato a Singapore. Da qui, con a bordo parte degli effettivi dell'851\u00ba Gruppo aereo, salp\u00f2 il giorno successivo per Davao (Filippine), sempre seguito dalle altre due unit\u00e0. Il 23, durante la navigazione nello stretto di Makassar, lo \"Amagiri\" colp\u00ec una mina magnetica nemica e affond\u00f2 nonostante gli sforzi per salvarlo: l'equipaggio fu tratto in salvo dai due incrociatori, che il 24 lo lasciarono a Tarakan; il 27 essi arrivarono infine a Davao e vi depositarono il carico. Tornarono poi a Tarakan, dove imbarcarono truppe e furono affiancati dal cacciatorpediniere \"Shikinami\" per una missione di rinforzo alle isole Palau (14-17 maggio) e poi all'atollo di Sorong (19-22 maggio), quindi il 27 maggio si fermarono a Tarakan per fare rifornimento. Il 30 il solo \"Aoba\" moll\u00f2 gli ormeggi e si port\u00f2 il 31 a Zamboanga (Mindanao), per fornire copertura a distanza all'operazione Kon, il rifornimento via mare dell'isola di Biak, attaccata in forze dagli Stati Uniti il 27 maggio. Riunitosi al \"Kinu\" e allo \"Shikinami\" presso Davao, lo \"Aoba\" e le altre unit\u00e0 da guerra salparono il 2 giugno assieme al convoglio, ma l'avvistamento della ricognizione americana indusse il comando giapponese a ordinare il ritiro. L'incrociatore fece tappa il 4 giugno all'isola di Waigeo, prese a bordo un reparto di fanteria e, scortato dal cacciatorpediniere \"Shigure\", arriv\u00f2 a Sorong dove lo fece scendere; qui inoltre il capitano di vascello Yamamori fu sostituito dal pari grado Chusaboru Yamazumi e il contrammiraglio Sakonju trasfer\u00ec le sue insegne sullo \"Shikinami\". Il 5 giugno partecip\u00f2 a un altro vano tentativo di rifornire l'isola e il 6, mentre era fermo nella baia di Kabui (isola di Misool), fu attaccato da undici bombardieri Consolidated B-24 Liberator che, complice la pronta reazione della contraerea e le manovre evasive subito ordinate da Yamazumi, non furono capaci di colpirlo. Lo \"Aoba\" lasci\u00f2 l'isola il 7 giugno e, accompagnato dal \"Kinu\" e dalle divisioni cacciatorpediniere 19\u00aa e 27\u00aa, fece rifornimento ad Amboina e si ferm\u00f2 a Salawati, dove torn\u00f2 a essere nave ammiraglia di Sakonju. Il 14 giugno fece tappa alle isole Obi e il 27 a Makassar (Celebes), prima di raggiungere Singapore il 28. Qui l'incrociatore fu messo in secca per alcuni giorni e il suo armamento contraereo fu nettamente potenziato con l'aggiunta di ventisette cannoni Type 96 da 25\u00a0mm, organizzati in quattro impianti trinati e quindici affusti individuali; fu anche installato un radar Type 22.\nIl 24 luglio l\"'Aoba\" salp\u00f2 da Singapore per le isole Lingga, dove partecip\u00f2 a esercitazioni congiunte per diversi mesi. L'11 ottobre entr\u00f2 in collisione con il \"Kinu\", soffrendo solo danni minimi e sette giorni pi\u00f9 tardi segu\u00ec il resto della 2\u00aa Flotta del viceammiraglio Takeo Kurita, cui apparteneva, sino a Brunei, raggiunta il 20: da qui la flotta sarebbe salpata in ottemperanza alle direttive dell'operazione \"Sh\u014d-G\u014d 1\". In realt\u00e0 la 16\u00aa Divisione incrociatori fu distaccata il 21 con destinazione Manila e dunque non partecip\u00f2 alla drammatica battaglia del Golfo di Leyte; tuttavia alle 04:30 del 23, nel corso della navigazione, lo \"Aoba\" fu centrato nella sala caldaie numero 2 da un siluro lanciato dal sommergibile e, con uno sbandamento di 13\u00b0 a dritta, fu preso a rimorchio dal \"Kitakami\" che lo port\u00f2 a Cavite: qui ebbero subito inizio le riparazioni. Il 24 e il 29 ottobre, sulla scorta di un messaggio radio decifrato, gruppi imbarcati appartenenti alla Task force 38 del viceammiraglio Marc Mitscher attaccarono senza successo lo \"Aoba\" in bacino. Alle 05:00 del 5 novembre lo \"Aoba\" e l'incrociatore pesante lasciarono Manila con la scorta di quindici unit\u00e0 ausiliarie, che riuscirono a rintuzzare l'attacco di un isolato sommergibile verso mezzogiorno. Invece il 6 novembre, presso Capo Bolinao (Luzon), un gruppo di quattro battelli penetr\u00f2 la difesa e centr\u00f2 con due ordigni il \"Kumano\", che dovette tornare indietro. Lo \"Aoba\" fu invece risparmiato e l'11 arriv\u00f2 a Takao sull'Isola di Formosa, nel cui arsenale ricevette parziali riparazioni. Il 9 dicembre fu in grado di partire e il 12 gett\u00f2 le \u00e0ncore a Kure, dove per\u00f2 le maestranze dichiararono che era impossibile rimetterlo in piena efficienza.\n1945, l'affondamento e la rottamazione.\nIl 1\u00ba gennaio 1945 lo \"Aoba\" pass\u00f2 al comando del capitano di vascello Seiroku Murayama, il 25 febbraio pass\u00f2 alle dipendenze del distretto navale di Kure e infine il 28 fu riclassificato come nave della riserva. Il 19 marzo rimase coinvolto nel primo, massiccio attacco portato dai velivoli della Task force 38 su Kure, ma non si sa di preciso se l\"'Aoba\" fu colpito o meno. Il 24 aprile, invece, l'incrociatore fu centrato e a causa di diverse falle si adagi\u00f2 sui bassi fondali della rada. I giapponesi intrapresero allora uno sforzo particolare, lo riportarono a galla e lo ripararono come meglio poterono, quindi aggiunsero altri pezzi da 25\u00a0mm: al mese di giugno, dunque, lo \"Aoba\" disponeva di cinque impianti trinati, dieci binati e quindici singoli di Type 96. Il 20 giugno fu perci\u00f2 nuovamente redesignato come nave speciale di guardia, ovvero un pontone contraereo. Circa due mesi dopo, il 24 luglio, la Task force 38 condusse un pesante attacco su Kure; lo \"Aoba\" fu preso di mira da una trentina di bombardieri in picchiata e numerosi ordigni esplosero vicino allo scafo, che si spacc\u00f2 in pi\u00f9 punti, mentre una bomba scoppi\u00f2 a bordo: l'incrociatore si inclin\u00f2 sulla destra e affond\u00f2 lentamente in circa 7,50 metri d'acqua sino a toccare il fondale. Il 28 luglio si verific\u00f2 un secondo bombardamento statunitense e lo scafo semiabbandonato dello \"Aoba\" fu nuovamente attaccato da apparecchi imbarcati e B-24 della 7\u00aa Forza aerea; quattro bombe lo centrarono in pieno, le sovrastrutture furono consumate dal fuoco e la prua fu spezzata.\nIl 15 agosto l\"'Aoba\", ancora al comando del capitano Murayama, fu declassificato a nave della riserva e il 20 novembre, in seguito alla resa formale dell'Impero giapponese, fu rimosso dalla lista della Marina imperiale. Il relitto devastato fu recuperato e demolito tra il 1946 e il 1947."}
{"id": "2625633", "revid": "15756", "url": "https://it.wikipedia.org/wiki?curid=2625633", "title": "Furutaka", "text": "Il \u00e8 stato un incrociatore pesante appartenente alla Marina imperiale giapponese, prima ed eponima unit\u00e0 della stessa classe e cos\u00ec nominato dall'omonimo monte che sorge sull'isola di Etajima (prefettura di Hiroshima). Fu varato dal cantiere navale di Nagasaki nel febbraio 1925.\nDal momento dell'entrata in servizio nel marzo 1926 e fino al 1931 attese a periodiche esercitazioni e oper\u00f2 sia nelle acque giapponesi, sia in quelle cinesi. Dopo una prima ricostruzione tra 1931 e 1933, torn\u00f2 operativo con la 6\u00aa e la 7\u00aa Divisione incrociatori. Dall'aprile 1937 all'aprile 1939 and\u00f2 incontro a una profonda opera di ammodernamento che lo dot\u00f2 di tre torri binate, apparato motore pi\u00f9 potente, armi contraeree pi\u00f9 numerose e numerose altre migliorie. Definitivamente integrato nella 6\u00aa Divisione, prest\u00f2 servizio per lo pi\u00f9 nelle acque giapponesi.\nAl momento dell'attacco di Pearl Harbor (7 dicembre 1941) si trovava in navigazione verso Guam nelle isole Marianne che per\u00f2 fu conquistata prima del suo arrivo. Spostatosi a Truk, forn\u00ec supporto e protezione alla conquista di Rabaul (gennaio 1942) e tent\u00f2 invano, con il resto della 6\u00aa Divisione, di intercettare una Task force statunitense che aveva colpito le isole Marshall; copr\u00ec dunque le operazioni anfibie nelle isole Salomone settentrionali e in Nuova Guinea. A maggio partecip\u00f2 alla battaglia del Mar dei Coralli senza arrivare a contatto con le forze navali di superficie avversarie e giugno fu oggetto di un ciclo di revisioni in Giappone. Inviato nuovamente nel Pacifico meridionale, nella notte dell'8-9 agosto 1942 prese parte alla vittoriosa battaglia dell'isola di Savo ingaggiata per respingere gli statunitensi, sbarcati su Guadalcanal; non sub\u00ec alcun danno ma la distruzione della flotta d'invasione non fu ottenuta. Dopo aver partecipato marginalmente alla battaglia delle Salomone Orientali, rimase per il mese di settembre nel settore isole Salomone-isole dell'Ammiragliato.\nNella notte tra l'11 e il 12 ottobre 1942 fu inviato assieme agli incrociatori pesanti , e ai cacciatorpediniere \"Hatsuyuki\" e \"Fubuki\" a bombardare la pista aerea \"Henderson\"; tuttavia le navi nipponiche s'imbatterono nella Task force 64 del contrammiraglio Norman Scott che inflisse loro danni molto gravi. Il \"Furutaka\" fu devastato da decine di proiettili e un siluro ne distrusse parte dell'apparato motore; andato alla deriva, affond\u00f2 nelle prime ore del 12 ottobre con circa trenta morti tra l'equipaggio. I superstiti furono per lo pi\u00f9 salvati, mentre un centinaio fu catturato.\nCaratteristiche.\nIl \"Furutaka\" formava con il la classe omonima, risultato di continui ripensamenti e cambiamenti apportati a un progetto di incrociatore da ricognizione da tonnellate, steso sin dal 1916 e rivisitato dopo che lo stato maggiore generale era rimasto colpito dalla classe Omaha statunitense prima, dalla classe Hawkins britannica poi. Solo nell'estate 1921 i disegni tecnici definitivi, curati dal capitano di vascello e ingegnere navale Yuzuru Hiraga, furono approvati: essi introducevano notevoli innovazioni quali l'inclusione nella struttura portante dello scafo della corazzatura di murata e del ponte continuo, accorgimenti ripresi dalla sua precedente creazione (l'incrociatore leggero ) per contenere il dislocamento. Furono previste inoltre un'artiglieria principale da 200\u00a0mm, una velocit\u00e0 di 35 nodi e una corazzatura capace di resistere a granate da 152\u00a0mm esplose da - metri. Tuttavia l'ostinata volont\u00e0 delle alte sfere di aggiungere altre armi e una certa approssimazione nel calcolo dei pesi fece s\u00ec che la stazza fosse superiore di circa tonnellate a quanto preventivato.\nIl \"Furutaka\", infatti, presentava un dislocamento a vuoto di tonnellate e a pieno carico di circa tonnellate. Presentava una lunghezza alla linea di galleggiamento di 183,53 metri (185,17 fuori tutto), una larghezza massima di solo 15,77 metri e un pescaggio di 5,56 metri; il rapporto lunghezza/larghezza era elevato allo scopo di raggiungere la velocit\u00e0 di progetto. Come detto, la protezione era elemento integrante del telaio: la cintura spessa 76\u00a0mm era lunga solo 80 metri e copriva la zona dell'apparato motore; sul bordo superiore era connessa al ponte di coperta dalla corazzatura laterale spessa 35\u00a0mm. Il ponte stesso aveva piastre da 32\u00a0mm, mentre il primo ponte era pi\u00f9 robusto con 48\u00a0mm d'acciaio. Le sei torri d'artiglieria avevano una protezione di 25\u00a0mm su tutti i lati, mentre le sottostanti barbette e magazzini di munizioni di 50\u00a0mm. La torre di comando non era provvista di alcuna corazzatura. Infine, come misura difensiva contro i siluri, erano presenti delle modeste controcarene e lo scafo era diviso longitudinalmente da una paratia stagna non corazzata: ci\u00f2 limitava l'allagamento eventuale a solo una parte della nave, ma il rischio di capovolgimento era concreto. L'armamento principale era formato da sei cannoni Type 3 modello 1 da 200\u00a0mm lunghi 50 calibri (L/50), raggruppati tre a prua e tre a poppa con le torri al centro sopraelevate; erano inoltre disponibili dodici lanciasiluri da 610\u00a0mm, installati a coppie sul ponte di coperta (tre per lato) in impianti fissi. La difesa contraerea si articolava su quattro cannoni Type 11 da 76\u00a0mm L/40 e due mitragliatrici leggere da 7,7\u00a0mm.\nL'apparato motore era costituito da dodici caldaie Kanpon, delle quali dieci alimentate a olio combustibile e le restanti due miste (olio e carbone); esse davano potenza a quattro turbine a ingranaggi a vapore del tipo Mitsubishi-Parsons, a ciascuna delle quali era vincolato un albero motore con elica: l'energia motrice ammontava a \u00a0shp e la velocit\u00e0 massima era di 34,5 nodi, conseguenza del dislocamento eccessivo. Circa le riserve di carburanti esistono differenze tra le fonti: tonnellate di olio combustibile e 400 di carbone, di olio combustibile e 570 di carbone e ancora 450 tonnellate di carbone. L'autonomia era pari a miglia alla velocit\u00e0 di 14 nodi. La nave era gestita da un equipaggio di 625 tra ufficiali, sottufficiali e marinai.\nIl \"Furutaka\" fu modificato varie volte, essendo uno degli incrociatori pi\u00f9 anziani in servizio. Nell'inverno 1926-1927 i due fumaioli furono innalzati e le cappe alterate, di modo che i fumi di scarico fossero espulsi correttamente, nel 1930 fu rimossa la piattaforma di lancio che era stata aggiunta sul tetto della torre numero 4 (la prima di poppa) per l'idrovolante conservato nell'hangar di poppavia: poich\u00e9 poco ergonomica, il velivolo doveva essere ogni volta deposto in acqua e recuperato da un argano. Durante il 1932 fu del tutto reimpostata la dotazione contraerea su quattro cannoni Type 10 da 120\u00a0mm L/45 in postazioni singole e due impianti doppi su mitragliatrici Type 93 da 13,2\u00a0mm; i lavori videro anche l'aggiunta di una catapulta tra l'hangar e la torre numero 4. Il 1\u00ba aprile 1937, infine, il \"Furutaka\" inizi\u00f2 un massiccio processo di modernizzazione presso l'arsenale di Kure, che fu completato il 30 aprile 1939: i sistemi di controllo del tiro furono aggiornati e le sovrastrutture ampiamente ricostruite, con conseguente rilocazione delle armi contraeree. Le sei torri singole furono rimpiazzate da tre torri binate, dotate di cannoni Type 3 modello 2 da 203\u00a0mm L/50 e con eguale corazzatura delle precedenti, disposte due a prua e una a poppa. La contraerea fu incrementata da quattro coppie di cannoni Type 96 da 25\u00a0mm L/60 mentre la dotazione silurante fu riorganizzata su due impianti quadrinati brandeggiabili di tubi da 610\u00a0mm, dotati del letale ordigno Type 93 e siti sul ponte a mezzanave verso poppa, ai lati di una nuova catapulta che serviva due idrovolanti Kawanishi E7K2. Ancora, la torre di comando fu rivestita di un manto corazzato spesso 36\u00a0mm e furono rimosse le caldaie ad alimentazione mista: ci\u00f2 permise di ridurre le dimensioni del secondo fumaiolo e ne consegu\u00ec un aumento dell'erogazione di vapore da parte delle rimanenti dieci unit\u00e0. La riserva di combustibile, dunque, pass\u00f2 a tonnellate di olio, l'autonomia crebbe a miglia alla velocit\u00e0 di 14 nodi ( chilometri a 26,60\u00a0km/h) e la potenza motrice a \u00a0shp.\nQuest'ultimo radicale intervento fece comunque aumentare il dislocamento standard del \"Furutaka\" a tonnellate circa e quello a pieno carico a tonnellate; la stabilit\u00e0 venne poi a essere compromessa dal peso delle nuove armi e dunque furono aggiunte controcarene pi\u00f9 larghe, assestando il pescaggio a 5,61 metri e aumentando la larghezza a 16,93 metri. La velocit\u00e0 massima, pertanto, scese a 33 nodi. L'equipaggio, infine, pass\u00f2 a 639 effettivi.\nServizio operativo.\nVaro, anni venti e trenta.\nL'incrociatore pesante \"Furutaka\" fu ordinato nell'anno fiscale edito nel 1923. La sua chiglia fu impostata nel cantiere navale di Nagasaki, gestito dalla Mitsubishi, il 5 dicembre 1922 e fu varato il 25 febbraio 1925; venne completato il 31 marzo 1926. Assieme al \"Kako\" fu l'ultimo incrociatore giapponese a non essere vincolato ai limiti imposti dal trattato navale di Washington del febbraio 1922.\nFu inserito nella 5\u00aa Divisione incrociatori e per i cinque anni successivi partecip\u00f2 alle periodiche, intensive esercitazioni della marina imperiale giapponese e condusse numerose crociere nelle acque cinesi. Posto in riserva nel tardo 1931, vi rimase fino alla met\u00e0 del 1933 poich\u00e9 sottoposto a un ciclo di riparazioni e modifiche. Torn\u00f2 quindi in servizio attivo dapprima con la 6\u00aa Divisione incrociatori e poi con la 7\u00aa Divisione, prendendo parte ad alcune operazioni al largo delle coste cinesi. Dal maggio 1939 e fino al coinvolgimento diretto dell'Impero giapponese nella seconda guerra mondiale, il \"Furutaka\" oper\u00f2 quasi sempre nelle acque territoriali nipponiche integrato nella 6\u00aa Divisione incrociatori, al comando del contrammiraglio Aritomo Got\u014d e che comprendeva anche gli incrociatori pesanti \"Kako\", (nave ammiraglia) e ; la divisione era a sua volta parte della 1\u00aa Flotta del viceammiraglio Shir\u014d Takasu. Il 28 novembre 1941 il comando del \"Furutaka\" fu assunto dal capitano di vascello Tsutau Araki.\nLa seconda guerra mondiale.\n1941-1942.\nIl 2 dicembre 1941, all'\u00e0ncora nella baia dell'isola di Hahajima nell'arcipelago delle Ogasawara, il \"Furutaka\" ricevette il messaggio in codice \"Niitakayama nobore 1208\", che indicava l'inizio imminente dell'attacco di Pearl Harbor e l'apertura delle ostilit\u00e0 sul fronte dell'Oceano Pacifico. La 6\u00aa Divisione incrociatori salp\u00f2 il 4 dicembre alla volta di Guam, unico possedimento statunitense nelle isole Marianne, che dopo due giorni di bombardamenti aerei fu invasa e conquistata nelle prime ore del 10 dicembre, senza necessit\u00e0 di intervento dei cannoni degli incrociatori; la 6\u00aa Divisione fece dunque rotta sulla grande base navale di Truk (isole Caroline). Il 13 dicembre riprese il mare per scortare assieme ad altre unit\u00e0 le portaerei \"Soryu\" e \"Hiryu\", distaccate dalla 1\u00aa Flotta aerea reduce dall'attacco di Pearl Harbor per agevolare la conquista dell'Isola di Wake, rallentata dall'imprevista resistenza statunitense: fu infine occupata il 23 dicembre. Dal 10 al 18 gennaio 1942 la 6\u00aa Divisione incrociatori rimase a Truk, poi part\u00ec per coprire l'assalto anfibio a Rabaul in Nuova Britannia (operazione \"O\"), avvenuto con successo il 23 gennaio; garant\u00ec dunque le operazioni per la conquista di Kavieng (Nuova Irlanda) avvenute poco dopo e quindi torn\u00f2 nell'appena conquistata Rabaul. Il 1\u00ba febbraio il \"Furutaka\" e i gemelli salparono d'urgenza in seguito a un rapido raid aeronavale statunitense sul protettorato nipponico delle isole Marshall, che aveva danneggiato varie navi: il 4 febbraio era presso l'isolotto di Roi-Namur nell'atollo Kwajalein e il 6 si ancor\u00f2 all'isola di Kwajalein ma, poich\u00e9 le Task force 17 (contrammiraglio Frank Fletcher) e 8 (contrammiraglio William Halsey) si erano gi\u00e0 allontanate, rientr\u00f2 il 10 a Truk. Il 20 febbraio il \"Furutaka\", il \"Kinugasa\" e il \"Kako\" cercarono invano di intercettare la Task force 11 del contrammiraglio Wilson Brown che, avvistata vicino a Rabaul, aveva invertito la rotta; l'inseguimento fu un fiasco e il 23 gli incrociatori tornarono alla base. Il 2 marzo la 6\u00aa Divisione si spost\u00f2 a Rabaul (raggiunta il 5) dove si un\u00ec alle forze della 4\u00aa Flotta del viceammiraglio Shigeyoshi Inoue assemblate per l'invasione di Lae-Salamaua (operazione \"SR\"), due piccoli centri dotati di aeroporti sulla costa settentrionale della Nuova Guinea: in particolare il \"Furutaka\" form\u00f2 con i gregari della 6\u00aa Divisione e gli incrociatori leggeri della 18\u00aa (\"Tatsuta\", ) la squadra di copertura a distanza. Lo sbarco riusc\u00ec senza ostacoli l'8 marzo e il \"Furutaka\" con gli altri incrociatori lasci\u00f2 le acque della Nuova Guinea, sfuggendo cos\u00ec all'improvvisa e pesante incursione aeronavale delle TF 11 e 17, che si erano riunite nel Golfo di Papuasia a sud dell'isola. Le due divisioni toccarono il 9 marzo l'ancoraggio di Buka sull'omonima isola adiacente Bougainville e l'11 gettarono le \u00e0ncore a Rabaul; il 14 marzo il \"Furutaka\" e tutte le altre unit\u00e0 ripresero il mare, stazionarono dal 15 al 17 a Buka e il 18 raggiunsero lo stretto Moewe che divide il porto di Kavieng dalla Nuova Hannover. Qui rimasero fino al 26 marzo, quando salparono con destinazione Rabaul che fu raggiunta il giorno successivo. Il 28 le due divisioni partirono nuovamente, fecero tappa a Rabaul e quindi fecero rotta a sud-est, proteggendo gli sbarchi incontrastati nelle isole Shortland (30 marzo) e a Kieta sulla costa orientale dell'isola di Boungainville (31 marzo).\nGiunte a Rabaul gi\u00e0 il 1\u00ba aprile 1942, la 6\u00aa e la 18\u00aa Divisione fecero il pieno di combustibile e ripartirono immediatamente: sostarono dal 2 al 5 aprile nello stretto Moewe, poi il 7 aprile raggiunsero Manus nelle isole dell'Ammiragliato. L'8 fecero rotta su Truk dove dal 10 al 30 aprile tutti gli incrociatori furono sottoposti a riequipaggiamento. Nella seconda met\u00e0 del mese, intanto, il Gran Quartier generale imperiale aveva ordinato di iniziare l'operazione Mo, la conquista di Tulagi, delle isole Louisiade e di Port Moresby nella Nuova Guinea meridionale, ultimo bastione alleato sull'isola. La 6\u00aa Divisione fu rinforzata dalla portaerei leggera \"Shoho\", dal cacciatorpediniere \"Sazanami\" e dalla petroliera \"Iro\" e si port\u00f2 il 3 maggio all'ancoraggio della Regina Carola vicino a Buka, da dove vigil\u00f2 sull'occupazione di Tulagi. Il giorno seguente, mentre il convoglio d'invasione di Port Moresby salpava, la Task force 17 del contrammiraglio Fletcher lanci\u00f2 tre attacchi consecutivi su Tulagi, affondando o danneggiando diverse unit\u00e0, e il \"Furutaka\" assieme agli incrociatori della 6\u00aa Divisione part\u00ec subito con rotta su Guadalcanal. Il giorno seguente, per\u00f2, le portaerei americane si raggrupparono per fronteggiare la formazione d'attacco del viceammiraglio Takeo Takagi che, con le portaerei \"Shokaku\" e \"Zuikaku\", era penetrata da est nel Mar dei Coralli; il \"Furutaka\" e gli altri tre incrociatori, intanto, si erano fermati alle Shortland e la mattina del 6 furono oggetto di un attacco rimasto infruttuoso da parte di quattro bombardieri pesanti Boeing B-17 Flying Fortress: salparono poco dopo e il 7 si riunirono alla \"Shoho\" in alto mare, a ovest di Bougainville. Negli stessi giorni si era sviluppato lo scontro tra la TF 17 e la squadra del viceammiraglio Takagi: dopo essersi reciprocamente cercate senza esito, il 7 maggio furono effettuati i primi attacchi di velivoli imbarcati, che affondarono un cacciatorpediniere e una petroliera statunitensi. Il contrammiraglio Fletcher ordin\u00f2 altre ricognizioni e lanci\u00f2 un'ondata di circa novanta aerei (per lo pi\u00f9 bombardieri in picchiata) che scov\u00f2 il gruppo del contrammiraglio Got\u014d: il \"Furutaka\" e i gregari, troppo distanti dall'unit\u00e0, non furono capaci di intervenire in maniera incisiva con la contraerea e la \"Shoho\" fu affondata al largo dell'isola Misima da un gran numero di ordigni giunti a segno. L'8 maggio la \"Shokaku\" rimase severamente danneggiata ma anche le forze aeree imbarcate nipponiche colsero un successo distruggendo la \"Lexington\" e infliggendo danni gravi alla \"Yorktown\". Al termine dello scontro la 6\u00aa Divisione si divise e il \"Furutaka\" e il \"Kinugasa\", senza danni, furono distaccati per scortare la \"Shokaku\" a Truk: fecero tappa alle Shortland per rifornimento il 9 o il 13 maggio, quindi il 17 arrivarono alla base aeronavale delle Caroline dove sostarono sino al 31 maggio; partirono infine con destinazione l'arsenale di Kure, dove giunsero il 5 giugno e dove dal 10 furono sottoposti a una revisione generale.\nDopo un periodo di licenza per gli spossati equipaggi, i due incrociatori ripresero il mare il 28 giugno, fecero tappa a Truk tra il 4 luglio e il 7 luglio e infine il 9 luglio sostarono a Kieta, dove riempirono i serbatoi; quindi tra il 14 e il 26 luglio visitarono varie basi della marina imperiale nelle Salomone, in Nuova Britannia e Nuova Irlanda e si riunirono al \"Kako\" e all\"'Aoba\" nello stretto Moewe. Nel frattempo, il 14 luglio, lo stato maggiore generale della marina aveva creato l'8\u00aa Flotta, con quartier generale a Rabaul e agli ordini del viceammiraglio Gun'ichi Mikawa: il 27 luglio le fu assegnata la 6\u00aa Divisione al completo. Il pomeriggio del 7 agosto la divisione, gli incrociatori leggeri \"Tenryu\" e e il cacciatorpediniere \"Yunagi\" salparono da Rabaul guidati dall'incrociatore pesante (ammiraglia di Mikawa) in risposta allo sbarco statunitense sull'isola di Guadalcanal, avvenuto quasi incontrastato quella mattina. La squadra nipponica sfugg\u00ec alle ricognizioni aeree e nella notte dell'8-9 agosto ingaggi\u00f2 battaglia presso l'isola di Savo disposta in linea di fila, con il \"Furutaka\" in quinta posizione (tra il \"Kinugasa\" a prua e il \"Tenryu\" a poppa). Sgomin\u00f2 una formazione di cinque incrociatori pesanti e quattro cacciatorpediniere australiano-statunitensi con perdite molto contenute; il \"Furutaka\" non fu mai colpito. Il viceammiraglio Mikawa per\u00f2 non approfitt\u00f2 del successo tattico per attaccare i trasporti e i mezzi anfibi perch\u00e9 temeva che, all'alba, le sue navi sarebbero state obiettivo dell'aviazione imbarcata o basata a terra dell'avversario: perci\u00f2 ordin\u00f2 la ritirata. Il 9 agosto la formazione giapponese si divise vicino a Bougainville; il viceammiraglio Mikawa prosegu\u00ec per Rabaul con gli incrociatori leggeri e lo \"Yunagi\" mentre la 6\u00aa Divisione incrociatori continu\u00f2 per Kavieng. Il giorno successivo, a poca distanza dalla base, fin\u00ec sotto attacco da parte del sommergibile e il \"Kako\", silurato, salt\u00f2 in aria.\nI superstiti tre incrociatori pesanti giunsero allo stretto Moewe e furono sottoposti a urgenti lavori di manutenzione e riparazione. Il 17, nuovamente operativi, salparono per la base di idrovolanti appena stabilita nella baia di Rekata, sulla costa nord-orientale dell'isola Santa Isabel, dove si fermarono dal 19 al 20 agosto; da qui raggiunsero le isole Shortland il 22 agosto. La 6\u00aa Divisione incrociatori, cui fu unito il \"Chokai\", fu coinvolta indirettamente nella battaglia delle Salomone Orientali, combattuta da una vasta aliquota della marina imperiale per proteggere lo sbarco su Guadalacanal di un forte contingente: la divisione part\u00ec il 23 agosto dalle Shortland per fornire scorta a distanza e durante il giorno fu individuata da un solitario idrovolante da pattugliamento Consolidated PBY Catalina della squadriglia VP-23, che attacc\u00f2 senza successo il \"Furutaka\". Il 26 agosto il \"Furutaka\" fu distaccato dalla divisione e per il mese successivo fece la spola tra l'ancoraggio di Kieta (Bougainville) e la base di Rabaul alla bisogna per rifornirsi. Nelle prime ore del 12 settembre, a sud della Nuova Irlanda, fu attaccato dal sommergibile \"S-47\" i cui siluri per\u00f2 non colpirono.\nL'affondamento.\nIl 1\u00ba ottobre 1942, riunitosi alla divisione d'appartenenza, il \"Furutaka\" si trovava alle isole Shortland con lo \"Aoba\" e il \"Kinugasa\". Agli inizi del mese i comandi giapponesi organizzarono un nuovo schieramento per trasportare gli uomini e le attrezzature della 2\u00aa Divisione fanteria a Guadalcanal; fu previsto che la 6\u00aa Divisione bombardasse in due tempi (notte dell'11 e 12 ottobre) l'aeroporto sull'isola, attirando le forze navali statunitensi in modo da facilitare la missione del convoglio. Anche gli Stati Uniti apprestarono un convoglio recante a bordo rinforzi e formarono tre distinte squadre per garantirne la protezione: una di queste era la Task force 64 del contrammiraglio Norman Scott, incaricato della scorta diretta. La mattina dell'11 ottobre la 6\u00aa Divisione, con il \"Fubuki\" e lo \"Hatsuyuki\" dell'11\u00aa Divisione cacciatorpediniere, lasci\u00f2 l'ancoraggio ma nel tardo pomeriggio fu avvistata da un B-17 dell'11\u00ba Gruppo bombardieri mentre discendeva il cosiddetto \"Slot\" (braccio di mare tra i due filoni delle isole Salomone). La comunicazione raggiunse il contrammiraglio Scott che dispose subito le proprie unit\u00e0 (quattro incrociatori e cinque cacciatorpediniere) in linea di fila; si port\u00f2 a ovest di Guadalcanal e Savo e assunse una rotta per nord-est a bassa velocit\u00e0, sbarrando cos\u00ec la via ai giapponesi. Costoro arrivavano con gli incrociatori pesanti \"Aoba\", \"Furutaka\" e \"Kinugasa\" in linea di fila e i due cacciatorpediniere ai lati, ignari della presenza statunitense.\nAll'altezza dell'Isola di Savo il contrammiraglio Scott ordin\u00f2 d'invertire la rotta e alle 23:30 circa alcune delle navi individuarono degli echi sui radar, che egli non sapeva attribuire; il comandante dell'incrociatore leggero chiese allora il permesso di aprire il fuoco e Scott, mal interpretando, rispose affermativamente. Lo \"Helena\" inizi\u00f2 dunque a sparare subito imitato dagli altri incrociatori: la squadra statunitense aveva effettuato il taglio del T. Il contrammiraglio Got\u014d fu colto del tutto impreparato e le salve avversarie arrecarono subito danni; ordin\u00f2 dunque un disimpegno rapido prima di rimanere gravemente ferito dalla gragnola di proietti che devastarono lo \"Aoba\". Il \"Kinugasa\" e lo \"Hatsuyuki\" virarono a sinistra, allontanandosi dalla colonna statunitense, ma il cacciatorpediniere \"Fubuki\" e il \"Furutaka\" accostarono a dritta seguendo l'ammiraglia. Il capitano Araki, che all'inizio del combattimento aveva fatto tirare sull'isolato cacciatorpediniere USS \"Duncan\", manovr\u00f2 quindi per attaccare l'incrociatore pesante ma il \"Furutaka\" fu rapidamente inquadrato e incass\u00f2 numerose granate che fecero, tra l'altro, deflagrare alcuni siluri posti nei tubi; si svilupparono grandi incendi che lo resero ben visibile, s\u00ec che fu colpito da quasi novanta proietti. Alle 23:54 un siluro, proveniente forse dal \"Duncan\", centr\u00f2 la sala macchine di prua che si allag\u00f2, rendendo il governo del \"Furutaka\" difficile.\nLa battaglia dur\u00f2 fin verso le 00:20 quando il contrammiraglio Scott rinunci\u00f2 a inseguire le superstiti navi giapponesi in fuga e ripieg\u00f2 con rotta sud-ovest. Il \"Furutaka\" era in fiamme e ben presto l'energia motrice venne a mancare del tutto. Alle 02:28 del 12 ottobre affond\u00f2 di poppa a nord-est di Savo (), trascinando con s\u00e9 trentuno morti. Il capitano Araki fu tratto in salvo assieme ad altri 514 membri dell'equipaggio dai cacciatorpediniere \"Hatsuyuki\" (rimasto danneggiato), \"Murakumo\" e \"Shirayuki\", questi ultimi due inviati dal contrammiraglio Takatsugu J\u014djima che comandava il gruppo di trasporti. Il \"Murakumo\" fu tuttavia affondato da velivoli statunitensi alle luci dell'alba. Nelle ore successive 115 altri naufraghi del \"Furutaka\", dati per dispersi dalla Marina imperiale, furono tratti in salvo dalle unit\u00e0 statunitensi divenendo prigionieri di guerra.\nIl 10 novembre 1942 il \"Furutaka\" fu radiato d'ufficio dalla lista del naviglio in servizio attivo."}
{"id": "2625635", "revid": "729019", "url": "https://it.wikipedia.org/wiki?curid=2625635", "title": "Pico (Azzorre)", "text": "Pico, con un'estensione di 447\u00a0km\u00b2, \u00e8 la seconda isola pi\u00f9 grande dell'arcipelago delle Azzorre, il nome deriva da quello del vulcano \"Ponta do Pico\" (2.351 m s.l.m.), cima pi\u00f9 alta dell'arcipelago e di tutto il Portogallo. La popolazione \u00e8 di circa 14.000 abitanti.\nDa un punto di vista amministrativo l'isola \u00e8 divisa in tre \"concelhos\":\nL'isola \u00e8 lunga 42 km e larga 15 km, nella parte orientale si estende un altopiano con crateri e caldere minori, in questa zona sono abbondanti le mandrie di bovini.\nSull'isola si produce un vino rosso e denso che ha un aroma particolare derivante dal terreno vulcanico, nel XIX secolo veniva esportato alla corte dello Zar a San Pietroburgo. Il paesaggio della cultura vinicola dell'isola Pico \u00e8 stato incluso dal 2004 nel patrimonio dell'umanit\u00e0 dell'UNESCO I vigneti sono separati tra loro da muretti di roccia lavica."}
{"id": "2625639", "revid": "767487", "url": "https://it.wikipedia.org/wiki?curid=2625639", "title": "Debito non garantito", "text": "Il debito non garantito (in lingua inglese \"junior debt\") \u00e8 il debito che, in caso di bancarotta dell'impresa che lo ha emesso, non \u00e8 coperto da garanzie su specifici asset aziendali (detti anche, nella terminologia anglosassone, \"collaterals\").\nQuesto sar\u00e0 quindi rimborsato solo dopo il debito garantito (in inglese \"senior debt\") e prima del capitale proprio (in inglese \"equity\").\nDiritto italiano.\nCredito chirografario.\nNel diritto italiano viene chiamato credito chirografario il credito non assistito da pegno, ipoteca e non rientrante tra i crediti privilegiati. Esso sar\u00e0 soddisfatto in caso di procedura concorsuale dopo la soddisfazione integrale dei creditori privilegiati.\nI crediti derivanti da contratti o rapporti di lavoro non hanno una tutela speciale n\u00e9 un fondo di garanzia che intervengano in caso di insolvenza del datore, in mancata attuazione della Carta sociale europea (art. 25-Diritto dei lavoratori alla protezione dei loro crediti in caso d'insolvenza del loro datore di lavoro).\nCredito postergato.\nIl fenomeno inverso al privilegio \u00e8 la postergazione, che si verifica quando uno o pi\u00f9 creditori, senza rinunciare al loro credito, permettono che lo stesso verr\u00e0 soddisfatto solo dopo l'integrale soddisfazione degli altri creditori che assumono, per effetto di ci\u00f2, un carattere di privilegio indiretto.\nSulla scia di una prassi bancaria diventata diffusa, la riforma del diritto societario ha \"ufficializzato\" la postergazione. Il nuovo testo dell'art. 2467 c.c. recita \"Il rimborso dei finanziamenti dei soci a favore della societ\u00e0 \u00e8 postergato rispetto alla soddisfazione degli altri creditori e, se avvenuto nell'anno precedente la dichiarazione di fallimento della societ\u00e0, deve essere restituito\"."}
{"id": "2625640", "revid": "110157", "url": "https://it.wikipedia.org/wiki?curid=2625640", "title": "Hot &amp; Wet", "text": "Hot &amp; Wet \u00e8 il quarto album del gruppo R&amp;B 112, pubblicato in collaborazione dalla Bad Boy e dalla Def Soul nel 2003. Il primo singolo estratto \u00e8 stato il brano \"Na, Na, Na\", realizzato con la partecipazione dell'artista giamaicano Super Cat; il secondo brano pubblicato come singolo \u00e8 stata la \"title-track\" \"Hot &amp; Wet\"."}
{"id": "2625642", "revid": "339392", "url": "https://it.wikipedia.org/wiki?curid=2625642", "title": "Ronald Reagan (aeroporto)", "text": ""}
{"id": "2625643", "revid": "767487", "url": "https://it.wikipedia.org/wiki?curid=2625643", "title": "Giudice naturale", "text": "Il principio del giudice naturale - che protegge la certezza del giudice, sottratta a qualsiasi arbitrariet\u00e0 di designazione - vieta l'istituzione di \u00ab tribunali speciali \u00bb, che nelle dittature sottraggono il cittadino alle garanzie insite nel giudizio emanato dai giudici ordinari, ossia previsti in via ordinaria dalle legge.\nContenuto.\nEsso costituisce un diritto dell'uomo espressamente sancito dalla Dichiarazione Universale dei Diritti dell'Uomo, e dall'art. 6, paragrafo 1, della Convenzione europea per la salvaguardia dei diritti dell'uomo e delle libert\u00e0 fondamentali, ma gi\u00e0 incardinato negli ordinamenti giuridici degli stati di diritto.\nNell'ordinamento italiano, ad esempio, \u00e8 contemplato dall'art. 25, co. 1, della Costituzione della Repubblica Italiana: la Corte costituzionale, con la sentenza n. 50 del 27 aprile 1963, ha precisato che con l\u2019espressione \u00abgiudice naturale\u00bb non ci si riferisce soltanto al giudice competente per la pronunzia finale, ma ricomprende anche quello competente su qualsiasi fase e grado del giudizio.\nFonti di diritto.\nArt. 6, par. 1 della Convenzione europea per la salvaguardia dei diritti dell'uomo e delle libert\u00e0 fondamentali, in cui \u00e8 espresso dall'inciso \u00abcostituito per legge\u00bb:\nArt. 25, comma 1, della Costituzione della Repubblica Italiana:"}
{"id": "2625644", "revid": "27536870", "url": "https://it.wikipedia.org/wiki?curid=2625644", "title": "Ordinamenti giuridici", "text": ""}
{"id": "2625645", "revid": "1123217", "url": "https://it.wikipedia.org/wiki?curid=2625645", "title": "Mononegavirales", "text": "Mononegavirales \u00e8 un ordine di virus con genoma ad RNA a singolo filamento negativo suddiviso in quattro famiglie comprendenti un ampio numero di agenti di svariate malattie infettive degli animali, uomo compreso, e delle piante.\nCaratteristiche dei virus dell'ordine \"Mononegavirales\".\nAl microscopio elettronico i virioni appaiono costituiti da un nucleocapside a simmetria elicoidale circondato da un rivestimento lipidico, sensibile all'etere, in cui sono inserite glicoproteine virali. Di dimensioni e forma varia (filamentosi, o a forma di proiettile, o sferici o pleomorfi). L'RNA virale (un'unica molecola, non segmentata) costituisce solo lo 0,5% della particella infettiva. Il genoma virale codifica per proteine strutturali e per proteine non strutturali. Il 15-25% in peso dei virioni \u00e8 costituito da lipidi."}
{"id": "2625647", "revid": "125207821", "url": "https://it.wikipedia.org/wiki?curid=2625647", "title": "The Age of Consent (album)", "text": "The Age of Consent \u00e8 il primo album del gruppo musicale britannico Bronski Beat, pubblicato nel 1984 dalla London Records. Si piazz\u00f2 alla quarta posizione nei Paesi Bassi, in Germania e nel Regno Unito, in quinta in Nuova Zelanda e settima in Svizzera e Canada.\nIl disco.\nIl concetto proposto dal titolo, l'et\u00e0 del consenso, si riferisce alla situazione degli omosessuali britannici all'epoca: un'et\u00e0 del consenso pi\u00f9 elevata (nel Regno Unito all'epoca di 21 anni) rispetto a quella richiesta per i rapporti eterosessuali.\nLa copertina riporta il titolo in lettere maiuscole su sfondo nero, al di sopra di alcune forme geometriche tra le quali un triangolo rosa, simbolo del movimento di liberazione omosessuale.\nBrani dell'album.\nBuona parte dei brani tratta \u2013 del tutto o in parte\u00a0\u2013 la tematica della condizione e della liberazione gay: \u00e8 il caso ad esempio del singolo \"Why?\", il cui testo affronta la violenza omofobica. L'altro singolo, \"Smalltown Boy\", divenne un successo mondiale: il testo parla della necessit\u00e0, per un giovane omosessuale di un piccolo centro, di abbandonare casa e famiglia per trovare altrove quel rispetto e soprattutto quell'amore che non pu\u00f2 trovare \"a casa\".\nLa malinconica canzone \"Love and Money\" mette in dubbio la moralit\u00e0 del denaro e si conclude con uno struggente duetto tra il sassofono solista e lo squillante canto in falsetto di Jimmy Somerville, timbro vocalico che caratterizza l'intero album. Il brano \"Junk\", caratterizzato da un'elettronica marziale ed aggressiva, \u00e8 l'unico pezzo finora cantato da Somerville non nel suo caratteristico falsetto (udibile solo in alcuni vocalizzi in sottofondo) bens\u00ec in un insolito timbro baritonale.\nL'album contiene anche delle cover: comprende una rivisitazione di un brano dei fratelli Ira e George Gershwin, \"It Ain't Necessarily So\" tratto da Porgy and Bess. Viene ripresa anche la celebre \"I Feel Love\", pezzo disco di Donna Summer che conclude l'album.\nTracce.\n\"Bonus tracks\""}
{"id": "2625648", "revid": "767487", "url": "https://it.wikipedia.org/wiki?curid=2625648", "title": "Bardot (gruppo musicale)", "text": "Le Bardot erano un \"girl group\" australiano formatosi nel 1999 attraverso l'edizione locale del talent show \"Popstars\". Il gruppo si \u00e8 sciolto nel 2002 dopo la pubblicazione di due album (\"Bardot\", 2000, e \"Play It Like That\", 2001) e svariati singoli per la WEA.\nIl gruppo era composto da Belinda Chapple, Sophie Monk, Tiffani Wood, Sally Polihronas, Katie Underwood e Chantelle Berry.\nStoria.\nGli esordi.\nIl gruppo si \u00e8 formato nel 1999 tramite il talent show \"Popstars\" nella sua versione australiana, dal quale sono uscite vincitrici Belinda Chapple, Sophie Monk, Tiffani Wood, Sally Polihronas, Katie Underwood e Chantelle Berry (quest'ultima rimasta nella formazione solo nel 2000, mentre la Underwood ha abbandonato il gruppo nel 2001). Il gruppo ha debuttato discograficamente il 17 aprile del 2000 con il singolo \"Poison\", pubblicato per la WEA, che ha raggiunto la prima posizione delle classifiche australiane e neozelandesi entrando anche in quella britannica.\nImmediatamente dopo, l'11 luglio dello stesso anno, \u00e8 stato pubblicato anche l'album di debutto del gruppo, l'eponimo \"Bardot\", che si rivel\u00f2 un successo cos\u00ec come il primo singolo raggiungendo anche questo la prima posizione della classifica di Australia e Nuova Zelanda.\nDa questo album sono stati estratti anche i singoli \"I Should've Never Let You Go\", pubblicato il 25 maggio del 2000 e \"These Days\", del 28 agosto,\nL'album \u00e8 stato promosso anche da un tour nazionale nell'agosto del 2000.\n\"Play It Like That\", il secondo album.\nSubito dopo la promozione del primo album, il gruppo registr\u00f2 il secondo, \"Play It Like That\", pubblicato nel 2001, che ha raggiunto la sedicesima posizione della classifica australiana.\nDal secondo album sono stati estratti tre singoli: \"A.S.A.P.\", pubblicato il 16 luglio 2001 e arrivato quinto in classifica in Australia, \"I Need Somebody\", che ha raggiunto la medesima posizione, e \"Love Will Find a Way\", che ha raggiunto la diciottesima posizione.\nAnche quest'album \u00e8 stato promosso da un tour nazionale, avvenuto nel marzo del 2002.\nDopo la promozione del secondo album il gruppo si \u00e8 sciolto, per permettere alle componenti di avviare le proprie carriere come cantanti soliste."}
{"id": "2625652", "revid": "344646", "url": "https://it.wikipedia.org/wiki?curid=2625652", "title": "Ripetitori", "text": ""}
{"id": "2625654", "revid": "228587", "url": "https://it.wikipedia.org/wiki?curid=2625654", "title": "Granito San Fedelino", "text": ""}
{"id": "2625655", "revid": "27537060", "url": "https://it.wikipedia.org/wiki?curid=2625655", "title": "Accademia dei Virtuosi", "text": ""}
{"id": "2625657", "revid": "36426", "url": "https://it.wikipedia.org/wiki?curid=2625657", "title": "Eresia platonica", "text": ""}
{"id": "2625660", "revid": "6923", "url": "https://it.wikipedia.org/wiki?curid=2625660", "title": "Renato Balestrero", "text": "Vinse 54 delle 217 competizioni automobilistiche disputate tra il 1922 e il 1947.\nBiografia.\nNato a Lucca da famiglia originaria della localit\u00e0 piemontese di Serravalle Scrivia, visse a lungo a Genova nel quartiere di Sestri Ponente, dove all'et\u00e0 di due anni fu affidato alla sorella della madre, una Cesaretti di Lucca.\nLa zia era moglie di Eugenio Fascetti, possessore di un'autofficina e costruttore della Minutoli-Millo, una vettura del 1902 visibile oggi al Museo dell'Automobile di Torino.\nFin da adolescente fu quindi nel mondo dei motori e partecip\u00f2 alla prima guerra mondiale come autiere.\nAll'inizio della sua carriera, nel 1922, fu legato alle Officine Meccaniche e alla guida di una OM 655 S vinse numerosissime corse nel 1924 e 1925, distinguendosi in molte di esse anche contro vetture da Gran Premio.\nAlla prima Mille Miglia, nel 1927, in compagnia di Danieli, si classific\u00f2 2\u00ba assoluto. Partecip\u00f2 a quasi tutte le successive edizioni, raggiungendo quasi sempre posizioni di eccellenza.\nAcquis\u00ec quell'anno, al prezzo di favore di 75.000 franchi (Bugatti ci teneva ad averlo come pilota), una Bugatti Type 35T, con la quale gareggi\u00f2 ottenendo buoni risultati (2\u00b0 al Gran Premio di Tripoli, 2\u00b0 alla Coppa della Perugina, 3\u00b0 al Gran Premio di Roma, 2\u00b0 alla Coppa Vinci) ma senza mai vincere, a causa della mancanza di una adeguata assistenza per una vettura molto delicata, che lo penalizz\u00f2 in pi\u00f9 occasioni e che rivendette a Nuvolari.\nAssieme a Nando Minoia, grande pilota e suo maestro, divenne rappresentante della General Motors e nel 1929 si spos\u00f2 e ritorn\u00f2 a Genova.\nLa crisi del 1929-30 lo costrinse ad abbandonare l'impresa, ma saltuariamente partecip\u00f2 ad alcune corse, riuscendo ad ottenere alcuni successi.\nIl ritorno avvenne nel 1932, con la Targa Abruzzo, a Pescara, ove si era recato con un amico possessore di una Alfa Romeo 2300 8C. Questi all'ultimo momento non se la sent\u00ec di competere con i migliori piloti della scuderia Ferrari e gli propose di correre al suo posto.\nBalestrero, non del tutto sicuro delle sue possibilit\u00e0, vista la presenza di tanti nuovi piloti emergenti, chiese alla sua giovane moglie di unirsi a lui in veste di meccanico, per crearsi un alibi in caso di insuccesso.\nVinse alla grande dopo un duello accanito con Mario Tadini e decise di ritornare alle corse, acquistando una Alfa Romeo 2300 tipo Monza.\nLa stagione 1933 fu ricca di affermazioni, tanto che nella classifica redatta dal giornalista Giovanni Canestrini (Gazzetta dello Sport) relativa ai premi in denaro vinti, figura 4\u00ba su poco meno di 100 piloti, preceduto solo da Tazio Nuvolari, Achille Varzi e Luigi Fagioli, pur disponendo di una vettura decisamente inferiore in confronto alle Alfa Romeo P3 ed alle Maserati 8C 3000 di questi (entrambe monoposto).\nAllest\u00ec anche una scuderia automobilistica (Gruppo San Giorgio) attiva fino al 1935, nella quale parteciparono parecchi piloti, tra i quali Clemente Biondetti.\nSi afferm\u00f2 soprattutto nelle pi\u00f9 importanti corse in salita in Italia, Germania e Svizzera (Susa-Gran San Bernardo, Kesselberg, Klausen), all'epoca considerate alla stregua dei Gran Premi, sempre correndo con auto propria e rifiutando l'offerta di Ferrari di averlo tra i suoi piloti.\nNel 1934, l'avvento delle Mercedes, delle Auto Union e poi delle Alfa Romeo di nuova generazione lo costrinse a ruoli di secondo piano nei Gran Premi, ai quali era comunque sempre invitato, specialmente in Germania, con ricchi ingaggi.\nCon la nascita della Categoria Nazionale Sport, allest\u00ec una Alfa Romeo 2300 senza compressore e partecip\u00f2 conseguendo in molte gare successi e vittorie. Continu\u00f2, d'intesa con colleghi, a prendere parte a Gran Premi, con Alfa Romeo 12C e poi Tipo 308 3 Litri Formula '38, da loro messe a sua disposizione, poich\u00e9 grazie alla sua notoriet\u00e0 otteneva cospicui ingaggi da condividere, specie in Germania, al N\u00fcrburgring e all'Eifel.\nDal 1938 al 1940, sempre invitato, partecip\u00f2 anche al Gran Premio di Tripoli con la Maserati 1500 6 cilindri.\nNel dopoguerra compr\u00f2 la Stanguellini 2800 e, dopo averla resa pi\u00f9 affidabile durante la stagione 1946, in quella successiva vinse il titolo di Campione italiano nelle due categorie Nazionale ed Internazionale oltre 1.500, misurandosi contro le Alfa Romeo 2500, le Lancia Astura 3000, le BMW e, nell'ultima parte della stagione, le nuovissime Ferrari e Maserati.\nLa stagione 1948 si presentava ricca di promesse, con una campagna in Argentina e il debutto con la ND 2500 (Nardi-Danese) a telaio tubolare, ma il 12 febbraio, mentre era fermo al casello dell'autostrada di Milano (proveniva da Torino con un Motore Alfa per la nuova macchina), fu investito mentre era al margine della strada da una Aprilia della Gazzetta dello Sport. Morir\u00e0 successivamente all'Ospedale Niguarda Ca' Granda a Milano beffato dal destino, dopo aver preso parte a 217 corse, averne vinte 54 ed essere giunto secondo 26 volte, senza mai incidenti in un periodo nel quale i morti in gara erano decine ogni anno."}
{"id": "2625663", "revid": "682118", "url": "https://it.wikipedia.org/wiki?curid=2625663", "title": "Gershwin", "text": ""}
{"id": "2625664", "revid": "486946", "url": "https://it.wikipedia.org/wiki?curid=2625664", "title": "The age of consent", "text": ""}
{"id": "2625671", "revid": "27537293", "url": "https://it.wikipedia.org/wiki?curid=2625671", "title": "Louis Fran\u00e7ois Armand de Vignerot du Plessis", "text": ""}
{"id": "2625673", "revid": "287204", "url": "https://it.wikipedia.org/wiki?curid=2625673", "title": "Cincinnati Open 1988", "text": "Il Cincinnati Open 1988 \u00e8 stato un torneo di tennis giocato sul cemento. \u00c8 stata l'87\u00aa edizione del Cincinnati Open, che fa parte del Nabisco Grand Prix 1988 e del WTA Tour 1988. Il torneo si \u00e8 giocato a Cincinnati in Ohio negli USA:quello maschile dal 14 al 20 agosto 1988, quello femminile dall'1 al 7 agosto 1988.\nCampioni.\nSingolare maschile.\n Mats Wilander ha battuto in finale Stefan Edberg, 3-6, 7-6, 7-6\nSingolare femminile.\n Barbara Potter ha battuto in finale Helen Kelesi 6-2, 6-2\nDoppio maschile.\n Rick Leach / Jim Pugh hanno battuto in finale Jim Grabb / Patrick McEnroe, 6-2, 6-4\nDoppio femminile.\n Beth Herr / Candy Reynolds hanno battuto in finale Lindsay Bartlett / Helen Kelesi 4-6, 7-6, 6-1"}
{"id": "2625675", "revid": "729019", "url": "https://it.wikipedia.org/wiki?curid=2625675", "title": "CAT-1", "text": "Il CAT-1 \u00e8 stato il primo satellite artificiale lanciato in orbita dall'Agenzia Spaziale Europea con un proprio razzo vettore. La denominazione \"CAT\" sta per \"Capsula Tecnologica\". La missione di questo satellite era di trasmettere a terra dati tecnici sul volo sperimentale del razzo europeo Ariane 1. Il lancio venne effettuato il 24 dicembre 1979 dal Centre spatial guyanais sito a Kourou nella Guyana francese.\nIl CAT-1 pesava 1602 kg ed era dotato di batterie con una durata pari al tempo di percorrenza di 8 orbite. Quando le batterie si esaurirono, la capsula termin\u00f2 le trasmissioni radio e smise di essere operativa. Il CAT-1 si trova ancora in orbita attorno alla Terra.\nIl progetto e la costruzione dei satelliti CAT \u00e8 opera dell'Aeritalia."}
{"id": "2625682", "revid": "1252691", "url": "https://it.wikipedia.org/wiki?curid=2625682", "title": "Acorn System 4", "text": "L'Acorn System 4 era un home computer a 8 bit prodotto dalla Acorn Computers nel 1980. Era il successore dell'Acorn System 3. Era dotato di un case rack a doppia altezza che poteva ospitare fino a 14 schede di espansione in formato \"Eurocard\".\nIl \"System 4\" era equipaggiato di un processore MOS 6502 operante alla frequenza di 1 MHz."}
{"id": "2625685", "revid": "287204", "url": "https://it.wikipedia.org/wiki?curid=2625685", "title": "Cincinnati Open 1987", "text": "Il Cincinnati Open 1987 \u00e8 stato un torneo di tennis giocato sul cemento. \u00c8 stata la 86\u00aa edizione del Cincinnati Open, che fa parte del Nabisco Grand Prix 1987. Il torneo si \u00e8 giocato a Cincinnati in Ohio negli USA, dal 14 al 20 agosto 1987.\nCampioni.\nSingolare.\n Stefan Edberg ha battuto in finale Boris Becker, 6-4, 6-1\nDoppio.\n Ken Flach / Robert Seguso hanno battuto in finale Steve Denton / John Fitzgerald 7-5, 6-3"}
{"id": "2625695", "revid": "287204", "url": "https://it.wikipedia.org/wiki?curid=2625695", "title": "Montaner (Sarmede)", "text": "Montan\u00e8r \u00e8 una frazione del comune di Sarmede, in provincia di Treviso, nella regione Veneto.\nLa frazione di Montaner dista dal comune di Sarmede, di cui fa parte.\nStoria.\nIn et\u00e0 medievale Montaner diede i natali a una delle pi\u00f9 antiche e celebri dinastie della storia trevigiana: i da Camino, allora noti col nome di \"da Montanara\" (toponimo antico per Montaner), luogo d'origine prima del trasferimento della famiglia nell'opitergino.\nSuccessivamente alla caduta dei da Camino (1337), Montaner fu dominio veneziano fino alla caduta della Serenissima; nel XIX secolo divenne parte del comune di Sarmede.\nIl XX secolo vide quest'area prima come scenario della lotta partigiana durante la seconda guerra mondiale, poi come luogo di uno scisma.\nLo scisma di Montaner.\nNel 1967 mor\u00ec l'allora parroco don Giuseppe Fa\u00e8, molto amato dalla popolazione. La comunit\u00e0 riteneva scontata la nomina di don Antonio Botteon, cappellano e assistente di don Giuseppe, ma mons. Albino Luciani, allora vescovo di Vittorio Veneto, pose a capo della parrocchia don Giovanni Gava.\nLa popolazione reag\u00ec in maniera molto forte: dopo alcuni mesi di altissima tensione, il vescovo arriv\u00f2 scortato a Montaner e tolse fisicamente il Santissimo Sacramento dal tabernacolo della chiesa, cosicch\u00e9 nessun sacerdote potesse celebrare le funzioni.\nAlcuni parrocchiani dissidenti, in segno di protesta, fondarono una comunit\u00e0 ortodossa, che poi si estese alla quasi totalit\u00e0 della popolazione, creando cos\u00ec un vero e proprio scisma, anche se tale comunit\u00e0 ortodossa risultava estremamente piccola nel panorama religioso italiano. La comunit\u00e0 ortodossa, sebbene col tempo si sia ridotta, \u00e8 tuttora presente.\nMonumenti e luoghi d'interesse.\nArchitetture religiose.\nChiesa di San Pancrazio.\nLa chiesa parrocchiale di San Pancrazio \u00e8 il principale edificio religioso cattolico di Montaner, nonch\u00e9 uno degli scenari dalle vicende del piccolo scisma del 1967/69.\nCostruita nella seconda met\u00e0 del XIX secolo e consacrata nel 1892, la chiesa domina parte del centro abitato e la pianura sottostante. Essa si presenta con una facciata a capanna dagli stilemi neoclassici, tripartita da quattro lesene ioniche e terminata da un grande timpano. \nAll'interno, a una navata, sono custodite la pala d'altare \"San Pancrazio tra i santi Rocco e Appolonia\" di Antonio Dal Favero e un affresco con \"Il Primato di San Pietro\", opera di No\u00e8 Bordignon.\nSul lato destro dell'edificio si erge un alto campanile, con cella campanaria aperta una bifora con parapetto per lato e con terminazione \"a cipolla\".\nMonastero ortodosso della Trasfigurazione del Signore e di Santa Barbara.\nPoco sotto il luogo ove sorge la chiesa cattolica, in borgo Gava, si apre uno spiazzo su cui sorge l'altro importante luogo sacro di Montaner: la chiesa ortodossa.\nSi tratta di una struttura risalente al 1969, data in cui fu anche consacrata dall'esarca di Mosca Antonio Bloom. Caratteristica di questo edificio, dove si celebra tutt'oggi il rito bizantino in italiano, greco, rumeno e slavo antico, \u00e8 la bassa facciata intonacata di rosso e aperta da un portale a tutto sesto centrale, affiancato da due bifore a sesto acuto. All'interno si trova il santuario, decorato con affreschi tipicamente bizantini, separato dal resto della chiesa dall'iconostasi; sono esposte numerose icone, alcune delle quali dipinte dalla stessa comunit\u00e0 monastica. Un piccolo campanile metallico \u00e8 posto sul lato sinistro, dove si trova anche un secondo ingresso.\nDal 2000, nei locali della parrocchia si \u00e8 stabilita una piccola comunit\u00e0 monastica femminile. Da allora la chiesa, non pi\u00f9 parrocchiale, \u00e8 oggi parte integrante del monastero stesso: il primo ed unico monastero femminile ortodosso presente in Italia. Con esso fa parte dell'Arcidiocesi ortodossa d'Italia e Malta, con sede a Venezia, rappresentante del Patriarcato ecumenico di Costantinopoli.\nLa chiesa ha subito un incendio il 14 dicembre 2013 che l'ha resa inagibile e conseguentemente \u00e8 stata demolita. In attesa della ricostruzione di una nuova chiesa, le funzioni religiose vengono celebrate presso la chiesa di Santa Cecilia in borgo Val, su gentile concessione della comunit\u00e0 cattolica.\nPer quanto riguarda la ristrutturazione, riveduta, l'investimento previsto non arriva ai euro. Il progetto deve essere approvato dal Patriarcato, dall'Arcidiocesi d'Italia e dal Comune di Sarmede. Il via libera era previsto per i primi mesi dell'anno 2019 e i lavori sarebbero dovuti partire subito dopo. Non si ferma comunque la campagna di raccolta fondi \u201c10 euro per un mattone\u201d, lanciata all'indomani del devastante incendio per finanziare il nuovo edificio di culto.\n\u00abAppena approvato il progetto definitivo\u00bb, dice il rettore del monastero padre Athenagoras, \u00ablo suddivideremo in lotti su cui puntare la raccolta\u00bb. Finora nelle casse sono entrati circa 150.000 euro. \u00abConto per la prossima festa di santa Barbara avere la struttura al grezzo\u00bb, conclude l'archimandrita. \"(f.g.)\"\nChiesa di Santa Cecilia.\nLa chiesa di Santa Cecilia, ubicata in localit\u00e0 Val, borgo a est del centro, \u00e8 l'edificio sacro pi\u00f9 antico di Montaner, risalente a un'epoca compresa tra XIII e XIV secolo e voluto probabilmente dai Da Camino. Inizialmente dipendente dalla chiesa di Fregona, divenne parrocchia solo nel XVII secolo.\nOpere di certo rilievo artistico conservate all'interno sono la tela del pittore friulano Pomponio Amalteo \"Santa Cecilia tra i santi Urbano, Giorgio, Martino e Floriano\" e le pale tardo cinquecentesche del cenedese Silvestro Arnosti, \"San Giovanni Battista tra i santi Valentino e Tiziano\" e \"Santissima Trinit\u00e0 con sante Lucia e Caterina d'Alessandria\"."}
{"id": "2625696", "revid": "3831", "url": "https://it.wikipedia.org/wiki?curid=2625696", "title": "Giardini pubblici di Porta Venezia", "text": ""}
{"id": "2625702", "revid": "529641", "url": "https://it.wikipedia.org/wiki?curid=2625702", "title": "Acorn System 5", "text": "L'Acorn System 5 era un home computer a 8 bit prodotto dalla Acorn Computers nel 1980. Era il successore dell'Acorn System 4.\nIl \"System 5\" era equipaggiato di un processore Synertek MOS 6502A operante alla frequenza di 2 MHz."}
{"id": "2625704", "revid": "3831", "url": "https://it.wikipedia.org/wiki?curid=2625704", "title": "Giardini Pubblici di Porta Venezia", "text": ""}
{"id": "2625706", "revid": "287204", "url": "https://it.wikipedia.org/wiki?curid=2625706", "title": "Marie-Reine Guindorf", "text": "Biografia.\nMarie-Reine Guindorf era un'operaia tessile quando ader\u00ec al movimento sansimoniano, divenendovi una militante attiva nel \"Degr\u00e9 ouvrier\" diretto da Claire Bazard, finch\u00e9 la decisione di Barth\u00e9lemy Enfantin di non permettere alla donne di assumere ruoli direttivi le fece decidere di abbandonare la comunit\u00e0 sansimoniana.\nNell'agosto 1832 fond\u00f2 allora con D\u00e9sir\u00e9e V\u00e9ret il giornale femminista \u00abLa Femme libre\u00bb: \u00abQuesta pubblicazione \u2013 scrisse la Guindorf \u2013 non \u00e8 una speculazione, \u00e8 un'opera di apostolato per la libert\u00e0 e l'associazione delle donne, avendo sentito profondamente la schiavit\u00f9 e la nullit\u00e0 che pesano sul nostro sesso. Alziamo la voce per chiamare le donne a venire con noi, a reclamare il posto che devono occupare nella chiesa, nello stato e nella famiglia. Nostro scopo \u00e8 l'associazione. Non avendo avuto finora alcuna organizzazione che le permetta di elevarsi a qualcosa di grande, le donne non hanno potuto occuparsi che di piccole cose individuali che le hanno lasciate nell'isolamento\u00bb.\nAltre donne si unirono a loro, come Suzanne Voilquin, divenuta co-direttrice della rivista: il gruppo di queste donne forma l'associazione \"La Femme Nouvelle\". Marie-Reine, sempre pi\u00f9 vicina al fourierismo, fin\u00ec per lasciare il giornale, che continu\u00f2 a essere diretto dalla Voilquin, la quale cambi\u00f2 il titolo in \u00abLa Tribune des femmes\u00bb. Marie-Reine si spos\u00f2 con un seguace di Saint-Simon e ebbe un figlio nel 1835.\nSi suicid\u00f2 nel 1837 gettandosi nella Senna: il cadavere venne ritrovato il 1\u00ba luglio. I motivi del gesto non sono mai stati chiariti."}
{"id": "2625708", "revid": "122772435", "url": "https://it.wikipedia.org/wiki?curid=2625708", "title": "Dysomma brevirostre", "text": "Il muso rognoso (Dysomma brevirostre, sin. Nettodarus brevirostris) \u00e8 un pesce di mare della famiglia Synaphobranchidae.\nDistribuzione e habitat.\nSi tratta di una specie presente nel mar Mediterraneo e nell'Oceano Atlantico sia orientale che occidentale (noto solo in Florida). Nei mari italiani \u00e8 noto a Genova ed a Messina.\nVive su fondi fangosi in profondit\u00e0 fino ad 800 m.\nDescrizione.\nSi tratta di un anguilliforme e come tale ha corpo allungato e serpentiforme molto sottile, quasi filiforme. Il muso \u00e8 arrotondato e coperto di escrescenze cutanee caratteristiche che possono essere poco visibili in individui piccoli e/o tenuti fuori dall'acqua. L'occhio \u00e8 piccolo, la bocca lo supera leggermente. Le pinne pettorali e le pinne ventrali sono assenti, l'unica pinna presente \u00e8 impari eformata dalla fusione delle pinne dorsale, caudale ed anale. La pinna dorsale \u00e8 piuttosto avanzata, ha la sua origine all'altezza dell'apertura branchiale.\nIl colore \u00e8 giallastro o brunastro maculato finemente di scuro sul dorso e bianco sul ventre, la pinna \u00e8 di colore chiaro.\nMisura fino a 20\u00a0cm.\nRiproduzione.\nLa larva \u00e8 un leptocefalo molto caratteristico per il muso molto allungato e con occhi telescopici.\nBiologia.\nQuasi del tutto ignota. Talvolta spiaggia sullo stretto di Messina.\nPesca.\nSi cattura solo con reti a strascico scientifiche con magli sottilissime dato che sfugge dalle reti normali a causa della sottigliezza del corpo."}
{"id": "2625710", "revid": "1632387", "url": "https://it.wikipedia.org/wiki?curid=2625710", "title": "Tutela del consumatore", "text": "La tutela del consumatore o consumerismo si esplica attraverso un insieme di disposizioni, norme e presidi, volti a salvaguardare i diritti e gli interessi del cittadino inteso come fruitore di beni materiali e di servizi per uso privato.\nStoria.\nFino al XIX secolo, la maggior parte della popolazione destinava le proprie risorse quasi esclusivamente a generi di prima necessit\u00e0 e l'attenzione alla qualit\u00e0 era scarsa. Con il raggiungimento di un benessere pi\u00f9 diffuso, si \u00e8 affermata la figura del cittadino consumatore, cio\u00e8 di un soggetto sociale che si fa portatore di bisogni e interessi che necessitano di una difesa in quanto acquista o utilizza beni materiali prodotti su larga scala, che giungono sul mercato attraverso una serie di figure intermedie, estranee alla produzione e senza possibilit\u00e0 di influire sulla qualit\u00e0 dei prodotti.\nGli Stati Uniti sono stati il primo paese in cui si \u00e8 affermata questa difesa. Gi\u00e0 nel 1899 era nata la \"National Consumers League\", ma agli inizi del XX secolo, quando esplose uno scandalo per la vendita di carne avariata, in seguito alle proteste delle fasce pi\u00f9 deboli della societ\u00e0 il Governo Federale fu costretto ad approvare leggi che imponevano un controllo nei confronti dell'industria.\nNel 1914 nacque la \"Federal Trade Commission\" (Commissione federale per il commercio) con l'intento di combattere le attivit\u00e0 commerciali illecite. Nel 1928 venne fondata la Consumers Union, una associazione che attraverso un bollettino periodico informava gli iscritti sui nuovi beni e servizi disponibili sul mercato. Tale associazione \u00e8 ancora oggi molto attiva.\nNegli anni sessanta assunse rilevanza internazionale il caso di Ralph Nader, giovane avvocato e giornalista americano che os\u00f2 sfidare la potente General Motors affermando in una sua pubblicazione che le auto prodotte da questa azienda non erano sicure. L'azienda tent\u00f2 di screditare Nader pagando degli investigatori privati per farlo pedinare: Nader se ne accorse e denunci\u00f2 la General Motors e, oltre a ottenere un cospicuo risarcimento per la violazione della privacy, dei bakini costrinse l'azienda a porgere pubbliche scuse e ad aumentare i dispositivi di sicurezza delle auto prodotte. Nader si era fatto portatore dell'idea che i diritti del consumatore sono un'espressione dello spirito democratico americano, in altre parole, come tutti i cittadini sono uguali di fronte alla legge, cos\u00ec sono uguali di fronte al mercato.\nNello stesso periodo John F. Kennedy enunci\u00f2 nel \"Bill of Rights\" i cinque diritti fondamentali del consumatore: alla salute, alla sicurezza, alla difesa economica, alla difesa legale, alla rappresentanza.\nIn Europa, il diritto alla tutela del consumatore \u00e8 stato riconosciuto intorno agli anni cinquanta: il Regno Unito e la Danimarca furono i primi due paesi in cui venne istituito un organismo di tutela. A essi fecero seguito Svezia, Francia e Germania, mentre l'Italia \u00e8 stata ancora per molti anni carente sotto questo aspetto. La produzione paritaria tende a convergere con l'idea prosumerista avanzata di consumatori attivi che dirigano la produzione.\nNel mondo.\nItalia.\nAlcune norme del codice penale italiano reprimono i comportamenti fraudolenti, messi in atto da produttori e commercianti, che risultino nocivi per gli interessi dell'acquirente. Tali norme tuttavia erano improntate al sistema di vendita tradizionale ottocentesco e consideravano solo l'ipotesi in cui il prodotto fosse privo di qualit\u00e0 essenziali o presentasse vizi occulti.\nLa legge n. 142 dell'8 giugno 1990, poi abrogata dal D. Lgs. n. 267/2000, prevedeva il diritto delle associazioni dei cittadini di avere accesso alle strutture e agli atti amministrativi. La successiva legge n. 146 del 15 giugno 1990 stabilisce l'obbligo di ascoltare le organizzazioni dei consumatori e degli utenti durante gli scioperi. La legge n. 287 del 10 ottobre 1990 d\u00e0 alle associazioni dei consumatori la facolt\u00e0 di denunciare alcune iniziative.\nSolo nel 1998, con la legge n. 281 del 30 luglio, a distanza di pi\u00f9 di vent'anni l'ordinamento italiano recepisce i principi contenuti nelle normative comunitarie riconoscendo i diritti individuali e collettivi dei consumatori e degli utenti e promuovendone la tutela anche in forma collettiva e associativa. L'articolo 1 di questa legge afferma che sono \"\u00abfondamentali i diritti: alla salute; alla sicurezza e alla qualit\u00e0 dei prodotti e dei servizi; ad una adeguata informazione e ad una corretta pubblicit\u00e0; all'educazione al consumo; alla correttezza, trasparenza ed equit\u00e0 nei rapporti contrattuali concernenti beni e servizi; alla promozione e allo sviluppo dell'associazionismo libero, volontario e democratico tra i consumatori e gli utenti; all'erogazione di servizi pubblici secondo standard di qualit\u00e0 e di efficienza\u00bb\". La legge \u00e8 stata poi abrogata con l'entrata in vigore del Codice del consumo (D. Lgs. n. 206/2005).\nA seguito di questa legge, sempre nel luglio 1998 si costituisce, presso il Ministero per le attivit\u00e0 produttive, il CNCU (Consiglio Nazionale dei Consumatori e Utenti), al quale fanno capo numerose associazioni di consumatori, quali: Associazione consumatori utenti, Adiconsum, Adoc, Adusbef, Altroconsumo, Assoutenti, Casa del Consumatore, Cittadinanzattiva, Codacons, Federconsumatori, Unione Nazionale Consumatori, Lega Consumatori.\nTra gli interventi pi\u00f9 diffusi che vedono impegnate le associazioni a favore degli utenti, vi sono: i contratti di vendita e le cosiddette clausole vessatorie, il diritto alla salute e alla casa, la lotta all'inquinamento e la difesa dell'ambiente, i rincari ingiustificati dei prezzi, i disservizi nelle telecomunicazioni e nei trasporti (ferrovie, autostrade, aerei).\nUnione Europea.\nSolo grazie alle direttive emanate dalla Comunit\u00e0 Europea a partire dal 1973 (anno in cui viene approvata la \"Carta europea di protezione dei Consumatori\") si affermano concetti importanti quali la responsabilit\u00e0 delle aziende per i danni provocati da prodotti difettosi, la pubblicit\u00e0 ingannevole, la tutela dei consumatori sulle indicazioni dei prezzi, delle garanzie al consumo e della sicurezza dei prodotti.\nIl Trattato di Maastricht, entrato in vigore il 1\u00ba novembre 1993, prevede per la prima volta un titolo dedicato alla protezione dei consumatori.\nQueste direttive prescrivono sostanzialmente:\nNel 2000 il Parlamento Europeo ha stabilito l'obbligo per i rivenditori di prodotti alimentari di contrassegnare gli alimenti con un'etichetta che ne attesti la categoria qualitativa e l'origine di produzione.\nBibliografia.\nEric C\u00f2, \"La tutela del consumatore. Una sfida impossibile?\", Italian University Press, Genova 2010."}
{"id": "2625721", "revid": "647919", "url": "https://it.wikipedia.org/wiki?curid=2625721", "title": "Fulmine (P 499)", "text": ""}
{"id": "2625724", "revid": "124036811", "url": "https://it.wikipedia.org/wiki?curid=2625724", "title": "Veljko Bulaji\u0107", "text": "Biografia.\nDopo avere frequentato le scuole a Sarajevo, si trasferisce a Zagabria. Esordisce nella prima met\u00e0 degli anni Cinquanta con alcuni cortometraggi, il pi\u00f9 significativo dei quali \u00e8 \"Nella tempesta\", con le musiche scritte dal maggiore compositore classico vivente della Jugoslavia, Boris Papandopulo. Quindi si reca a Roma al Centro cinematografico dove oltre a studiare regia collabora con alcuni giovani cineasti italiani.\nNel 1959 gira il suo primo lungometraggio: \"Il treno senza orario\" (cosceneggiatore \u00e8 Elio Petri) e immediatamente conquista un posto di primo piano non solo nella cinematografia jugoslava ma in quella di tutta l'Europa socialista. Seguono \"La guerra\" (1960), scritto da Cesare Zavattini; \"Kozara l'ultimo comando\" (1962), \"Lo sguardo nella pupilla del sole\" (1966), \"La battaglia della Neretva\" (1967), che ha tra i protagonisti, accanto ai migliori attori jugoslavi, gli \"Oscar\" Orson Welles, Yul Brynner e Sergej Bondar\u010duk, nonch\u00e9 Franco Nero, Curd J\u00fcrgens, Hardy Kr\u00fcger, Oleg Vidov e Sylva Koscina. \nNel 1963, all'indomani del terrificante terremoto di Skopje in Macedonia (oltre 3.000 morti e la citt\u00e0 distrutta), il Maresciallo Tito in persona gli mette a disposizione tutto ci\u00f2 di cui abbisogna affinch\u00e9 si rechi sul posto per girare un documentario. \"Skopje 1963\", questo il titolo, otterr\u00e0 numerosissimi premi, tra cui il massimo riconoscimento dell'Unesco e uno Speciale Leone d'oro a Venezia nel 1964. \nQuindi gira \"Quel rosso mattino di giugno - attentato a Sarajevo\" (1975), con Christopher Plummer, Florinda Bolkan e Maximilian Schell; \"L'uomo che va ucciso\" (1979), con musiche di Jo\u017ee Priv\u0161ek; \"Alta tensione\" (1981), colonna sonora di Miljenko Prohaska; \"Il grande trasporto\" (1983) con Robert Waughan e James Franciscus; \"Terra promessa\" (1986); \"Il donatore\" (1989) e \"Libertas\" (2006), una coproduzione con la RAI che vede per protagonista femminile Sandra Ceccarelli.\nI suoi film hanno ottenuto numerosi altri premi. I principali sono stati ottenuti ai festival internazionali di Mosca, San Sebastian, Nuova Delhi, Valladolid, mentre la summenzionata \"Battaglia della Neretva\" ottenne la nomination agli Oscar. Interessante notare che, quale maestro assoluto per i film di guerra, Bulaji\u0107 ne ha girato uno in ognuna delle ex repubbliche federate jugoslave, con tematica ovviamente legata ad episodi accaduti nelle medesime, tra il 1941 e il 1945. In anni diversi, \u00e8 stato membro delle giurie di rassegne cinematografiche, quali la Mostra del Cinema di Venezia, il Festival di Cannes e quelli di Berlino e Mosca."}
{"id": "2625735", "revid": "33689", "url": "https://it.wikipedia.org/wiki?curid=2625735", "title": "Mera-Elzab Meritum", "text": "Il Meritum \u00e8 un home computer polacco prodotto nel 1983 e allora punta di diamante dell'industria informatica polacca. \u00c8 stato inoltre il primo home computer polacco. \nIl Meritum era un clone del TRS-80 Model I dotato dell'interprete BASIC di livello II in lingua polacca residente nella memoria ROM. \nMera-Elzab fece due versioni del Meritum e ne annunci\u00f2 una terza, mai prodotta, al \"Computer fair\" del 1986.\nMeritum I.\nIl Meritum I fu lanciato nel 1983 con 16 kB di memoria RAM. In modalit\u00e0 testo visualizzava 32 colonne per 16 linee. Aveva una modalit\u00e0 semi-grafica con risoluzione di 32x16, 64x16, 128x48 pixel. Il display era monocromatico e le capacit\u00e0 di espansione limitate.\nMeritum II.\nIl Meritum II fu lanciato nel 1985 con 48 kB di RAM. La macchina era dotata di un lettore di floppy disk. Opzionali erano il sistema operativo MER-DOS o il CP/M 2.2.\nMeritum III.\nLa modalit\u00e0 semi-grafica poteva ora visualizzare 4 colori. Era poi dotato di una modalit\u00e0 grafica con risoluzione di 256x192 con 4 livelli di grigio o 512x192 monocromatica. Non prodotto."}
{"id": "2625741", "revid": "287204", "url": "https://it.wikipedia.org/wiki?curid=2625741", "title": "Harrai", "text": " \nHarrai \u00e8 una suddivisione dell'India, classificata come \"nagar panchayat\", di 9.438 abitanti, situata nel distretto di Chhindwara, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 37' 0 N e 79\u00b0 13' 0 E e ha un'altitudine di 587 .\nSociet\u00e0.\nEvoluzione demografica.\nAl censimento del 2001 la popolazione di Harrai assommava a 9.438 persone, delle quali 4.855 maschi e 4.583 femmine. I bambini di et\u00e0 inferiore o uguale ai sei anni assommavano a 1.598, dei quali 821 maschi e 777 femmine. Infine, coloro che erano in grado di saper almeno leggere e scrivere erano 5.701, dei quali 3.326 maschi e 2.375 femmine."}
{"id": "2625742", "revid": "287204", "url": "https://it.wikipedia.org/wiki?curid=2625742", "title": "Harsud", "text": " \nHarsud \u00e8 una suddivisione dell'India, classificata come \"nagar panchayat\", di 15.869 abitanti, situata nel distretto di Khandwa, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 6' 0 N e 76\u00b0 43' 60 E e ha un'altitudine di 243 .\nSociet\u00e0.\nEvoluzione demografica.\nAl censimento del 2001 la popolazione di Harsud assommava a 15.869 persone, delle quali 8.301 maschi e 7.568 femmine. I bambini di et\u00e0 inferiore o uguale ai sei anni assommavano a 2.282, dei quali 1.149 maschi e 1.133 femmine. Infine, coloro che erano in grado di saper almeno leggere e scrivere erano 11.004, dei quali 6.401 maschi e 4.603 femmine."}
{"id": "2625745", "revid": "287204", "url": "https://it.wikipedia.org/wiki?curid=2625745", "title": "Hatpipalya", "text": " \nHatpipalya \u00e8 una suddivisione dell'India, classificata come \"nagar panchayat\", di 15.937 abitanti, situata nel distretto di Dewas, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 46' 0 N e 76\u00b0 17' 60 E e ha un'altitudine di 485 .\nSociet\u00e0.\nEvoluzione demografica.\nAl censimento del 2001 la popolazione di Hatpipalya assommava a 15.937 persone, delle quali 8.308 maschi e 7.629 femmine. I bambini di et\u00e0 inferiore o uguale ai sei anni assommavano a 2.538, dei quali 1.332 maschi e 1.206 femmine. Infine, coloro che erano in grado di saper almeno leggere e scrivere erano 9.410, dei quali 5.846 maschi e 3.564 femmine."}
{"id": "2625749", "revid": "1543377", "url": "https://it.wikipedia.org/wiki?curid=2625749", "title": "Giancarlo Zanetti", "text": "Biografia.\nDal 1959 al 1962 studia all'Accademia nazionale d'arte drammatica.\nDal 1963 al 1978 lavora come attore in importanti spettacoli con il Teatro Stabile di Genova e il Teatro Stabile di Torino, e con la Rai in radiofonia e televisione e con la Televisione svizzera. Per la Rai \u00e8 stato l'interprete principale nella serie televisiva \"Ho incontrato un'ombra\" di Daniele D'Anza, nel 1974.\nNel 1979 forma una sua compagnia con Andrea Giordana e inizia la sua attivit\u00e0 di organizzatore, imprenditore, distributore e produttore teatrale. \nNel 1975 interpreta la parte di Albert Einstein, nell'omonimo sceneggiato di Massimo Scaglione, trasmesso dalla Tv dei ragazzi. Seguono poi partecipazioni nello sceneggiato \"Il signore di Ballantrae\" (1978) di Anton Giulio Majano e i telefilm \"Fermate il colpevole\" (1983). Pi\u00f9 di recente partecipa alle fiction \"L'avvocato Porta\" e Don Matteo.\nDal 1985 mette in scena spettacoli per diverse compagnie italiane; nel 1990 organizza per Maurizio Costanzo il Teatro Parioli di Roma, e con lo stesso coproduce. Nel 1993 dirige il Teatro Stabile di Trieste, gestendo anche il Teatro Rossetti, al quale nello stesso anno viene conferito il Biglietto d'oro. . Dal 1995 al 1998 organizza il Festival Musicale di Sabbioneta nel settore \u201cTesto a fronte\u201c. Dirige per dieci anni il Teatro Signorelli di Cortona.\nNel 1998 viene nominato direttore artistico dell'Assessorato al turismo della Regione Sicilia, per cui organizza tre festival, rappresentando circa 400 spettacoli in ogni disciplina: \"Il circuito del mito\", \"Sicilia officina d'arte\" e \"Attraverso la sacralit\u00e0\".\nHa al suo attivo trenta regie teatrali tra prosa, lirica, e balletto, nonch\u00e9 quasi un centinaio di spettacoli teatrali come attore protagonista, e pi\u00f9 di centocinquanta come produttore, organizzatore e distributore. \nCollabora, per la sezione di scelte culturali, con il Teatro San Babila di Milano e con il Teatro Vittoria di Roma. Ha vinto il Premio speciale \"Galeone d'oro\" per il teatro al Premio Nazionale Letterario Pisa .\nDal 2010 al 2011 torna all'Assessorato al Turismo e Spettacolo della Regione Siciliana come direttore artistico del Festival internazionale \u201cIl Circuito del Mito\u201d.\n\u00c8 direttore artistico in molti festival e in societ\u00e0 di produzione. Insegna all'Accademia dello spettacolo \"C.A.M.S\"."}
{"id": "2625750", "revid": "287204", "url": "https://it.wikipedia.org/wiki?curid=2625750", "title": "Hatod", "text": " \nHatod \u00e8 una suddivisione dell'India, classificata come \"nagar panchayat\", di 9.030 abitanti, situata nel distretto di Indore, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 48' 0 N e 75\u00b0 43' 60 E e ha un'altitudine di 558 .\nSociet\u00e0.\nEvoluzione demografica.\nAl censimento del 2001 la popolazione di Hatod assommava a 9.030 persone, delle quali 4.648 maschi e 4.382 femmine. I bambini di et\u00e0 inferiore o uguale ai sei anni assommavano a 1.452, dei quali 761 maschi e 691 femmine. Infine, coloro che erano in grado di saper almeno leggere e scrivere erano 4.843, dei quali 3.116 maschi e 1.727 femmine."}
{"id": "2625756", "revid": "110157", "url": "https://it.wikipedia.org/wiki?curid=2625756", "title": "Major League Baseball 1996", "text": "La stagione 1996 della MLB fu l'ultima a disputarsi col formato tradizionale prima dell'introduzione del cosiddetto \"interleague play\" ovvero il sistema che prevede gli incontri tra squadre delle due leghe durante la stagione regolare.\nL'All-Star Game si \u00e8 giocato il 9 luglio al Veterans Stadium di Philadelphia ed \u00e8 stato vinto dalla selezione della National League per 6-0.\nLe World Series si sono svolte tra il 20 e il 26 ottobre, si sono concluse con la vittoria dei New York Yankees per 4 partite a 2 sugli Atlanta Braves. Questo \u00e8 stato il ventitreesimo titolo della storia degli Yankees.\nPost Season.\nDivision Series.\nAmerican League\nNational League\nLeague Championship Series.\nAmerican League\nNational League"}
{"id": "2625757", "revid": "287204", "url": "https://it.wikipedia.org/wiki?curid=2625757", "title": "Hindoria", "text": " \nHindoria \u00e8 una suddivisione dell'India, classificata come \"nagar panchayat\", di 14.426 abitanti, situata nel distretto di Damoh, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 23\u00b0 53' 60 N e 79\u00b0 34' 0 E e ha un'altitudine di 384 .\nSociet\u00e0.\nEvoluzione demografica.\nAl censimento del 2001 la popolazione di Hindoria assommava a 14.426 persone, delle quali 7.476 maschi e 6.950 femmine. I bambini di et\u00e0 inferiore o uguale ai sei anni assommavano a 2.423, dei quali 1.219 maschi e 1.204 femmine. Infine, coloro che erano in grado di saper almeno leggere e scrivere erano 8.635, dei quali 5.340 maschi e 3.295 femmine."}
{"id": "2625759", "revid": "287204", "url": "https://it.wikipedia.org/wiki?curid=2625759", "title": "Ichhawar", "text": " \nIchhawar \u00e8 una suddivisione dell'India, classificata come \"nagar panchayat\", di 12.688 abitanti, situata nel distretto di Sehore, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 23\u00b0 1' 0 N e 77\u00b0 1' 0 E e ha un'altitudine di 491 .\nSociet\u00e0.\nEvoluzione demografica.\nAl censimento del 2001 la popolazione di Ichhawar assommava a 12.688 persone, delle quali 6.633 maschi e 6.055 femmine. I bambini di et\u00e0 inferiore o uguale ai sei anni assommavano a 2.079, dei quali 1.093 maschi e 986 femmine. Infine, coloro che erano in grado di saper almeno leggere e scrivere erano 7.422, dei quali 4.520 maschi e 2.902 femmine."}
{"id": "2625763", "revid": "80598", "url": "https://it.wikipedia.org/wiki?curid=2625763", "title": "Paolo Paolo", "text": ""}
{"id": "2625764", "revid": "287204", "url": "https://it.wikipedia.org/wiki?curid=2625764", "title": "Iklehra", "text": " \nIklehra \u00e8 una suddivisione dell'India, classificata come \"census town\", di 9.206 abitanti, situata nel distretto di Chhindwara, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 8' 60 N e 76\u00b0 22' 60 E e ha un'altitudine di 456 .\nSociet\u00e0.\nEvoluzione demografica.\nAl censimento del 2001 la popolazione di Iklehra assommava a 9.206 persone, delle quali 4.775 maschi e 4.431 femmine. I bambini di et\u00e0 inferiore o uguale ai sei anni assommavano a 1.129, dei quali 581 maschi e 548 femmine. Infine, coloro che erano in grado di saper almeno leggere e scrivere erano 6.213, dei quali 3.631 maschi e 2.582 femmine."}
{"id": "2625765", "revid": "287204", "url": "https://it.wikipedia.org/wiki?curid=2625765", "title": "Indergarh", "text": " \nIndergarh \u00e8 una suddivisione dell'India, classificata come \"nagar panchayat\", di 14.596 abitanti, situata nel distretto di Datia, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 25\u00b0 55' 0 N e 78\u00b0 34' 0 E e ha un'altitudine di 179 .\nSociet\u00e0.\nEvoluzione demografica.\nAl censimento del 2001 la popolazione di Indergarh assommava a 14.596 persone, delle quali 7.881 maschi e 6.715 femmine. I bambini di et\u00e0 inferiore o uguale ai sei anni assommavano a 2.390, dei quali 1.332 maschi e 1.058 femmine. Infine, coloro che erano in grado di saper almeno leggere e scrivere erano 9.172, dei quali 5.633 maschi e 3.539 femmine."}
{"id": "2625766", "revid": "110157", "url": "https://it.wikipedia.org/wiki?curid=2625766", "title": "Arsen Anton Ostoji\u0107", "text": "Biografia.\nNel 1990 si laurea all'Accademia di Cinema e Teatro della capitale croata. Quattro anni pi\u00f9 tardi ottiene il master in regia alla Graduate Film Department of the New York University. Negli Stati Uniti gira i primi film, trattasi di cortometraggi.\nDel 2004 \u00e8 il primo lungometraggio: \u201cQuesta meravigliosa notte spalatina\u201d; un bianco/nero che si svolge interamente dentro le mura del Palazzo di Diocleziano di Spalato. Tra i protagonisti, il rapper Coolio. Il film ottiene i maggiori riconoscimenti filmici croati e in vari festival, vince l'Arena d'oro per la migliore regia al Pula Film Festival 2008,inoltre viene premiato dalla Discovery-Fassbinder Award by the European Film Academy.\nNel 2007 \u00e8 il regista della seconda unit\u00e0 del film The Hunting Party, con Richard Gere e Terrence Howard; regista principale \u00e8 Richard Shepard. L'opera \u00e8 una coproduzione tra USA, Bosnia e Croazia.\nDel 2008 \u00e8 il secondo lungometraggio, \u201cIl figlio di nessuno\u201d. Al pari del precedente, riceve i pi\u00f9 importanti premi alla rassegna cinematografica croata di Pola e viene scelto per rappresentare il paese agli Oscar. Nel 2009 la pellicola vince il Premio Punto d'Incontro al Festival di Valladolid in Spagna.\nNel 2006 Ostojic si cimenta con il teatro. Scrive a quattro mani, insieme all'attrice Ksenia Prohaska l'atto unico \u201cBillie HolidaY\u201d: sar\u00e0 lui a dirigere la suddetta Prohaska, in una produzione del Teatro Nazionale Croato e della U.O.Caravan di Sandro Damiani.\nArsen Ostojic ama l'insegnamento: vi si \u00e8 cimentato a New York e a Salisburgo. Dal 2005 insegna Produzione cinematografica all'Accademia dell'Ateneo di Zagabria."}
{"id": "2625768", "revid": "287204", "url": "https://it.wikipedia.org/wiki?curid=2625768", "title": "Isagarh", "text": " \nIsagarh (o Issagarh) \u00e8 una suddivisione dell'India, classificata come \"nagar panchayat\", di 10.347 abitanti, situata nel distretto di Ashoknagar, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 49' 60 N e 77\u00b0 52' 60 E e ha un'altitudine di 488 .\nSociet\u00e0.\nEvoluzione demografica.\nAl censimento del 2001 la popolazione di Isagarh assommava a 10.347 persone, delle quali 5.499 maschi e 4.848 femmine. I bambini di et\u00e0 inferiore o uguale ai sei anni assommavano a 1.857, dei quali 959 maschi e 898 femmine. Infine, coloro che erano in grado di saper almeno leggere e scrivere erano 6.395, dei quali 3.970 maschi e 2.425 femmine."}
{"id": "2625772", "revid": "287204", "url": "https://it.wikipedia.org/wiki?curid=2625772", "title": "Hirapur", "text": " \nHirapur \u00e8 una suddivisione dell'India, classificata come \"census town\", di 5.639 abitanti, situata nel distretto di Balaghat, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 21\u00b0 51' 22 N e 80\u00b0 13' 33 E.\nSociet\u00e0.\nEvoluzione demografica.\nAl censimento del 2001 la popolazione di Hirapur assommava a 5.639 persone, delle quali 2.823 maschi e 2.816 femmine. I bambini di et\u00e0 inferiore o uguale ai sei anni assommavano a 824, dei quali 421 maschi e 403 femmine. Infine, coloro che erano in grado di saper almeno leggere e scrivere erano 3.676, dei quali 2.072 maschi e 1.604 femmine."}
{"id": "2625774", "revid": "287204", "url": "https://it.wikipedia.org/wiki?curid=2625774", "title": "Hatta (India)", "text": " \nHatta \u00e8 una suddivisione dell'India, classificata come \"municipality\", di 28.508 abitanti, situata nel distretto di Damoh, nello stato federato del Madhya Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 24\u00b0 09' 42 N e 79\u00b0 35' 39 E.\nSociet\u00e0.\nEvoluzione demografica.\nAl censimento del 2001 la popolazione di Hatta assommava a 28.508 persone, delle quali 15.118 maschi e 13.390 femmine. I bambini di et\u00e0 inferiore o uguale ai sei anni assommavano a 4.298, dei quali 2.269 maschi e 2.029 femmine. Infine, coloro che erano in grado di saper almeno leggere e scrivere erano 19.745, dei quali 11.641 maschi e 8.104 femmine."}
{"id": "2625775", "revid": "112266115", "url": "https://it.wikipedia.org/wiki?curid=2625775", "title": "Celeste Brancato", "text": "Biografia.\nAttrice eclettica, capace di eccellere sia nel tragico sia nel comico, si diploma nel 1989 alla \"Bottega Teatrale di Firenze\", diretta da Vittorio Gassmann.\nTra le sue interpretazioni pi\u00f9 significative sono da ricordare quelle di Isabella ne \"L'Illusion comique\" di Pierre Corneille (protagonista femminile accanto a Sandro Lombardi) con la regia di Giancarlo Cobelli, Placida ne \"La bottega del caff\u00e8\" (accanto a Paolo Bonacelli) diretta da Gigi Dall'Aglio, Ayola in \"Donna Rosita nubile\" di Federico Garc\u00eda Lorca (accanto a Renato Carpentieri) diretta da Cesare Lievi, Nuda Gratuita in \"Pausa\" di Luciano Melchionna diretta dallo stesso Melchionna, Giocasta in \"Edipo re\" di Sofocle diretta da Marco Maltauro, Caterina in \"Senso\" di Luca De Bei (accanto a Maria Paiato e Salvatore Palombi) con la regia di Giampiero Cicci\u00f2.\nIn teatro \u00e8 stata inoltre diretta, tra gli altri, da Antonio Latella, Ninni Bruschetta, Attilio Corsini, Claudio Insegno, Daniela Giordano, Massimo Belli.\nIn televisione \u00e8 stata Mara Sciacca nelle serie televisive di Rai 3 \"La squadra\" e \"La nuova squadra\" e nel 1992 \u00e8 tra gli interpreti del film \"Il ladro di bambini\" di Gianni Amelio.\nNel 2007 \u00e8 interprete di un cortometraggio su Pirandello e Pasolini a Soriano nel Cimino (VT): \"dal Kaos a Chia\", di Pascal La Delfa.\nNel 2009 a soli quarant'anni \u00e8 morta a causa di un tumore.\nLascia quattro spettacoli teatrali da lei scritti e interpretati: \"Una Donna Vissuta. Molto\" e \"Una Donna Vissuta. Rivista e Correta\" (monologo); \"Rotta di Collusione\" (monologo); \"Saponara Marittima - San Giovanni Rotondo, andata e ritorno\" (Monologo); \"la Scommessa\" (per quattro personaggi) e due opere incompiute: \"Una Farfalla, New York, Tokio e Morlupo\" e \"Certo che mi Arrabbio\". Gli spettacoli realizzati sono visibili sul sito: celestebrancato.info\nNel 2010 il festival MArteLive, che ha visto la partecipazione di Celeste Brancato per due anni consecutivi (2007 e 2008), ha istituito il Premio Speciale \"CELESTE BRANCATO\"."}
{"id": "2625776", "revid": "287204", "url": "https://it.wikipedia.org/wiki?curid=2625776", "title": "Harpalpur", "text": " \nHarpalpur \u00e8 una suddivisione dell'India, classificata come \"nagar panchayat\", di 15.410 abitanti, situata nel distretto di Chhatarpur, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 25\u00b0 19' 26 N e 79\u00b0 18' 01 E.\nSociet\u00e0.\nEvoluzione demografica.\nAl censimento del 2001 la popolazione di Harpalpur assommava a 15.410 persone, delle quali 8.199 maschi e 7.211 femmine. I bambini di et\u00e0 inferiore o uguale ai sei anni assommavano a 2.272, dei quali 1.161 maschi e 1.111 femmine. Infine, coloro che erano in grado di saper almeno leggere e scrivere erano 10.638, dei quali 6.342 maschi e 4.296 femmine."}
{"id": "2625777", "revid": "287204", "url": "https://it.wikipedia.org/wiki?curid=2625777", "title": "Hanumana", "text": " \nHanumana \u00e8 una suddivisione dell'India, classificata come \"nagar panchayat\", di 14.873 abitanti, situata nel distretto di Rewa, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 47' 47 N e 82\u00b0 05' 47 E.\nSociet\u00e0.\nEvoluzione demografica.\nAl censimento del 2001 la popolazione di Hanumana assommava a 14.873 persone, delle quali 7.797 maschi e 7.076 femmine. I bambini di et\u00e0 inferiore o uguale ai sei anni assommavano a 2.789, dei quali 1.423 maschi e 1.366 femmine. Infine, coloro che erano in grado di saper almeno leggere e scrivere erano 7.862, dei quali 4.970 maschi e 2.892 femmine."}
{"id": "2625781", "revid": "7", "url": "https://it.wikipedia.org/wiki?curid=2625781", "title": "Ruggenti anni venti", "text": ""}
{"id": "2625783", "revid": "1305772", "url": "https://it.wikipedia.org/wiki?curid=2625783", "title": "Kanizsa", "text": ""}
{"id": "2625790", "revid": "72396", "url": "https://it.wikipedia.org/wiki?curid=2625790", "title": "Zeus (etichetta discografica)", "text": "La Zeus \u00e8 un'etichetta discografica italiana.\nStoria.\nLa Zeus, nata come Dischi Zeus e successivamente con la denominazione cambiata in Industria Discografica Zeus, \u00e8 stata fondata nel 1962 da Espedito Barrucci (alla morte del fondatore i titolari dell'azienda sono diventati i figli Antonio Barrucci e Ciro Barrucci); il direttore artistico \u00e8 stato per molti anni il maestro Gianni Aterrano.\nIl fondatore Espedito Barrucci molti anni prima avendo una grande passione per la musica e per la sua Napoli, fond\u00f2 l'Edizione Musicale G I B A nei primi anni 40.\nLa sede fu dapprima in via Cesare Rosaroll 36, 80139, Napoli; successivamente si trasfer\u00ec dapprima in via Ludovico Astore 28, poi in via Giuseppe Verdi 6, 80133 (Galleria Umberto I 83), Napoli, dove fu creato il famoso studio di registrazione \"Zeus\". La sede attuale si trova in Via Don Bosco 8 80141 Napoli (Na).\nL'etichetta ha scoperto e lanciato alcuni tra i pi\u00f9 noti artisti napoletani, come Massimo Ranieri, Peppino Gagliardi, Tony Astarita, Mario Merola, Enzo di Domenico, Antonio Buonomo, Federico Salvatore, Gigi D'Alessio; tra i non napoletani che hanno inciso per la Zeus ricordiamo Gli Armonium, I Brutos, Franco Tortora e Cocky Mazzetti.\nDal punto di vista dei generi musicali, l'etichetta ha spaziato dal melodico al folk, pubblicando anche dischi di rock progressivo (ad esempio Gigi Pascal e la Pop Compagnia Meccanica).\nI suoi artisti hanno partecipato a molti festival e manifestazioni: oltre al Festival di Napoli, ricordiamo Un disco per l'estate, manifestazione in cui la Zeus fu presente nell'edizione del 1971 con \"Il tuo sorriso\", cantata da Franco Tortora, del 1972 con \"Non mi aspettare questa sera\", cantata da Tony Astarita, nel 1973 con \"Tu mi regali l'estate\", presemtata da Miro, nel 1974 con due brani, \"Na varca a vela \", interpretata da Mario Abbate e \"Stanotte 'mbraccio a te\", cantata da Tony Astarita, e nel 1975 con \"Profumo di ginestre\", presentata da Giulietta Sacco.\nLa Zeus ha inoltre distribuito alcune piccole etichette satelliti, tra cui ricordiamo la \"Suez - Napoli Record - Gds - Napoli Project - Eros- BRC Italia\".\nTra gli artisti che la Zeus ha prodotto negli ultimi anni ricordiamo Gigi D'Alessio, Gigi Finizio, Gianni Fiorellino, Raffaello, Alessio, Gianluca Capozzi, Carmelo Zappulla.\nI dischi pubblicati.\nTutte le informazioni riguardanti i dischi, compreso il numero di catalogo e la datazione provengono dai supporti fonografici dell'archivio della Discoteca di Stato italiana.\nSia gli album che i 45 giri hanno, nel numero di catalogo, la sigla BE, cio\u00e8 le iniziali del fondatore; negli anni settanta a questa numerazione nel catalogo se ne affiancher\u00e0 un'altra, con la sigla BC.\nArtisti della Zeus Records.\nA\nC\nE\nF\nG\nI\nL\nM\nN\nR\nT"}
{"id": "2625791", "revid": "80598", "url": "https://it.wikipedia.org/wiki?curid=2625791", "title": "Gianni Rock", "text": ""}
{"id": "2625796", "revid": "27538933", "url": "https://it.wikipedia.org/wiki?curid=2625796", "title": "Irriducibili", "text": ""}
{"id": "2625798", "revid": "1318658", "url": "https://it.wikipedia.org/wiki?curid=2625798", "title": "Profilo utente (Windows)", "text": "Il profilo utente che viene utilizzato dal sistema operativo Microsoft Windows definisce la configurazione dell'ambiente operativo e delle preferenze relative allo specifico utente. Pu\u00f2 anche essere definito come un insieme di \"impostazioni\" (residenti in \"NTUSER.D\"AT) e di file (contenuti nelle cartelle\" My Documents\", \"Favorites\", \"Cookies\" e \"History\", \"Nethood\", \"Printhood\", \"Start Menu\", \"Desktop\", \"Application Data\" e \"Local Settings\") che definiscono lo specifico ambiente che il sistema carica quando l'utente si autentica. \nComprende tutte le impostazioni di configurazione specifiche dell'utente, come, ad esempio, collegamenti, colore dello schermo, connessioni di rete, connessioni a stampanti, impostazioni del mouse, dimensione e posizione delle finestre.\nNon va confuso con i criteri di gruppo (policy) di utente: l'utente ha un profilo anche se non vengono utilizzati i criteri di gruppo.\nStoria e origine.\nFino all'avvento di Windows 95, i sistemi operativi Windows in versione client non prevedevano profili utenti non essendo supportata la multiutenza.\nLa prima versione multiutente fu introdotta con Windows 95, dove per\u00f2 i profili utente non erano disponibili in modalit\u00e0 nativa: tutti gli utenti condividevano le stesse impostazioni, anche se i profili potevano essere attivati nel Pannello di controllo. Questa caratteristica venne mantenuta anche nelle successive versioni client (Windows 98/ME).\nLa versione server Windows NT, invece, supportava la multiutenza, memorizzando i profili in un'area di sistema, tipicamente \"C:\\WINNT\\Profiles\\\". La versione successiva Windows 2000 introdusse anche la separazione dei profili, raggruppandoli sotto la cartella \"Documents and Settings\".\nA partire da Windows XP, con l'adozione di NT come nucleo unico e con la conseguente sparizione della distinzione fra versione server e versione client, la multiutenza e la gestione dei profili venne resa disponibile in modo universale, adottando come base l'impostazione di Windows 2000.\nWindows XP.\nCreazione del profilo.\nLa creazione dell'account di utente nel computer (o nel dominio) non crea, in realt\u00e0, il profilo di quell'utente. Il profilo viene di fatto creato la prima volta che l'utente, interattivamente, si connette al computer: neanche il semplice accesso da remoto a una cartella di rete condivisa crea il profilo dell'utente.\nAlla prima autenticazione, viene creata una cartella \u00ecn \"Documents and Settings\" (cartella predefinita nelle versioni inglesi di Windows 2000, Windows XP e Windows Server 2003) con il nome dell'utente che si \u00e8 autenticato. Se gi\u00e0 esiste una cartella con lo stesso nome, ne viene creata una nuova, di solito denominata \"nomeutente.nomecomputer\" se il computer non appartiene a un dominio oppure \"nomeutente.nomedominio\" se il computer fa parte di un dominio.\nUna volta creata la cartella utente, Windows non la rinominer\u00e0 pi\u00f9. Se il nome utente dovesse cambiare, la cartella utente conserver\u00e0 il nome e il profilo ivi presente non corrisponder\u00e0 pi\u00f9 al nome utente, cosa che pu\u00f2 generare confusione. Per questo motivo \u00e8 preferibile che l'amministratore di sistema non cambi il nome utente per quanto possibile oppure, se proprio costretto, che rinomini la cartella manualmente e modifichi il registro per sistemare il cambio di nome utente.\nUn nuovo profilo utente viene creato copiando un profilo speciale: quello del \"Default User\". \u00c8 consentito modificare il profilo del \"Default User\" (entro certe linee guida) cos\u00ec da fornire un ambiente di lavoro preconfezionato per ciascun nuovo utente. Le modifiche al \"Default User\" dovrebbero essere fatte prima che un qualunque utente si autentichi: infatti, se un utente si era gi\u00e0 precedentemente connesso, allora il suo profilo, gi\u00e0 clonato dal \"Default User\", non recepir\u00e0 le nuove modifiche fatte a quest'ultimo.\nContenuto del profilo.\nNTUSER.DAT - All'interno della radice del profilo \u00e8 presente il file \"NTUSER.DAT\" che contiene le impostazioni personalizzate per la maggioranza del software installato sul computer, compreso lo stesso Windows.\nQuando l'utente si connette, \"NTUSER.DAT\" si integra nel registro di sistema del computer, formandone\nl'HKEY_CURRENT_USER. Il file \"NTUSER.DAT\" viene tenuto aperto (in stato di lock) per tutta la durata in cui l'utente rimane connesso; questo file non pu\u00f2 quindi essere copiato o salvato dal suo stesso utente ma solo da un altro utente mentre il primo \u00e8 disconnesso.\nMy Documents - \u00c8 la cartella che contiene il lavoro dell'utente: in programmi Windows XP-aware, i dialog box di solito richiedono all'utente di salvare qui i documenti. \"My Documents\" ha inoltre un collegamento sul desktop e in \"My Computer\".\nFavorites, Cookies e History - Queste cartelle vengono utilizzate da Internet Explorer, il browser di Microsoft, per memorizzare i dati della navigazione. Non sono utilizzati da browser di altre case come Firefox o Opera, che di solito memorizzano i loro dati in \"Application Data\".\nNethood, Printhood - Queste cartelle contengono le condivisioni di rete e le stampanti scoperte dall'utente attraverso l'applet \"My Network Places\", sotto forma di collegamenti.\nStart Menu - Questa cartella contiene i collegamenti presenti nell'omonimo menu del Desktop, visualizzati con il pulsante di avvio.\nDesktop - Analogamente, contiene file e collegamenti presenti sul desktop di utente.\nApplication Data - Questa cartella \u00e8 prevista soprattutto a beneficio dei programmatori, come il luogo dove memorizzare i dati relativi a specifici software, ma che non ricadono nella categoria dei documenti che un utente desidera aprire direttamente.\nLocal Settings - \u00c8 una cartella funzionalmente simile all\"'Application Data\", tant'\u00e8 vero che contiene una sottocartella con tale nome. Contiene inoltre i file temporanei generati dagli stessi programmi di Windows e quelli conseguenti alle attivit\u00e0 in linea di \"Internet Explorer\". Per computer stand-alone, le due cartelle sono funzionalmente simili, ma nelle reti che utilizzano i Profili comuni, il \"Local Settings\" non partecipa al processo di sincronizzazione del profilo. Pertanto, i dati nella cartella \"Local Settings\" non vengono copiati da un computer all'altro quando l'utente cambia postazione.\nAlcune di queste sottocartelle sono nascoste all'utente in Esplora risorse: per vederle, bisogna deselezionare \"Hide System Folders\" nelle opzioni delle cartelle.\nTipi di profilo utente.\nI seguenti profili utenti sono disponibili nei sistemi Windows Server 2003, Windows XP Professional e Windows 2000 Professional.\nProfilo utente locale (\"Local user profile\")- Creato alla prima autenticazione dell'utente sul computer, il profilo utente locale \u00e8 memorizzato sull'hard disk del computer. Ogni modifica del profilo locale viene riportata solo ed esclusivamente sull'hard disk del computer su cui si \u00e8 autenticato l'utente. Se l'utente si sposta su un altro computer, su quest'ultimo verr\u00e0 creato un nuovo profilo non correlato a quello presente sul computer su cui si era precedentemente autenticato.\nProfilo utente comune (\"Roaming user profile\") - Una copia del profilo locale viene copiata e memorizzata su una cartella condivisa sul server. \u00c8 proprio il profilo memorizzato sul server che viene scaricato sul computer su cui si autentica l'utente, quale che sia il computer stesso: ogni modifica fatta sul profilo comune viene riportata sulla cartella condivisa sul server durante la disconnessione dell'utente. In altri termini, indipendentemente dal computer su cui l'utente si valida, egli ritrova l'ambiente cos\u00ec come l'aveva lasciato l'ultima volta che si era disconnesso: si pu\u00f2 anche dire che il profilo \"segue\" l'utente che si sposta da un computer all'altro.\nProfilo utente bloccato (\"Mandatory user profile\")- \u00c8 un tipo di profilo che gli amministratori usano per specificare impostazioni particolari per gli utenti. Solo gli amministratori di sistema possono effettuare modifiche ai profili bloccati, che vengono poi effettivamente scritte sull'hard disk. Per contro, le modifiche al profilo effettuate dall'utente vengono perse quando l'utente si disconnette: alla prossima autenticazione, l'utente non ritrover\u00e0 l'ambiente che aveva lasciato alla disconnessione ma quello che aveva trovato al momento della precedente autenticazione. In altri termini, ad ogni autenticazione l'utente ritrova sempre lo stesso profilo e le modifiche da lui fatte valgono solo per quella sessione, ma esse non vengono scritte sull'hard disk.\nProfilo utente temporaneo (\"Temporary User Profile\") - Un profilo temporaneo viene creato ogni volta che un utente si connette ma un errore impedisce che il suo profilo venga caricato. I profili temporanei vengono cancellati alla fine della sessione: le modifiche fatte dall'utente si perdono quindi alla disconnessione.\nProfili speciali.\nDefault User - Gioca un ruolo fondamentale nella creazione di un nuovo profilo utente: quando un utente si autentica per la prima volta sul computer, il suo profilo viene creato clonando quello del \"Default User\".\nAll Users - Questo profilo \u00e8 presente principalmente per rispondere a una esigenza legata all'installazione di pacchetti software. Infatti, consente ai programmi di installazione di creare collegamenti sul desktop o nel menu di Start che saranno visibili a tutti gli utenti del computer e non soltanto all'utente che ne sta effettuando l'installazione. La sottocartella \"Application Data\" pu\u00f2 contenere dati dei programmi installati comuni a tutti gli utenti.\nAdministrator - Tutte le versioni di Windows basate su NT hanno un account administrator con relativo profilo, sebbene in XP Home questo account sia visibile solo nella schermata di autenticazione quando il computer viene fatto partire in modalit\u00e0 provvisoria. Non \u00e8 visibile in Windows Vista e 7\nCambiamenti nelle versioni successive a Windows XP.\nI profili di Windows da Windows Vista in poi sono funzionalmente simili a quelli di Windows XP, con qualche differenza.\nLa pi\u00f9 evidente \u00e8 l'uso della cartella \"C:\\Users\" anzich\u00e9 \"C:\\Documents and Settings\" per la loro memorizzazione. Per tenere conto di programmi che non sono progettati per tali versioni di Windows, \u00e8 previsto un collegamento simbolico con il nome di \"Documents and Settings\" che in modo trasparente ridirige tutti i tentativi di accesso a quest'ultimo verso \"C:\\Users\". Il fatto che la cartella radice del profilo compaia due volte in ogni elenco pu\u00f2 avere delle implicazioni negative per il salvataggio dei dati. I software di backup devono essere al corrente di questa particolarit\u00e0, altrimenti si corre il rischio di raddoppiare la dimensione del backup, salvando quelle che sembrano essere due cartelle apparentemente diverse, entrambe contenenti il grosso dei dati del computer.\nUn'altra differenza che si riscontra in queste versioni \u00e8 che le cartelle relative ai media, \"My Pictures\" e \"My Music\", sono state portate fuori da \"My Documents\", anzich\u00e9 esserne delle sottocartelle, e denominate semplicemente \"Pictures\" e \"Music\".\nLe cartelle e i file dell'utente (profilo) si trovano in \"C:\\Users\\\"Nome utente\"\" ove \"nome utente\" \u00e8 il nome assegnato al profilo utente. Questa cartella contiene diverse cartelle nascoste e/o di sistema.\nVantaggi nell'uso dei profili utente.\nIl motivo principale per cui vengono utilizzati i profili utente \u00e8 quello di tenere separati i dati e le impostazioni di ciascun utente da quelli degli altri che utilizzano lo stesso computer.\nTale separazione presenta due importanti vantaggi."}
{"id": "2625801", "revid": "767487", "url": "https://it.wikipedia.org/wiki?curid=2625801", "title": "Il mio amico Eric", "text": "Il mio amico Eric (\"Looking for Eric\") \u00e8 un film del 2009 diretto da Ken Loach, tratto da un'idea originale di \u00c9ric Cantona con sceneggiatura di Paul Laverty.\nQuesto \u00e8 il primo film in cui Loach utilizza un espediente soprannaturale (il fatto che Cantona appaia quasi come un fantasma), che si discosta dall'idea classica del suo cinema basato sul racconto documentaristico della vita.\nTrama.\nEric, un postino di mezz'et\u00e0 che vive e lavora a Manchester, si trova in un momento critico della sua vita. Trent'anni prima, in preda ad un attacco di panico, aveva abbandonato la moglie Lily e la figlia appena nata. Oggi vive con Ryan e Jess, i due figliastri lasciatigli in custodia dalla seconda ex moglie, con i quali ha un difficile rapporto. La figlia Sam \u00e8 una ragazza madre in procinto di laurearsi e gli chiede di prendersi cura della nipotina per pi\u00f9 tempo; questo per Eric significa dover rivedere Lily dopo tanti anni.\nUna sera, mentre Eric \u00e8 nella sua stanza impegnato ad autocommiserarsi (con l'aiuto di un po' di erba rubata al figliastro), gli si materializza davanti \u00c9ric Cantona, il suo idolo del Manchester United, del quale \u00e8 tifosissimo. Cantona con la sua \"filosofia\" lo aiuter\u00e0 ad affrontare il suo passato, riavvicinandosi a Lily, e lo sproner\u00e0 a chiedere l'aiuto dei suoi colleghi e amici tifosi per togliere dai guai Ryan, che nel frattempo si \u00e8 messo in affari con un pericoloso criminale.\nDistribuzione.\n\u00c8 stato presentato in concorso al 62\u00ba Festival di Cannes. Ha vinto il premio Magritte alla migliore coproduzione. Il film \u00e8 uscito in Italia il 4 dicembre 2009 distribuito da Bim, con un incasso al botteghino di \u20ac 2.814.624,00.\nAccoglienza.\nLa pellicola ottenne grande successo a Manchester, ma non altrettanto in altre citt\u00e0 inglesi, presumibilmente a causa di vecchi rancori tra il Cantona calciatore e le tifoserie locali."}
{"id": "2625812", "revid": "983767", "url": "https://it.wikipedia.org/wiki?curid=2625812", "title": "Grecale", "text": "Il grecale o greco \u00e8 un vento mediterraneo che soffia da nord-est. Tale direzione \u00e8 indicata simbolicamente nella cosiddetta rosa dei venti. Soffia con particolare frequenza soprattutto sulle regioni del Mediterraneo centrale e su quelle adriatiche. Il vento \u00e8 cos\u00ec denominato perch\u00e9 dall'isola di Zante, punto di riferimento della rosa dei venti, soffia da nord-est in corrispondenza, appunto, della Grecia.\nPer Dante il grecale era il vento \"schiavo\", cos\u00ec come per i veneziani che al di l\u00e0 dal mare avevano la Schiavonia o Slavonia, regione geografica e storica della Croazia orientale.\nStagione invernale.\nNella stagione invernale, il vento assume spesso le caratteristiche di vento freddo e secco associato alla discesa di aria artica continentale o dai Balcani, soffiando spesso con intensit\u00e0 moderata o forte.\nLa sua azione si innesca in presenza di strutture di alta pressione centrate a nord delle Alpi, che convogliano l'aria verso una zona di bassa pressione che si approfondisce a latitudini pi\u00f9 meridionali, generalmente tra l'Italia meridionale e il Mar Egeo. La sua entrata nel bacino centrale del Mediterraneo avviene attraverso una delle \"porte\" che si aprono lungo la catena montuosa dei Balcani in corrispondenza delle coste dell'Adriatico orientale, dove presenta caratteristiche di vento molto freddo e secco.\nAttraversato il Mar Adriatico, il vento impatta lungo il versante orientale della dorsale appenninica, ove si forma il muro dello stau, che porta tempo molto perturbato e freddo a est e clima asciutto e secco a ovest, pur con temperature basse.\nStagione estiva.\nDurante l'estate, il vento di grecale soffia come brezza di terra lungo le coste del Tirreno e come brezza di mare lungo il litorale adriatico.\nIn presenza di una rimonta dell'anticiclone subtropicale africano con massimo pressorio al suolo situato a nord delle Alpi, la ventilazione al suolo risulta diffusamente nord-orientale tra il debole e il moderato e contribuisce ad innalzare notevolmente le temperature sulla Pianura padana e lungo le regioni centro-settentrionali tirreniche per effetto favonizzante dei rilievi montuosi.\nAltre caratteristiche.\nIl vento di grecale pu\u00f2 essere associato a tempo perturbato anche lungo le regioni del versante tirrenico e sulla Pianura padana, quando si forma un minimo depressionario in quota sui mari a ovest della penisola italiana ed un minimo al suolo tra l'Adriatico e lo Ionio. Il grecale delle volte migliora il tempo, ma a volte lo peggiora.\nIn questo caso le correnti in quota possono essere occidentali o sud-occidentali, associate al passaggio dei sistemi perturbati, mentre i venti al suolo risultano soffiare da nord-est. Tale configurazione, se associata nella stagione invernale alla discesa di aria artica marittima dalla porta del Rodano, pu\u00f2 creare le condizioni adatte per le nevicate a quote bassissime e anche in pianura sulle regioni occidentali italiane.\nIl grecale \u00e8 probabilmente uno dei venti che pu\u00f2 spirare pi\u00f9 intensamente sulla penisola italiana, se non il pi\u00f9 intenso; infatti le configurazioni che attivano una ventilazione da nord-est sulla penisola possono raggiungere in casi eccezionali connotazione parossistiche, con ingenti gradienti barici, anche di oltre 30 o addirittura 40 millibar fra Italia e Francia; gradienti barici cos\u00ec estremi difficilmente si sviluppano con altre configurazioni (anche se la cosa non \u00e8 impossibile). Questi eventi sono rari, ma quando accadono generano alcune delle tempeste di vento pi\u00f9 intense che si possono riscontrare sul territorio italiano. Esempi di ci\u00f2 sono le poco conosciute ma estremamente potenti \"grecalate\" del 30 e 31 dicembre 1974, che risult\u00f2 particolarmente intensa al centro-sud e caus\u00f2 ingenti danni, e del 21 gennaio 1981, che port\u00f2 anch'essa diversi danni in varie zone del meridione. Pi\u00f9 recentemente si pu\u00f2 ricordare la tempesta di vento che ha colpito la penisola fra il 5 e il 6 marzo 2015 che, a differenza dei due esempi precedenti, \u00e8 risultata particolarmente intensa al centro-nord, in special modo in Toscana dove le raffiche di grecale hanno diffusamente superato i 100 km/h, arrivando localmente anche a 150 km/h o pi\u00f9, risultando uno degli eventi meteorologici pi\u00f9 estremi che abbiano colpito la regione e la penisola in generale negli ultimi 10-20 anni, causando ingenti danni su tutta la regione e anche in altre parti della penisola. Solo lo scirocco e localmente il libeccio e il maestrale (in special modo sulla Sardegna) possono raggiungere velocit\u00e0 simili sul territorio italiano."}
{"id": "2625819", "revid": "404338", "url": "https://it.wikipedia.org/wiki?curid=2625819", "title": "Ormonoterapia", "text": ""}
{"id": "2625823", "revid": "287204", "url": "https://it.wikipedia.org/wiki?curid=2625823", "title": "VdB 48", "text": "vdB 48 \u00e8 una nebulosa a riflessione visibile nella costellazione di Orione.\nSi individua circa 2\u00b0 in direzione NNE rispetto alla brillante stella Alnilam, l'astro centrale del ben noto asterismo della Cintura di Orione; si presenta come una nube allungata in senso est-ovest con sovrapposte delle stelle di classe spettrale B allineate nello stesso senso, che imprimono ai gas un intenso colore bluastro. La principale fonte di illuminazione proviene dalle stelle HD\u00a037370 e HD\u00a037371, la cui distanza, derivata dalla determinazione della parallasse, di circa 740 anni luce le colloca in primo piano rispetto alla regione di Alnilam, la quale non concorrerebbe dunque all'illuminazione dei gas della nebulosa.\n La regione \u00e8 particolarmente ricca di nebulose a riflessione, collocate in massima parte nella regione di Alnilam, che si sovrappongono ad altre regioni nebulose illuminate facenti per\u00f2 parte del Complesso nebuloso molecolare di Orione; appartenenti a queste regioni vi sono tre tipi di nebulose: a riflessione, regioni H II luminose e dai confini netti, e densi globuli dall'aspetto cometario, posti sui bordi delle regioni H II, in cui ha luogo la formazione stellare."}
{"id": "2625825", "revid": "61051", "url": "https://it.wikipedia.org/wiki?curid=2625825", "title": "Neuron", "text": ""}
{"id": "2625834", "revid": "84184", "url": "https://it.wikipedia.org/wiki?curid=2625834", "title": "Bandello", "text": ""}
{"id": "2625836", "revid": "122246", "url": "https://it.wikipedia.org/wiki?curid=2625836", "title": "Nazionale di pallavolo maschile della Gran Bretagna", "text": "La nazionale di pallavolo maschile della Gran Bretagna \u00e8 una squadra europea composta dai migliori giocatori di pallavolo del Regno Unito ed \u00e8 posta sotto l'egida della Federazione pallavolistica del Regno Unito.\nRosa.\nSegue la rosa dei giocatori convocati per i Giochi della XXX Olimpiade."}
{"id": "2625839", "revid": "729019", "url": "https://it.wikipedia.org/wiki?curid=2625839", "title": "Pomilio PC", "text": "Il Pomilio PC era un monomotore biplano da ricognizione armato prodotto dall'azienda italiana Fabbrica Aeroplani Ing. O. Pomilio ed utilizzato principalmente dal Corpo Aeronautico Militare del Regio Esercito durante la Prima guerra mondiale.\nA causa della sua instabilit\u00e0 in volo venne presto sostituito da una successiva versione, la PD, caratterizzata dall'adozione di una pinna ventrale sotto la fusoliera.\nStoria.\nLa rapida evoluzione tecnica che interess\u00f2 l'aviazione militare impegnata nella prima guerra mondiale port\u00f2 all'esigenza di una continua rincorsa all'adeguamento di velivoli tatticamente in grado di contrastare l'eventuale attacco da parte della caccia nemica. In quest'ottica i primi ricognitori biposto non armati acquisirono dapprima un'arma di difesa, in genere una mitragliatrice in grado di essere azionata dall'osservatore che sedeva posteriormente, e successivamente un adeguato impianto di propulsione che consentiva una maggiore velocit\u00e0 per disimpegnarsi pi\u00f9 agevolmente.\nSviluppo.\nLa Fabbrica Aeroplani Ing. O. Pomilio inizi\u00f2 la sua produzione bellica con il modello PC, nato per rispondere all'esigenza espressa dall'esercito di dotarsi di nuovi velivoli da ricognizione armati di produzione nazionale. Nel 1917 il modello venne presentato alle autorit\u00e0 militari e subito avviato ad equipaggiare i reparti. Le caratteristiche di volo per\u00f2 furono giudicate insufficienti a causa di una certa difficolt\u00e0 nel mantenere la traiettoria di volo, che richiedeva numerose correzioni di rotta. Per ovviare a questo inconveniente venne introdotta una pinna ventrale posta sotto la fusoliera, che gener\u00f2 la successiva versione PD risolvendo il problema.\nImpiego operativo.\nOltre al suo impiego nel ruolo per cui era stato progettato, il PC venne utilizzato anche come aereo postale inaugurando la prima rotta Roma-Torino il 22 maggio 1917. Bench\u00e9 ci fossero gi\u00e0 stati esperimenti di posta aerea, fu in quell'occasione che venne realizzato il primo vero francobollo di posta aerea, un Espresso da 25 centesimi recante la sovrastampa \"ESPERIMENTO POSTA AEREA, MAGGIO 1917, TORINO-ROMAROMA-TORINO\".\nPilotato da Mario de Bernardi, gi\u00e0 pilota collaudatore dell'azienda, il Pomilio PC atterr\u00f2 dopo un volo di quattro ore e tre minuti, un tempo in realt\u00e0 superiore a quello in quel momento ottenibile con i tradizionali sistemi di trasporto terrestre, ma la difficolt\u00e0 di mantenere una rotta stabile tra le due citt\u00e0 influ\u00ec negativamente nella velocit\u00e0 del nuovo servizio.\nLa 131\u00aa Squadriglia e la 132\u00aa Squadriglia nascono sui PC nella seconda met\u00e0 di luglio 1917.\nNel mese di agosto 1917 arriva a Cascina Farello di Aquileia la 1\u00aa Sezione Pomilio Caccia ma per i lenti tempi di salita in quota e per la poca manovrabilit\u00e0 la Regia Marina li cede al Regio Esercito nell'ottobre successivo.\nDescrizione tecnica.\nIl Pomilio PC presentava una configurazione classica per l'epoca; monomotore biplano biposto a carrello fisso.\nLa fusoliera, realizzata in tecnica mista, era caratterizzata da due abitacoli in tandem, l'anteriore riservato al pilota ed il posteriore all'osservatore/mitragliere, e dalla presenza dei radiatori dell'impianto di raffreddamento del motore posti sui suoi lati. Posteriormente terminava in un impennaggio classico monoderiva caratterizzato dai tre elementi, il verticale e i due piani orizzontali, a forma triangolare.\nLa configurazione alare era biplana, con l'inferiore montata bassa e la superiore alta a parasole, la seconda collegata alla fusoliera tramite un semplice castello tubolare e all'ala inferiore grazie ad una doppia coppia di montanti per lato integrati da tiranti in filo d'acciaio. Inoltre l'ala superiore presentava una svasatura semicircolare per agevolare l'accesso al posto di pilotaggio.\nIl carrello d'atterraggio era un semplice biciclo anteriore fisso integrato posteriormente da un pattino d'appoggio.\nLa propulsione era affidata ad un motore Fiat A.12, un sei cilindri in linea raffreddato ad acqua capace di erogare nelle sue prime versioni una potenza pari a 200 CV (147 kW). Collocato sulla parte anteriore era racchiuso da un cofano profilato grazie all'adozione dei pacchi radianti posti ai lati della fusoliera ed era collegato ad un'elica bipala in legno a passo fisso."}
{"id": "2625841", "revid": "21880", "url": "https://it.wikipedia.org/wiki?curid=2625841", "title": "Parco Nazionale Marakele", "text": ""}
{"id": "2625848", "revid": "287204", "url": "https://it.wikipedia.org/wiki?curid=2625848", "title": "Malgorzata Bereza", "text": ""}
{"id": "2625850", "revid": "21880", "url": "https://it.wikipedia.org/wiki?curid=2625850", "title": "Parco Transfrontaliero del Grande Limpopo", "text": ""}
{"id": "2625853", "revid": "767487", "url": "https://it.wikipedia.org/wiki?curid=2625853", "title": "Ma\u0142gorzata Bereza", "text": ""}
{"id": "2625859", "revid": "120972543", "url": "https://it.wikipedia.org/wiki?curid=2625859", "title": "J\u00fcrgen Habermas", "text": "Nei suoi scritti occupano una posizione centrale le tematiche epistemologiche inerenti alla fondazione delle scienze sociali reinterpretate alla luce della \"svolta linguistica\" della filosofia contemporanea; l'analisi delle societ\u00e0 industriali nel capitalismo maturo; il ruolo delle istituzioni in una nuova prospettiva dialogico-emancipativa in relazione alla crisi di legittimit\u00e0 che mina alla base le democrazie contemporanee e i meccanismi di formazione del consenso.\nLa sua elaborazione filosofica lo ha visto sempre impegnato nella critica del metodo del conoscere oggettivamente. Questo lo ha condotto sulla via della fondazione di una nuova ragione comunicativa, che egli ritiene possa liberare l'umanit\u00e0 dal principio di autorit\u00e0. Infatti, considera solo il paradigma conoscitivo intersoggettivo quale elemento fondativo di una nuova ragione comunicativa che possa andare al di l\u00e0 di un astratto paradigma della soggettivit\u00e0, di cui peraltro sollecita l'abbandono.\nBiografia.\nNato con una palatoschisi, sub\u00ec due interventi chirurgici corretivi durante l'infanzia. Egli afferma che le difficolt\u00e0 incontrate nella comunicazione verbale dovute a questa condizione lo abbiano reso particolarmente sensibile al tema della comunicazione.\nHabermas ha vissuto fino al conseguimento del diploma di maturit\u00e0 a Gummersbach, dove suo padre Ernst dirigeva la sede locale della Camera di Commercio e dell'Industria di Colonia. Ha studiato a Gottinga (1949/50), Zurigo (1950/51) e Bonn (1951-54) dove nel 1954 si laurea con una tesi dal titolo: \"L'Assoluto e la storia. Sull'ambivalenza nel pensiero di Schelling\" (\"Das Absolute und die Geschichte. Von der Zwiesp\u00e4ltigkeit in Schellings Denken\").\nOttiene l'abilitazione nel 1961 a Marburgo con lo scritto 'Mutamenti di struttura dell'opinione pubblica. Ricerche su una categoria della societ\u00e0 borghese' (\"Strukturwandel der \u00d6ffentlichkeit. Untersuchungen zu einer Kategorie der b\u00fcrgerlichen Gesellschaft\"), pubblicato successivamente in Italia come 'Storia e critica dell'opinione pubblica'. Da quel momento inizia una straordinaria carriera come professore di filosofia all'Universit\u00e0 di Heidelberg, dove insegna fino al 1964. Come suoi maestri Habermas indica Erich Rothacker, Oskar Becker, Nicolai Hartmann, Wilhelm Keller, Theodor Litt, Johannes Thyssen e Hermann Wein.\nDal 1964 al 1971 Habermas \u00e8 stato professore di filosofia e sociologia all'Universit\u00e0 Goethe di Francoforte. Nel 1971 si trasferisce a Starnberg nei pressi di Monaco, dove insieme a Carl Friedrich von Weizs\u00e4cker guida il \"Max-Planck-Institut per la ricerca delle condizioni vitali del mondo tecnico scientifico\". Nel 1981 pubblica il suo lavoro pi\u00f9 importante, \"Teoria dell'agire comunicativo\" (\"Theorie des kommunikativen Handelns\", vol. 1: \"Handlungsrationalit\u00e4t und gesellschaftliche Rationalisierung\", vol. 2: \"Zur Kritik der funktionalistischen Vernunft\"), nel quale si confronta con George Herbert Mead, Max Weber, \u00c9mile Durkheim e Talcott Parsons.\nNel 1983 torna a Francoforte dove gli viene assegnata la cattedra di filosofia con specializzazione in filosofia sociale e filosofia della storia e nel 1994 viene nominato Professore Emerito. Dal 1983 Habermas \u00e8 curatore della rivista mensile di scienze politiche \"Bl\u00e4tter f\u00fcr deutsche und internationale Politik\". Nel 2001 \u00e8 stato insignito del premio per la pace delle \"Librerie Tedesche\", nel 2003 gli \u00e8 stato consegnato il \"Premio Principe delle Asturie\", nel 2004 riceve il \"Premio Ky\u014dto\" per la carriera, uno dei riconoscimenti attuali pi\u00f9 significativi per la cultura e la scienza.\nHabermas appartiene alla seconda generazione della \"Scuola di Francoforte\" (Teoria critica neomarxista e dialettica). La sua opera principale \u00e8 la \"Teoria dell'agire comunicativo\" nella quale elabora il concetto di una comunicazione libera da rapporti di potere. I critici accusano Habermas di aver fatto della Teoria Critica, che aveva inizialmente come obiettivo la critica radicale dei rapporti di potere, una teoria apertamente a giustificazione dello Stato.\nSistema e \"Lebenswelt\".\nLa teoria habermasiana contiene una logica dei livelli di sviluppo dell'umanit\u00e0. Si possono distinguere tre livelli di sviluppo. Si pu\u00f2 affermare che tanto pi\u00f9 il \"sistema\" si forma differenziando se stesso e aumentando la propria complessit\u00e0 tanto maggiore sar\u00e0 la colonizzazione della \"Lebenswelt\" (\"mondo vitale\") da parte del \"sistema\", e tanto pi\u00f9 gli uomini interiorizzeranno le imposizioni eteronome e sociali come imposizioni autonome individuali\u00a0\u2013 nel senso indicato da Norbert Elias.\nEtica del discorso.\nHabermas \u00e8 noto innanzitutto per aver elaborato insieme a Karl-Otto Apel l'\"etica del discorso\" (Diskursethik) nella quale appoggiandosi alla struttura etica di una situazione dialogica ideale fa riferimento alla teoria degli atti linguistici per definire le condizioni preliminari del \"discorso\" (Diskurs) libero da condizionamenti. Il titolo originale dell'opera \u00e8 \"Moralbewu\u00dftsein und kommunikatives Handeln\" (1983), tradotto in italiano con \"Etica del discorso\" (1985).\nLa teoria pragmatica del linguaggio prende in considerazione il rapporto tra il linguaggio e il soggetto che ne fa uso, studia le condizioni universali e necessarie che stanno alla base di ogni possibile comunicazione linguistica volta all'intesa. Chi partecipa alla conversazione ha pretese universali di \"correttezza\", \"verit\u00e0\", \"veridicit\u00e0\", \"comprensibilit\u00e0\": basta che una di queste pretese non sia soddisfatta perch\u00e9 l'intesa tra gli interlocutori non abbia luogo e venga meno la possibilit\u00e0 di una discussione razionale (\"Diskurs\"). Queste regole implicano che la comunicazione avvenga tra esseri uguali e liberi da condizionamenti esterni o interni (democrazia). Tali istanze hanno valore logico e portata etica.\nL'etica del discorso (\"Diskursethik\") si configura come: \nComunicazione e '68.\nHabermas, recependo la caratteristica di \"partecipazione\" nei movimenti del cosiddetto 68\", ha proposto i lineamenti fondamentali di una teoria discorsiva\"' della morale e della politica.\nIl discorso pubblico si pone come modello di un agire comunicativo che egli oppone all'agire strumentale sulla scia dei maestri francofortesi Horkheimer e Adorno.\nL'agire strumentale sembra organizzato dalle logiche della tecnica e del dominio; l'agire comunicativo indica la possibilit\u00e0 di un'unione sociale non coercitiva, basata sul criterio di riconoscimento intersoggettivo non violento, orientato all'intesa.\nDiritto.\nIn campo giuridico Habermas studi\u00f2, nell'opera \"Fatti e norme\", la democrazia deliberativa."}
{"id": "2625860", "revid": "1605", "url": "https://it.wikipedia.org/wiki?curid=2625860", "title": "Danuta Dmowska-Andrzejuk", "text": ""}
{"id": "2625862", "revid": "767487", "url": "https://it.wikipedia.org/wiki?curid=2625862", "title": "Magdalena Piekarska", "text": ""}
{"id": "2625864", "revid": "919662", "url": "https://it.wikipedia.org/wiki?curid=2625864", "title": "Ewa Nelip", "text": ""}
{"id": "2625865", "revid": "767487", "url": "https://it.wikipedia.org/wiki?curid=2625865", "title": "Jimmy Rosenberg", "text": "Biografia.\nCresce nel contesto culturale dell'etnia Sinti e si ispira ai precedenti musicisti della tradizione musicale di tale popolo (primo tra tutti, Django Reinhardt), maturando una personalissima sensibilit\u00e0 e intraprendenza musicale.\nNel 2000 debutta alla Carnegie Hall, come parte del \"Django Reinhardt Festival\" organizzato dal Birdland, a New York. Leader nella maggior parte dei suoi progetti e album, ha stretto (e stringe tuttora) collaborazioni con artisti norvegesi quali i componenti dell'\"Hot Club de Norv\u00e8ge\", il violinista Ola Kvernberg e il polistrumentista Stian Carstensen, o provenienti dal resto del mondo; tra questi ultimi citiamo: Romane, Andreas Oberg, Jon Larsen, Bireli Lagrene, Angelo Debarre e Frank Vignola.\nNel 2007, la sua vita \u00e8 divenuta oggetto del documentario olandese intitolato \"The Father, The Son, and the Talent\", che approfondisce e descrive al grande pubblico la storia della relazione di Jimmy con il padre, la sua battaglia con la droga e le sensazioni da lui vissute in occasione degli svariati festival cui ha preso parte. A tali contenuti si aggiungono le considerazioni che artisti come James Brown, Stevie Wonder e Willie Nelson rilasciarono a proposito del chitarrista, che, pi\u00f9 volte, chiamarono a collaborare."}
{"id": "2625867", "revid": "1573940", "url": "https://it.wikipedia.org/wiki?curid=2625867", "title": "Nazionale di pallavolo maschile del Galles", "text": "La nazionale di pallavolo maschile del Galles \u00e8 una squadra europea composta dai migliori giocatori di pallavolo del Galles ed \u00e8 posta sotto l'egida della Federazione pallavolistica del Galles."}
{"id": "2625869", "revid": "599013", "url": "https://it.wikipedia.org/wiki?curid=2625869", "title": "Julija Birukova", "text": ""}
{"id": "2625872", "revid": "39884", "url": "https://it.wikipedia.org/wiki?curid=2625872", "title": "Kamilla Gafurzjanova", "text": ""}
{"id": "2625874", "revid": "149485", "url": "https://it.wikipedia.org/wiki?curid=2625874", "title": "Larisa Korobejnikova", "text": "Biografia.\nHa conquistato una medaglia d'argento ai giochi olimpici di Londra 2012 nel fioretto a squadre. Ha anche conquistato una medaglia d'argento nel fioretto a squadre ai campionati mondiali di scherma di Adalia del 2009. Ha nuovamente raggiunto il podio, vincendo una medaglia di bronzo, sempre nel fioretto a squadre, ai campionati europei di scherma di Lipsia del 2010.\nHa rappresentato il ai Giochi olimpici di , dove ha vinto la medaglia d'oro nel fioretto a squadre e quella di bronzo nel fioretto individuale."}
{"id": "2625877", "revid": "486946", "url": "https://it.wikipedia.org/wiki?curid=2625877", "title": "Bombai", "text": ""}
{"id": "2625878", "revid": "287204", "url": "https://it.wikipedia.org/wiki?curid=2625878", "title": "VdB 49", "text": "vdB 49 \u00e8 una nebulosa a riflessione visibile nella costellazione di Orione.\nL'individuazione della sua posizione non presenta difficolt\u00e0: si pu\u00f2 partire dalla congiungente di Betelgeuse e Bellatrix, fermarsi a met\u00e0 strada e proseguire a sud in direzione della Cintura di Orione, fino a trovare una stella di quarta magnitudine, catalogata come , che \u00e8 la stella responsabile dell'illuminazione della nebulosa; si tratta di una gigante blu di classe spettrale B3IIIe, ossia una stella Be, la cui parallasse pari a 2,19\u00b10,93\u00a0mas corrisponde a una distanza di circa 456\u00a0parsec (poco meno di 1500 anni luce). L'oggetto viene a trovarsi sul bordo dell'Anello di Barnard, una grande nebulosa a forma di semicerchio con centro posto approssimativamente nella nebulosa di Orione; la struttura sarebbe causata dall'espansione di una superbolla generata dal forte vento stellare combinato delle stelle pi\u00f9 massicce dell'associazione OB Orion\u00a0OB1b, le cui pareti pi\u00f9 prossime al sistema solare corrispondono alla Bolla di Eridano."}
{"id": "2625879", "revid": "1573940", "url": "https://it.wikipedia.org/wiki?curid=2625879", "title": "Nazionale di pallavolo maschile di Andorra", "text": "La nazionale di pallavolo maschile di Andorra \u00e8 una squadra europea composta dai migliori giocatori di pallavolo di Andorra ed \u00e8 posta sotto l'egida della Federazione pallavolistica di Andorra."}
{"id": "2625880", "revid": "767487", "url": "https://it.wikipedia.org/wiki?curid=2625880", "title": "Fei Li", "text": ""}
{"id": "2625882", "revid": "2130303", "url": "https://it.wikipedia.org/wiki?curid=2625882", "title": "Chiesa della Beata Vergine Assunta (Maggia)", "text": "La chiesa parrocchiale della Beata Vergine Assunta \u00e8 un edificio religioso che si trova a Moghegno, frazione di Maggia in Canton Ticino.\nStoria.\nLa struttura viene citata per la prima volta in documenti storici risalenti al 1597. Fra il XVII ed il XVIII secolo venne completamente ricostruita. Nel 1873 venne edificato il coro semicircolare.\nDescrizione.\nLa chiesa ha una pianta ad unica navata, affiancata da alcune cappelle laterali e ricoperta da una volta a botte."}
{"id": "2625889", "revid": "810736", "url": "https://it.wikipedia.org/wiki?curid=2625889", "title": "Posizioni del football americano", "text": "Nel football americano ogni squadra schiera sul terreno di gioco undici giocatori. Dato che le regole consentono sostituzioni illimitate, i ruoli e le posizioni dei giocatori dipendono dalla situazione di gioco. Nelle squadre di livello professionale la maggior parte dei giocatori gioca solo le azioni di attacco o di difesa, essendo i giocatori \"ambivalenti\" un retaggio del passato.\nAttacco.\nNel football americano la squadra di attacco (in inglese: \"offensive team\" o \"offense\") \u00e8 quella che, essendo in possesso della palla, inizia l'azione di gioco dalla linea di scrimmage. Questa formazione ha il compito di guadagnare le dieci iarde in quattro tentativi (in inglese: \"down\") che servono per mantenere il possesso della palla, fino a percorrere tutto il campo raggiungendo cos\u00ec la end zone per realizzare un touchdown o, in alternativa, di realizzare un field goal. Nel caso la squadra di attacco non riesca a realizzare questo compito, essa lascia il terreno alla squadra di difesa o allo special team che proseguono la partita fino alla riconquista del pallone.\nUn'azione di attacco si svolge solitamente quando il quarterback raccoglie lo snap dal centro e consegna la palla indietro ad un running back oppure la passa in avanti ad un ricevitore, oppure la porta avanti egli stesso.\nIl quarterback della squadra in vantaggio a pochi secondi dalla fine pu\u00f2 anche scegliere di inginocchiarsi con la palla in mano per fermare l'azione lasciando trascorrere il tempo. Il caso opposto \u00e8 quello in cui il quarterback della squadra in svantaggio a corto di tempo butti la palla in avanti per terra perdendo volontariamente un down per fermare il cronometro (in inglese: \"spike\").\nLa squadra di attacco consiste quindi di un quarterback, degli uomini di linea di attacco, dei back, dei tight end e dei ricevitori.\nLa linea d'attacco consiste di un centro, due guardie, due offensive tackle e uno o due tight end e la sua funzione principale \u00e8 quella di bloccare i tentativi dei difensori di conquistare il pallone o impedirne l'avanzata. I back comprendono i running back (o tail back) che solitamente portano la palla e i fullback che solitamente effettuano i blocchi o pi\u00f9 raramente portano o ricevono il pallone. La funzione primaria dei ricevitori \u00e8 ovviamente quella di ricevere i passaggi in avanti del quarterback.\nIl numero dei ricevitori, back e tight end sul campo contemporaneamente pu\u00f2 variare in funzione delle diverse situazioni di gioco. Sette giocatori devono obbligatoriamente posizionarsi sulla linea di scrimmage e solo i due che sono pi\u00f9 esterni sono eleggibili come ricevitori. Un offensive lineman si pu\u00f2 dichiarare agli arbitri come eleggibile per ricevere un passaggio e divenire cos\u00ec \"tackle eligible\".\nAlcune tipiche formazioni offensive sono:\nLa gestione della squadra d'attacco \u00e8 affidata all'\"offensive coordinator\" sotto la supervisione del capo allenatore.\nRuoli.\n\u00c8 il giocatore che sta al centro della linea d'attacco e che mette la palla in gioco con lo snap. Ha anche il compito di coordinare gli uomini di linea d'attacco e di bloccare gli uomini di linea di difesa avversari.\nSono i due giocatori di linea d'attacco ai lati del centro che effettuano i blocchi nelle azioni di corsa o che proteggono il quarterback in quelle di lancio. \nSono i due giocatori di linea d'attacco all'esterno delle guardie che hanno sostanzialmente gli stessi compiti delle guardie.\n\u00c8 il giocatore che si posiziona subito all'esterno della linea d'attacco a ridosso dell'offensive tackle. I suoi compiti sono un misto tra quelli degli uomini di linea e quelli dei ricevitori. I tight end che partono pi\u00f9 staccati dalla linea sono detti anche \"split end\". Le formazioni moderne contano spesso un tight end e uno split end che possono sostituire con un ricevitore in situazioni particolari. A volte si possono avere formazioni \"a tre tight end\", significando con questo che uno dei ricevitori viene sostituito con un ulteriore uomo di linea o da un bloccatore per situazioni in cui ci si prefigge di guadagnare poche iarde con una corsa.\n\u00c8 il giocatore destinato a ricevere i lanci del quarterback. In genere \u00e8 un giocatore veloce che, dopo lo snap si posiziona nel campo avversario per ricevere il lancio. Pu\u00f2 essere schierato sulla linea di scrimmage ed essere cos\u00ec considerato uno dei sette giocatori obbligatori (\"split end\"), oppure pu\u00f2 posizionarsi almeno un passo dietro alla linea prendendo il nome di \"flanker\" se sull'esterno o di \"slot\" se pi\u00f9 all'interno. Le doti che gli sono richieste sono la velocit\u00e0 e la presa.\n\u00c8 il giocatore posizionato dietro il centro della linea, dopo il quarterback destinato ad effettuare blocchi, qualche corsa e qualche ricezione di passaggi corti. La dote richiesta ad un fullback classico \u00e8 la potenza pi\u00f9 dell'agilit\u00e0 o della velocit\u00e0. Le formazioni moderne tendono ad usare meno il fullback.\n\u00c8 il giocatore, in passato chiamato \"halfback\" (HB), destinato a portare la palla nei giochi di corsa. In genere sono, con i ricevitori, i giocatori pi\u00f9 veloci della squadra, hanno un fisico compatto e scattante; spesso eseguono delle finte, cio\u00e8 mosse rapide e improvvise per cercare di evitare l'attacco dei difensori. Sono i giocatori pi\u00f9 soggetti agli infortuni (in particolare ad articolazioni e legamenti) e di conseguenza quelli la cui carriera \u00e8 pi\u00f9 breve.\n\u00c8 il giocatore che guida la squadra d'attacco e che decide l'azione di gioco. Si posiziona in genere subito dietro al centro e ne raccoglie lo snap per consegnare la palla ad un corridore o lanciarla ad un ricevitore. In situazioni particolari il quarterback si pu\u00f2 posizionare a qualche iarda dal centro (\"shotgun formation\") per guadagnare tempo in caso di situazione di lancio obbligato. Esiste anche la \"pistol formation\" simile alla shotgun, nella quale il running back o il full back affianca il quarterback per un'azione quasi sempre di lancio.\nDifesa.\nNel football americano la squadra di difesa (in inglese: \"defensive team\" o \"defense\") \u00e8 quella che inizia l'azione di gioco dalla linea di scrimmage senza essere in possesso della palla. Questa formazione ha lo scopo di impedire agli avversari di realizzare dei punti recuperando il possesso del pallone. Tale obiettivo si ottiene solitamente impedendo agli avversari di percorrere le dieci iarde in tre dei quattro tentativi regolamentari ed inducendo cos\u00ec la squadra avversaria ad usare l'ultimo tentativo per effettuare il punt. Le altre possibilit\u00e0 di recupero del pallone consistono nell'effettuare un intercetto su un lancio degli avversari, nel recuperare il pallone dopo un fumble o nel fare esaurire i quattro tentativi all'attacco avversario senza che quest'ultimo abbia percorso le dieci iarde necessarie per mantenere il possesso della palla.\nQuando il pallone \u00e8 stato riconquistato o quando gli avversari hanno realizzato dei punti, la squadra di difesa lascia il posto all'attacco o allo special team.\nAnche la squadra di difesa ha la possibilit\u00e0 di segnare dei punti se, dopo il recupero del pallone, riesce a riportarlo nella end zone avversaria realizzando cos\u00ec un touchdown o, in alternativa se riesce a far retrocedere l'azione dell'attacco avversario fino alla end zone realizzando cos\u00ec un safety.\nA differenza della squadra d'attacco, la difesa non ha una formazione formalmente definita. Un difensore si pu\u00f2 allineare dove vuole purch\u00e9 si trovi dal proprio lato della linea di scrimmage. La maggioranza delle formazioni sono comunque costituite da una linea difensiva, formata da defensive tackle e defensive end schierati sulla linea di scrimmage, dai linebacker schierati subito a ridosso di questi e dai defensive back (o difesa secondaria) costituiti dai cornerback e dai safety schierati pi\u00f9 indietro.\nAlcune tipiche formazioni difensive sono:\nLa gestione della squadra di difesa \u00e8 affidata al \"defensive coordinator\" sotto la supervisione del capo allenatore.\nRuoli.\nSono i due defensive linemen che si posizionano alle estremit\u00e0 della linea di difesa. La loro funzione \u00e8 di attaccare il quarterback avversario in azione di lancio o di bloccare il portatore di palla. Il pi\u00f9 veloce dei due \u00e8 posizionato in genere dal lato destro della linea di difesa (la sinistra del quarteback avversario) perch\u00e9 quello \u00e8 il \"lato cieco\" di un quarterback destro.\nSono i defensive linemen, a volte chiamati anche \"defensive guard\" (DG), che si schierano sulla linea di scrimmage tra i defensive end. Il loro compito principale \u00e8 quello di attaccare il portatore di palla avversario eludendo i blocchi degli uomini di linea d'attacco avversari.\n\u00c8 il giocatore, chiamato a volte anche \"middle guard\" o \"nose tackle\", che nella difesa 3-4 si posiziona di fronte al centro avversario. In genere \u00e8 meno corpulento e pi\u00f9 veloce degli altri uomini di linea e il suo compito \u00e8 quello di bloccare le corse centrali e di penetrare nella linea di attacco avversaria per effettuare un sack.\nSono i giocatori che prendono posizione dietro alla linea di difesa e si devono occupare di fermare le corse o di intercettare i lanci corti. A volte i linebacker possono anche effettuare dei blitz verso il quarterback avversario. I linebacker si dividono generalmente in tre tipi:\nSono i giocatori (di solito due) che devo occuparsi principalmente della difesa sui lanci. Devono marcare i ricevitori avversari e cercare di intercettare i lanci del quarterback o quantomeno di deviarli dal loro obiettivo. Nelle situazioni di corsa fungono da ultima linea di difesa.\nSono i giocatori (generalmente due) che costituiscono l'ultima linea di difesa (quella pi\u00f9 lontana dalla linea di scrimmage) e solitamente aiutano i cornerback nella difesa sui lanci. Si dividono in \"strong safety\" (SS), solitamente il pi\u00f9 forte e pesante, orientato alla difesa sulle corse e \"free safety\" (FS), pi\u00f9 leggero e veloce, orientato alla difesa sui lanci. I safety possono anche incaricarsi di effettuare dei blitz a sorpresa verso i quarterback avversario. In situazioni di lancio quasi certo, una difesa pu\u00f2 schierare dei safety (o dei cornerback) aggiuntivi, cinque, sei o addirittura sette. In questo caso prendono il nome rispettivamente di \"nickelback\", \"dimeback\" e \"defensive quarterback\" in analogia col gergo statunitense che indica con \"nickel\" la moneta di 5 cent, \"dime\" quella da 10 e \"quarter\" quella da 25.\nSpecial team.\nNel football americano gli special team (\"squadre speciali\") sono in campo nelle situazioni di kickoff, di punt o di tentativo di realizzazione di field goal o extra point. Solitamente tali formazioni sono composte da giocatori di seconda linea in altri ruoli e sono estremamente specializzate.\nGli special team assumono il nome della situazione in cui sono chiamate in causa, si hanno cos\u00ec: un \"kickoff team\", un \"kick return team\", un \"punting team\", un \"punt blocking/return team\", un \"field goal team\" ed un \"field goal block team\".\nAnche se queste formazioni realizzano solitamente meno punti delle squadre d'attacco e sono in campo per molto meno tempo sia dell'attacco che della difesa, esse possono risultare decisive per l'esito di una partita in quanto determinano spesso l'inizio o l'esito di una determinata serie di azioni e sono chiamate in campo spesso per decidere una partita negli ultimi secondi di gioco.\nRuoli.\nVista la specializzazione di queste formazioni, esse comprendono anche ruoli specializzati:\n\u00c8 il giocatore che calcia i kickoff e tenta di trasformare i field goal.\n\u00c8 il giocatore che si posiziona solitamente sei o sette iarde dietro la linea e ferma la palla per il kicker. Spesso \u00e8 un quarterback o un punter.\n\u00c8 un centro specializzato nel consegnare la palla direttamente all'holder o al punter.\n\u00c8 il giocatore che riceve i kickoff, solitamente \u00e8 un ricevitore o un cornerback.\n\u00c8 il giocatore che calcia i punt.\n\u00c8 il giocatore che nelle azioni di punt si posiziona qualche iarda dietro la linea e funge da seconda linea di difesa per il punter. Nelle situazioni di finta di punt pu\u00f2 essere colui che riceve lo snap dal long snapper per iniziare l'azione d'attacco.\n\u00c8 il giocatore che riceve i punt. Spesso, ma non necessariamente, coincide col kick returner."}
{"id": "2625896", "revid": "640277", "url": "https://it.wikipedia.org/wiki?curid=2625896", "title": "Renato Barneschi", "text": "Biografia.\nDi origine tosco-umbra, studia Giurisprudenza presso l'Universit\u00e0 di Perugia. Si dedica in seguito al giornalismo. Nel 1987, anno della sua morte, \u00e8 a capo della redazione romana di \"Oggi\". Scrive per la radio, per la televisione e per il cinema (il suo soggetto cinematografico \"Stress\" vince nel 1973 il Premio Cetona). \u00c8 il primo scrittore esordiente a vincere il Premio Bancarella nel 1982, grazie anche al grande successo di vendita del volume (500.000 copie). Nel 1986, sulla base di decenni di ricerche e scoperte importantissime (dovute anche alle rivelazioni di membri della famiglia Savoia), pubblica un altro libro di grande successo, \"Elena di Savoia. Storia e segreti di un matrimonio reale\". \u00c8 l'ideatore e il direttore artistico della \"Positano Top Parade\", rassegna presieduta da Franco Zeffirelli che premia gli spettacoli teatrali, i film, i programmi televisivi e le canzoni che hanno incontrato il maggiore successo di pubblico. La rassegna, nata nel 1983 e trasmessa da RaiDue, prosegue fino ad un anno prima della morte del suo ideatore.\nIl suo figlio primogenito, Gianluca, pur svolgendo la carriera di avvocato, si \u00e8 dato anch'egli alla saggistica storica, pubblicando \"Balvano 1944. I segreti di un disastro ferroviario ignorato\" (2005), Premio Speciale Basilicata, per la saggistica storica 2005 e \"L'inglese che viaggi\u00f2 con il re e Badoglio (2013), Premio Cerruglio 2013.\""}
{"id": "2625897", "revid": "400694", "url": "https://it.wikipedia.org/wiki?curid=2625897", "title": "Cinema 3D", "text": ""}
{"id": "2625900", "revid": "122246", "url": "https://it.wikipedia.org/wiki?curid=2625900", "title": "Nazionale di pallavolo maschile dell'Armenia", "text": "La nazionale di pallavolo maschile dell'Armenia \u00e8 una squadra europea composta dai migliori giocatori di pallavolo dell'Armenia ed \u00e8 posta sotto l'egida della Federazione pallavolistica dell'Armenia.\nRisultati.\nLa nazionale di pallavolo maschile dell'Armenia non ha mai partecipato ad alcuna competizione."}
{"id": "2625901", "revid": "30232", "url": "https://it.wikipedia.org/wiki?curid=2625901", "title": "Egregore", "text": ""}
{"id": "2625902", "revid": "30232", "url": "https://it.wikipedia.org/wiki?curid=2625902", "title": "Egregori", "text": ""}
{"id": "2625907", "revid": "810736", "url": "https://it.wikipedia.org/wiki?curid=2625907", "title": "Huangpu", "text": "L'Huangpu () \u00e8 un fiume lungo 97\u00a0km che attraversa la citt\u00e0 di Shanghai, in Cina.\nL'Huangpu, tributario di destra dello Yangtze in cui affluisce nella parte terminale dell'estuario, \u00e8 il principale dei fiumi che attraversano Shanghai. Nonostante si tratti di un fiume di modesta lunghezza ha una buona portata d'acqua costante tutto l'anno. Di media \u00e8 ampio 400 metri, larghezza considerevole che ne rende non facile l'attraversamento con ponti, \u00e8 profondo 9 e fornisce gran parte delle risorse idriche alla metropoli. Divide Shanghai in due zone: Pudong (est) e Puxi (ovest).\nL'Huangpu \u00e8 molto trafficato da battelli e chiatte e costituisce una via di comunicazione per le merci anche verso il mare.\nMolto piacevole \u00e8 la gita in battello sopra le sue acque che permette di ammirare il Bund e le ardite costruzioni di Pudong."}
{"id": "2625908", "revid": "1185701", "url": "https://it.wikipedia.org/wiki?curid=2625908", "title": "Konrad St\u00e4heli", "text": "Categoria.\nPer molto tempo \u00e8 stato l'atleta vincitore del maggior numero di medaglie d'oro ai mondiali, ventisei, tra tutti gli sport. Tale primato \u00e8 stato eguagliato solamente dal nuotatore Michael Phelps ai campionati mondiali del 2011 a Shanghai."}
{"id": "2625909", "revid": "729019", "url": "https://it.wikipedia.org/wiki?curid=2625909", "title": "Aeroporto Internazionale Regina Alia", "text": "L'Aeroporto Internazionale Regina Alia (in arabo: \"\u0645\u0637\u0627\u0631 \u0627\u0644\u0645\u0644\u0643\u0629 \u0639\u0644\u064a\u0627\u0621 \u0627\u0644\u062f\u0648\u0644\") \u00e8 un aeroporto situato a 32\u00a0km a sud di Amman, in Giordania.\nL'aeroporto \u00e8 hub per la compagnia aerea: Royal Jordanian Airlines (compagnia di bandiera). \u00c8 uno scalo importante anche per le compagnie: Jazeera Airways, Gulf Air e Jordan Aviation.\nLa struttura aeroportuale \u00e8 composta da 3 edifici terminal, 2 passeggeri e 1 per il traffico cargo. \u00c8 stato costruito nel 1983.\nL'aeroporto prende il nome della regina Alia, terza moglie del re Hussein di Giordania, perita in un incidente di elicottero nel 1977.\nTrasporti.\nUn servizio di autobus e taxi serve l'aeroporto 24 ore su 24 tutti i giorni. Una nuova linea ferroviaria \u00e8 in costruzione per collegare lo scalo al centro di Amman."}
{"id": "2625910", "revid": "211373", "url": "https://it.wikipedia.org/wiki?curid=2625910", "title": "Donato Carrisi", "text": "Biografia.\nCollaboratore per il \"Corriere della Sera\", si cimenta come sceneggiatore di serie televisive e per il cinema. Dopo aver studiato al Liceo Classico Tito Livio di Martina Franca, si \u00e8 laureato in giurisprudenza, con una tesi su Luigi Chiatti, \"il Mostro di Foligno\". Ne \u00e8 seguita poi la specializzazione in criminologia e scienze del comportamento.\nAttivit\u00e0 professionale.\nTeatro.\nHa iniziato la sua attivit\u00e0 di scrittore con il teatro, a 19 anni. La prima commedia \u00e8 \"Molly, Morthy e Morgan\", per il Gruppo Teatrale Vivarte (fondato insieme a Vito Lo Re).\nSono seguite altre opere: \"Cadaveri si nasce!\", \"Non tutte le ciambelle vengono per nuocere\", \"Arturo nella notte...\" e \"Il Fumo di Guzman\", e i musical \"The Siren Bride\" e \"Dracula\", con le musiche sempre di Vito Lo Re. La svolta nella carriera arriva nel 1999, quando Achille Manzotti lo scopre e lo lancia nel mondo della fiction.\nEditoria.\n\"Il suggeritore\", edito da Longanesi nel 2009, \u00e8 il suo primo romanzo, con cui ha vinto numerosi premi tra cui il Premio Bancarella.\nNel 2011 \u00e8 la volta de \"Il tribunale delle anime\", sempre con Longanesi, e l'anno seguente \u00e8 la volta de \"La donna dei fiori di carta\".\nNel 2013, sempre con Longanesi, pubblica \"L'ipotesi del male\", libro che pu\u00f2 considerarsi sia sequel sia prequel de \"Il suggeritore\"; infatti Carrisi afferma di considerarli \"libri gemelli\", anche perch\u00e9 in entrambi i libri appare il personaggio femminile di Mila Vasquez.\nNel 2014, sempre per Longanesi, scrive \"Il cacciatore del buio\", che pu\u00f2 considerarsi il sequel de \"Il tribunale delle anime\"; infatti, in entrambi i libri troviamo gli stessi personaggi.\nNel 2015, sempre per Longanesi, scrive \"La ragazza nella nebbia\".\nNel 2016 scrive \"Il maestro delle ombre\" (Longanesi), nel quale si ritrovano i personaggi e il filo conduttore de \"Il tribunale delle anime\".\nNel 2017 scrive \"L'uomo del labirinto\" (Longanesi), che \u00e8 insieme una storia del tutto nuova ma anche il seguito non dichiarato della serie de \"Il suggeritore\".\nNel 2018 scrive \"Il gioco del suggeritore\" (Longanesi), seguito della saga di Mila Vasquez.\nIl 2 dicembre 2019 \u00e8 uscito \"La casa delle voci\" (Longanesi) storia di bambini, fantasmi e malattia mentale.\nTelevisione.\nCon la Rai collabora alla realizzazione di \"Casa famiglia\" e \"Era mio fratello\", con Taodue di Mediaset collabora a \"Nassiryia - Per non dimenticare\" e \"Squadra antimafia - Palermo oggi\", mentre con Sky collabora a \"Moana\".\nDal 1\u00ba marzo 2014 conduce su Rai 3 \"Il sesto senso\".\nCinema.\nNel 2017 firma la regia e la sceneggiatura dell'adattamento sul grande schermo del suo romanzo \"La ragazza nella nebbia\", per il quale vince un David di Donatello 2018. Nel cast Jean Reno, Toni Servillo, Alessio Boni, Lorenzo Richelmy, Galatea Ranzi, Michela Cescon, Lucrezia Guidone, Daniela Piazza, Jacopo Olmo Antinori, Antonio Gerardi e Greta Scacchi.\nNel 2019 firma produzione, regia e sceneggiatura de \"L'uomo del labirinto\" adattamento per il grande schermo del suo romanzo omonimo. Nel cast Toni Servillo, Valentina Bell\u00e8, Vinicio Marchioni e Dustin Hoffman.\nInsegnamento.\nNel 2018 diventa insegnante all'Universit\u00e0 IULM, dove tiene il corso di \"Scrittura di genere: thriller, noir, giallo, mystery\" nel master di Arti del racconto."}
{"id": "2625911", "revid": "339392", "url": "https://it.wikipedia.org/wiki?curid=2625911", "title": "Queen Alia International Airport", "text": ""}
{"id": "2625914", "revid": "115528078", "url": "https://it.wikipedia.org/wiki?curid=2625914", "title": "Gradella", "text": "Gradella (anticamente \"Gardella\") \u00e8 una frazione del comune italiano di Pandino, in provincia di Cremona facente parte dell'associazione de I borghi pi\u00f9 belli d'Italia.\nStoria.\nLe origini di Gradella risalgono al periodo alto medioevale (probabilmente tra l'VIII e il IX secolo) e doveva trattarsi di un presidio longobardo munito di un castello probabilmente abbattuto nel XIII secolo. \"Gardella\", sembra, infatti, riferirsi a un posto di guardia, forse un \"castrum\" fortificato.\nIl primo riferimento scritto in cui compare il nome di Gradella \u00e8, tuttavia, del 1186 quando Federico Barbarossa concede a Milano vari possedimenti, tra i quali figurano Gradella, Pandino, Agnadello e Rivolta.\nSuccessivamente, con il trattato di pace tra Lodi e Milano del 1198, i milanesi consegnano ai lodigiani le giurisdizioni civili e criminali sulla circoscrizione ecclesiastica di Lodi, che comprendeva anche Gradella che passer\u00e0 sotto il controllo della Diocesi di Lodi.\nNel 1442 la met\u00e0 lodigiana del territorio di Gradella (Gradella Inferiore) entrer\u00e0 a far parte, con Spino d'Adda e Nosadello, di un feudo concesso alla famiglia milanese dei Landriani. L'altra met\u00e0, (Gradella Superiore), rientra nel territorio del Ducato di Milano e far\u00e0 parte del Feudo di Pandino, che passa nelle mani delle famiglie Visconti, Sforza, Sanseverino, Duarte, e infine alla famiglia dei marchesi d'Adda\nA partire dal 1558 Onofrio Maggi, membro di una nobile famiglia bresciana, ma residente a Milano dove svolgeva il ruolo di cancelliere e capitano di giustizia, inizi\u00f2 ad acquistare terreni nella zona di Gardella.\nNel 1692 Il marchese d'Adda e il signor Capra (la cui famiglia aveva rilevato il feudo di Spino d'Adda, Gradella e Nosadello nel 1637) rimettono i loro possedimenti in Gradella Superiore e Inferiore alla Regia Camera Ducale di Milano.\nIl 24 aprile di quello stesso anno, essendo la famiglia Maggi divenuta oramai proprietaria del borgo (a quell'epoca abitato da 49 famiglie), dove aveva fatto erigere la villa padronale, e dei terreni circostanti, Girolamo, discendente, di Onofrio, ottenne l'investitura da parte del re Carlo II di Spagna (sotto la cui giurisdizione ricadeva anche il Ducato di Milano) del Feudo di Gradella con il relativo titolo di conte.\nNel 1705 la localit\u00e0 fu saccheggiata e gravemente danneggiata dalle truppe francesi che si opponevano agli austriaci guidati dal principe Eugenio di Savoia nell'ambito della Guerra di successione spagnola, per cui \u00e8 a dopo questa data che risale l'impianto urbanistico attuale.\nA seguito di tale conflitto, il Ducato di Milano diverr\u00e0 dominio austriaco e, in base alla compartimentazione della Lombardia austriaca, Gradella diverr\u00e0 un comune appartenente alla provincia di Lodi.\nNel 1796 il borgo sar\u00e0 testimone del passaggio di Napoleone Bonaparte, allora generale della Prima Repubblica Francese, che qui si ripos\u00f2 prima della battaglia di Lodi combattuta contro gli austriaci.\nIn et\u00e0 napoleonica (1809-16) Gradella fu frazione di Pandino, recuperando l'autonomia con la costituzione del regno Lombardo-Veneto.\nAll'Unit\u00e0 d'Italia (1861) il paese contava 359 abitanti. Nel 1868 Gradella, assieme a Nosadello, fu aggregata al territorio del Comune di Pandino.\nNegli anni trenta la propriet\u00e0 di Gradella passo al conte Aymo Maggi, celebre per essere stato uno dei creatori e organizzatori della Mille Miglia, il quale dedic\u00f2 molte attenzioni al borgo e ai suoi abitanti facendo costruire le scuole, l'asilo, l'acquedotto, i bagni pubblici e il campo sportivo.\nDurante il Secondo conflitto mondiale il borgo fu in parte utilizzato come campo di detenzioni per soldati inglesi e del Commonwealth che venivano impegnati nella lavorazione dei campi.\nNel 1944 la villa padronale venne requisita dal comando germanico di Cremona e utilizzata per un certo periodo come quartier generale dal Generale Graziani, comandante delle forze armate della Repubblica Sociale Italiana, che vi s'incontr\u00f2 con Mussolini, e il Feldmaresciallo Kesselring.\nNel 1982 la contessa Camilla Martinoni Caleppio, vedova del conte Aymo Maggi, cedeva tutte le propriet\u00e0 possedute a Gradella, cessando cos\u00ec la secolare presenza della nobile famiglia nel borgo.\nNella propriet\u00e0 subentr\u00f2, supportato dal sistema bancario, l'architetto piemontese Simone Appendino che prevedeva di fare di Gradella un circolo golfistico.\nNon essendo tale progetto andato in porto, buona parte della propriet\u00e0, inclusa la villa padronale, fu in seguito acquisita a met\u00e0 degli anni ottanta dall'ingegner Bruno Beccaria, Cavaliere del Lavoro e imprenditore bresciano ex amministratore delegato dell'IVECO e a quel tempo Presidente del Gruppo Necchi di Pavia.\nLa nuova propriet\u00e0 mantenne l'originaria impostazione agraria del borgo che implement\u00f2 con nuovi investimenti volti al miglioramento e all'ampliamento dei fabbricati rurali in uso e alla conversione di quelli dismessi per uso residenziale nel rispetto della secolare fisionomia del borgo.\nTale sforzo sar\u00e0 premiato nel 2005 con l'inclusione di Gradella nell'associazione de I borghi pi\u00f9 belli d'Italia.\nImpianto urbanistico.\nL'impianto urbanistico di base di Gardella \u00e8 riconducibile ai primi anni del secolo XVIII, quando si dovette intervenire a seguito delle devastazioni provocate dal saccheggio dell'esercito francese nel 1705.\nNel corso dei secoli lo stesso sub\u00ec, tuttavia, numerosi interventi di ampliamento e modifica.\nL'attuale piazza di Gradella era, nel 1740, occupata dal cimitero parrocchiale. Il suo confine era oggetto di parecchie controversie fra i parroci gradellesi ed i conti Maggi, che si contendevano il possesso.\nNel mezzo della piazza vi erano due abitazioni propriet\u00e0 dei conti Maggi, in queste abitazioni vivevano i lavoratori dei conti e potevano utilizzare lo spazio antistante le case per varie attivit\u00e0.\nVicino a queste abitazioni sorgevano degli orti, uno di questi orti confinava con il retro della chiesa del paese e col coro. In quest'orto vi era stata scavata una buca per il letame e questo, insieme all'umidit\u00e0, danneggi\u00f2 la chiesa e spinse i parroci a lottare per la chiusura della Chiesa.\nNel 1861 il cimitero fu trasferito al di fuori dell'abitato di fronte alla cappella che ricorda il luogo in cui era stato collocato l'antico lazzareto sorto nel periodo delle peste del 1630 e nel 1865 la famiglia Maggi promosse la costruzione della nuova chiesa, dedicata alla Santissima Trinit\u00e0 e a San Bassiano, in sostituzione di quella preesistente di origine medioevale.\nQuando nel 1934 si ebbe la necessit\u00e0 di sostituire le piante che fungevano da confine sulla strada comunale, il parroco del paese chiese di riunire il Consiglio di Fabbriceria per proporre di ricordare i caduti in guerra inserendo un'aiuola tra la strada e la piazza della chiesa. Il consiglio di Fabbriceria acconsent\u00ec e anche il Comune di Pandino, cos\u00ec sorse il Viale dei Caduti sul piazzale della chiesa.\nMonumenti e luoghi d'interesse.\nArchitetture religiose.\nLa chiesa della SS. Trinit\u00e0 e di San Bassiano.\nLa chiesa parrocchiale della Santissima Trinit\u00e0 e San Bassiano, \u00e8 un edificio religioso ricostruito a partire dal 1895.\nNello svolgersi di parecchi secoli, al cambiare della situazione demografica, la piccola chiesa suppl\u00ec ai bisogni spirituali della gente, Svolse la sua funzione fino al 1895. Sorgeva nello stesso luogo occupato da quella attuale, ma disposta sull'asse est-ovest. Sul lato sud, vi erano il cortile e la casa prepositurale, mentre a nord confinava col cimitero. L'ingresso principale era raggiungibile attraverso la corte prepositurale, o dalla strada maestra, passando per il cimitero. Esso era coperto da un pronao, sostenuto da due colonne. Si pensa che la chiesa possa avere subito, durante i secoli precedenti, parecchi interventi per ripararla dal naturale logoramento dei materiali, non escludendo la possibilit\u00e0 di possibili aggiunte architettoniche. Successivamente furono avviate numerose opere di restaurazione della chiesa. Pi\u00f9 volte deve essersi prospettato il problema di un ampliamento, dato lo spazio angusto e la misera condizione del locale. Il prevosto Stefano Mella fece le pratiche per un ampliamento con prolungamento, per fare il quale era necessario occupare parte dello spazio di propriet\u00e0 della famiglia Maggi. Ma il Conte Onofrio non ritenne opportuno concedere l'area necessaria per il prolungamento.\nIl progetto, accantonato, venne ripreso dopo una decina di anni dal parroco Fontanella. Un'altra persona che amava molto Gradella, il vescovo Rota, condivise con il parroco del paese l'idea di edificare una nuova chiesa parrocchiale in luogo della piccola e ormai fatiscente. Successivamente si diede inizio ai lavori di costruzione, che proseguirono con un ritmo incessante, per cui il 19 ottobre del 1896, monsignor Rota consacr\u00f2 il nuovo edificio.\nEsso fu affrescato nel 1919 dal pittore Luigi Morgari che dipinse un ciclo dedicato a San Bassiano, il primo vescovo della diocesi laudense, alcune formelle di santi ed evangelisti e le due cappelle laterali, una dedicata a Sant'Eurosia e l'altra alla Madonna del Rosario"}
{"id": "2625915", "revid": "161374", "url": "https://it.wikipedia.org/wiki?curid=2625915", "title": "Re Hussein", "text": ""}
{"id": "2625919", "revid": "21880", "url": "https://it.wikipedia.org/wiki?curid=2625919", "title": "Volvariella caesiotincta", "text": "\"Volvariella caesiotincta\" P.D. Orton, \"Bull. mens. Soc. linn. Lyon\" 43: 319 (1974) \u00e8 un fungo basidiomicete. \u00c8 una specie poco comune e, come sottolinea lo stesso Orton, i suoi toni bluastri non sono sempre presenti, anzi spesso il cappello presenta una colorazione grigiastra.\nDescrizione della specie.\nCappello.\n3\u20134\u00a0cm di diametro, da semigloboso a convesso, infine appianato, con un lieve umbone.\nLamelle.\nLibere al gambo, prima biancastre poi rosa, abbastanza fitte, margine crenulato.\nGambo.\n4-6 x 0,5-0,7\u00a0cm, cilindrico, lievemente ingrossato alla base, di colore bianco, liscio o leggermente fibrilloso.\nVolva.\nBiancastra all'esterno, grigiastra nella parte interna, inguainante.\nCarne.\nBianca."}
{"id": "2625927", "revid": "122246", "url": "https://it.wikipedia.org/wiki?curid=2625927", "title": "Nazionale di pallavolo maschile del Lussemburgo", "text": "La nazionale di pallavolo maschile della Lussemburgo \u00e8 una squadra europea composta dai migliori giocatori di pallavolo del Lussemburgo ed \u00e8 posta sotto l'egida della Federazione pallavolistica del Lussemburgo.\nRosa.\nSegue la rosa dei giocatori convocati per i XVII Giochi dei piccoli stati d'Europa."}
{"id": "2625929", "revid": "344646", "url": "https://it.wikipedia.org/wiki?curid=2625929", "title": "Progetto SCORE", "text": ""}
{"id": "2625932", "revid": "161374", "url": "https://it.wikipedia.org/wiki?curid=2625932", "title": "Muscat, Oman", "text": ""}
{"id": "2625934", "revid": "344646", "url": "https://it.wikipedia.org/wiki?curid=2625934", "title": "SCORE (satellite)", "text": ""}
{"id": "2625935", "revid": "339392", "url": "https://it.wikipedia.org/wiki?curid=2625935", "title": "Qi gong", "text": ""}
{"id": "2625951", "revid": "125396788", "url": "https://it.wikipedia.org/wiki?curid=2625951", "title": "Dammam", "text": "Dammam ( \"ad-Damm\u0101m\") e la capitale della provincia di al-Sharqiyya, in Arabia Saudita, la regione pi\u00f9 ricca di petrolio al mondo e sede degli organi giudiziari e amministrativi della provincia e di diversi dipartimenti governativi. \nDammam \u00e8 la pi\u00f9 grande citt\u00e0 della provincia orientale e la quinta in Arabia Saudita, dopo Riad, Gedda, La Mecca e Medina. L'area metropolitana di Dammam, principalmente conosciuta come Grande Dammam, \u00e8 la pi\u00f9 grande area metropolitana nella provincia orientale dell'Arabia Saudita formata dalle tre principali citt\u00e0 vicine: Dammam, Dhahran, e Khobar queste 3 citt\u00e0 sono a volte indicate come le citt\u00e0 tripletta. L'area metropolitana ha una popolazione stimata di 4.140.000 al 2012 e comprende anche molte altre citt\u00e0 pi\u00f9 piccole come Al Qatif, Safwa, e Ras Tanura.\nL'area metropolitana di Dammam, e il resto della provincia orientale, \u00e8 servita dal King Fahd International Airport (KFIA), l'aeroporto pi\u00f9 grande del mondo in termini di superficie (circa 780\u00a0km\u00b2), a circa 20\u00a0km a nord-ovest della citt\u00e0. Il King Abdul Aziz Sea Port di Dammam \u00e8 il pi\u00f9 grande porto del Golfo Persico, secondo nel Paese solo al porto di Jeddah."}
{"id": "2625955", "revid": "47767", "url": "https://it.wikipedia.org/wiki?curid=2625955", "title": "Nephila komaci", "text": "Nephila komaci \u00e8 una specie di ragno della famiglia Araneidae, trovata e descritta per la prima volta nel 2009 dai ricercatori e naturalisti Matja\u017e Kuntner e Jonathan A. Coddington.\nDescrizione.\nLe femmine di questa specie sono i pi\u00f9 grandi ragni appartenenti alla famiglia Araneidae, ed i pi\u00f9 grandi ragni tessitori in assoluto: 10-12 centimetri il loro diametro, mentre i maschi sono grandi un quarto delle femmine. \"Nephila komaci\" \u00e8 in grado di produrre ragnatele di oltre un metro di diametro, che tuttavia non sono le pi\u00f9 grandi in assoluto, primato che spetta a quelle di \"Caerostris darwini\" (ragno tessitore di Darwin).\nEsemplari di questa specie sono rari, e sono stati rinvenuti in Sudafrica (nella zona del Maputaland) e Madagascar. La specie non risulta pericolosa per l'uomo. "}
{"id": "2625958", "revid": "1305772", "url": "https://it.wikipedia.org/wiki?curid=2625958", "title": "Nothing at All", "text": ""}
{"id": "2625960", "revid": "106908", "url": "https://it.wikipedia.org/wiki?curid=2625960", "title": "Campionato europeo di scherma 2003", "text": "La XVI edizione del campionato europeo di scherma si \u00e8 svolta dal 27 giugno al 3 luglio 2003 a Bourges, in Francia."}
{"id": "2625976", "revid": "2184720", "url": "https://it.wikipedia.org/wiki?curid=2625976", "title": "Non molto lontano da qui", "text": "Non molto lontano da qui \u00e8 un brano musicale di Carmen Consoli, primo singolo estratto dall'album \"Elettra\", pubblicato nel 2009. Il singolo arriva sino alla quarta posizione nella classifica di iTunes.\nDescrizione.\n\"Non molto lontano da qui\" \u00e8 stata scritta dalla stessa Carmen Consoli, ed \u00e8 stata resa disponibile per il download digitale e per l'airplay radiofonico, a partire dal 9 ottobre 2009. Il brano \u00e8 una ballata pop il cui testo pone l'attenzione su come la gente voglia sempre apparire, in ogni situazione dimenticando \"il peso della posta in gioco\" e, pi\u00f9 in generale, ogni pudore.\nVideo musicale.\nIl videoclip, ambientato in un bordello parigino (ricreato a Palazzo Biscari a Catania) degli anni cinquanta, vede Carmen Consoli nei panni di una prostituta, e viene distribuito verso i primi di novembre. Al video partecipano anche le attrici Alessia Barela, Francesca Figus, Lydia Giordano e Mariella Lo Giudice, e vede i costumi realizzati dalla stilista Marella Ferrera e la regia curata da Francesco Fei."}
{"id": "2625977", "revid": "1869172", "url": "https://it.wikipedia.org/wiki?curid=2625977", "title": "A la resistencia espa\u00f1ola/A la revoluci\u00f3n mexicana", "text": "A la resistencia espa\u00f1ola/A la revoluci\u00f3n mexicana \u00e8 uno split album del musicista Rolando Alarc\u00f3n e del gruppo musicale Inti-Illimani cileni, pubblicato nel 1969.\nDescrizione.\nNel 1969 la cilena Hit Parade pubblica questo split album di Rolando Alarc\u00f3n e degli Inti-Illimani. Sul lato A (intitolato \"A la resistencia espa\u00f1ola\", in copertina una riproduzione di Guernica di Pablo Picasso) Rolando Alarc\u00f3n interpreta 6 canzoni popolari che affondano le proprie radici nella Guerra civile spagnola. \nIl lato B (intitolato \"A la revoluci\u00f3n mexicana\", in copertina una foto di Pancho Villa e Emiliano Zapata) \u00e8 invece appannaggio degli Inti-Illimani che interpretano 6 brani tradizionali legati alla rivoluzione messicana. Entrambe le facciate sono caratterizzate da arrangiamenti essenziali e spartani (in pratica si utilizzano esclusivamente chitarre, voci e rarissime percussioni, pi\u00f9, in un caso, l'armonica a bocca suonata da Ernesto P\u00e9rez De Arce). In questo disco si affermano all'interno del gruppo le voci di Jorge Coul\u00f3n e, soprattutto, di Max Berr\u00fa, particolarmente a suo agio con rancheras e corridos.\nNel 2000 in Cile la Warner Music Chile ha pubblicato in CD una versione rimasterizzata a partire da copie in vinile dei i 6 brani interpretati dagli Inti-Illimani, inserendoli come \"bonus track\" in coda al CD contenente la ristampa dell'album \"Autores chilenos\" e raggruppandole sotto il nuovo titolo di \"Canciones de la revoluci\u00f3n mexicana\"."}
{"id": "2625979", "revid": "729019", "url": "https://it.wikipedia.org/wiki?curid=2625979", "title": "Coppa del Mondo di combinata nordica 1987", "text": "La Coppa del Mondo di combinata nordica 1987, quarta edizione della manifestazione organizzata dalla Federazione Internazionale Sci, ebbe inizio il 13 dicembre 1986 a Canmore, in Canada, e si concluse il 19 marzo 1987 a Oslo, in Norvegia.\nFurono disputate 9 gare in altrettante localit\u00e0, tutte individuali Gundersen: 8 su trampolino normale, 1 su trampolino lungo. Nel corso della stagione si tennero a Oberstdorf i Campionati mondiali di sci nordico 1987, non validi ai fini della Coppa del Mondo, il cui calendario contempl\u00f2 dunque un'interruzione nel mese di febbraio.\nIl norvegese Torbj\u00f8rn L\u00f8kken si aggiudic\u00f2 la coppa di cristallo, il trofeo assegnato al vincitore della classifica generale. Non vennero stilate classifiche di specialit\u00e0; Hermann Weinbuch era il detentore uscente del trofeo.\nRisultati.\nLegenda:\nIN = individuale Gundersen\nNH = trampolino normale\nLH = trampolino lungo"}
{"id": "2625980", "revid": "547034", "url": "https://it.wikipedia.org/wiki?curid=2625980", "title": "Campionato europeo di scherma 2002", "text": "La XV edizione del campionato europeo di scherma si \u00e8 svolta dal 2 al 7 luglio 2002 a Mosca, in Russia."}
{"id": "2625983", "revid": "436907", "url": "https://it.wikipedia.org/wiki?curid=2625983", "title": "Zeus Record", "text": ""}
{"id": "2625984", "revid": "212348", "url": "https://it.wikipedia.org/wiki?curid=2625984", "title": "Marco Braida", "text": "Carriera.\n\u00c8 stato un buon delfinista, che dopo aver vinto i suoi primi campionati italiani nel 1989 \u00e8 stato convocato per gli europei di Bonn di quell'anno in cui \u00e8 stato finalista nei 200\u00a0m e ha vinto la medaglia di bronzo nella staffetta 4 \u00d7 100\u00a0m mista con Stefano Battistelli, Gianni Minervini e Giorgio Lamberti. Nel gennaio 1991 ha partecipato ai campionati mondiali di Perth, quindi a luglio ad Atene ha vinto due bronzi ai Giochi del Mediterraneo nei 200\u00a0m delfino e nella 4 \u00d7 100\u00a0m mista; un mese dopo, sempre ad Atene, \u00e8 arrivato quarto nella finale dei 200\u00a0m farfalla. Ha avuto anche la soddisfazione di nuotare ai Giochi Olimpici di Barcellona nel 1992 in cui \u00e8 arrivato in finale B nei 200\u00a0m delfino.\nPalmar\u00e8s.\nCampionati italiani.\n8 titoli individuali e 3 in staffette, cos\u00ec ripartiti:"}
{"id": "2625985", "revid": "51032", "url": "https://it.wikipedia.org/wiki?curid=2625985", "title": "R4DS", "text": ""}
{"id": "2625989", "revid": "287204", "url": "https://it.wikipedia.org/wiki?curid=2625989", "title": "Gardella", "text": ""}
{"id": "2625990", "revid": "74415", "url": "https://it.wikipedia.org/wiki?curid=2625990", "title": "Gornergratbahn", "text": ""}
{"id": "2625993", "revid": "767487", "url": "https://it.wikipedia.org/wiki?curid=2625993", "title": "Sora (Colombia)", "text": "Sora \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da un gruppo di frati domenicani nel 1556, mentre l'istituzione del comune \u00e8 del 15 luglio 1976."}
{"id": "2625996", "revid": "43530", "url": "https://it.wikipedia.org/wiki?curid=2625996", "title": "Aberrazioni policromatiche", "text": ""}
{"id": "2625997", "revid": "1543377", "url": "https://it.wikipedia.org/wiki?curid=2625997", "title": "Volvariella surrecta", "text": "Volvariella surrecta \u00e8 un fungo basidiomicete appartenente alla famiglia Pluteaceae.\nDescrizione.\nCappello.\nFino a 6\u00a0cm di diametro, sferico-ovale, poi pi\u00f9 aperto con umbone ottuso, poco carnoso, biancastro tendente al bruno\nLamelle.\nLibere al gambo, larghe, sottili, fitte, prima bianco-carnicine, poi rosa, con margine flocculoso, a volte biforcate, intercalate da lamellule.\nGambo.\n3-4 x 0,5-0,8\u00a0cm, cilindrico, biancastro, asciutto, feltrato-fioccoso, con volva bianca, membranacea.\nCarne.\nSottile, fragile, acquosa, bianco-grigiastra, lievemente fibrosa e rosata nel gambo\nHabitat.\nFungo parassita, cresce in autunno su vecchi carpofori di \"Clitocybe nebularis\" e di poche altre specie di funghi.\nCommestibilit\u00e0.\nSenza valore alimentare."}
{"id": "2626002", "revid": "599013", "url": "https://it.wikipedia.org/wiki?curid=2626002", "title": "Federico Audisio di Somma", "text": "Biografia.\nDopo la laurea in Medicina e Chirurgia presso l'Universit\u00e0 degli Studi di Torino e la specializzazione in Medicina del Lavoro, lavora fino al 1997 presso il reparto di Medicina Preventiva e del Lavoro de \"le Molinette\". Si dimette per dedicare met\u00e0 del proprio tempo alla scrittura. "}
{"id": "2626004", "revid": "1565034", "url": "https://it.wikipedia.org/wiki?curid=2626004", "title": "Henri Caffarel", "text": "Impegnato nei temi della famiglia, fu il fondatore delle \"\u00c9quipes Notre-Dame\", associazione di coppie cattoliche sposate, e di altri gruppi in supporto alla vedovanza.\nBiografia.\nOrdinato sacerdote nel 1930, fin dall'inizio del suo ministero si orient\u00f2 alla pastorale delle coppie; ad alcuni suoi scritti dei primi anni quaranta, \"Lettre \u00e0 des jeunes foyers\" (\"Lettere a dei giovani focolari\", 1942) e \"L'Anneau d'or\" (\"L'Anello d'oro\", 1945) fece seguito, nel 1947, la stesura di quello che fu il documento istitutivo delle \u00c9quipes Notre-Dame, associazione che si proponeva lo scopo di dare una linea guida spirituale alle coppie sposate, in linea con gli insegnamenti del vangelo.\nSi deve a lui anche l'istituzione di \"Esp\u00e9rance et Vie\" (\"Speranza e Vita\"), movimento spirituale di vedove, e della \"Fraternit\u00e9 Notre-Dame de la R\u00e9surrection\", anch'esso destinato alle donne che hanno perso il marito.\nDiresse le associazioni da lui fondate fino al 1973, poi, giunto ai settant'anni, si ritir\u00f2 a Troussures, dove aveva fondato un centro di preghiera, in linea con la sua visione spirituale secondo la quale la preghiera sarebbe il luogo privilegiato dell'incontro con Dio.\nMor\u00ec a Troussures nel 1996 e nel 2005 le \u00c9quipes Notre-Dame ne proposero la causa di beatificazione, tuttora in esame."}
{"id": "2626005", "revid": "1543377", "url": "https://it.wikipedia.org/wiki?curid=2626005", "title": "Sotaquir\u00e1", "text": "Sotaquir\u00e1 \u00e8 un comune della Colombia facente parte del dipartimento di Boyac\u00e1.\nIl centro abitato venne fondato dal frate Arturo Cabeza de Vaca."}
{"id": "2626006", "revid": "122287604", "url": "https://it.wikipedia.org/wiki?curid=2626006", "title": "Giuseppe Maria Scotese", "text": "Biografia.\nInizia a dipingere da giovane, partecipa ad alcune mostre d'arte, poi trasferitosi a Roma frequenta il corso di regia del Centro sperimentale di cinematografia, diplomandosi nel 1939.\nDirige, per conto dell'Istituto Luce, dei documentari per poi lavorare alla regia e sceneggiatura del suo primo film, nel 1945, con \"Il sole di Montecassino\".\nMemore della sua attivit\u00e0 di pittore scrive e dirige \"Le modelle di via Margutta\", sulla vita intorno alla strada degli artisti; passa poi a collaborare con la Settimana Incom, sempre con cortometraggi.\nRiprende la sua attivit\u00e0 di sceneggiatore e regista dirigendo sino agli anni ottanta circa 18 pellicole. Nel 1983, dopo un lungo periodo di assenza, realizza il suo ultimo film \"Cannibali domani\", un documentario nel quale riporta, con immagini da varie parti del mondo, la vita drammatica di trib\u00f9 e comunit\u00e0 emarginate. \nMuore a Roma nel 2002."}
{"id": "2626007", "revid": "287204", "url": "https://it.wikipedia.org/wiki?curid=2626007", "title": "Sotaquir\u00e0", "text": ""}
{"id": "2626009", "revid": "287204", "url": "https://it.wikipedia.org/wiki?curid=2626009", "title": "Sotaquira", "text": ""}
{"id": "2626010", "revid": "117271", "url": "https://it.wikipedia.org/wiki?curid=2626010", "title": "Agaricus loveianus", "text": ""}
{"id": "2626011", "revid": "117271", "url": "https://it.wikipedia.org/wiki?curid=2626011", "title": "Agaricus surrectus", "text": ""}
{"id": "2626012", "revid": "117271", "url": "https://it.wikipedia.org/wiki?curid=2626012", "title": "Volvaria loveiana", "text": ""}
{"id": "2626013", "revid": "117271", "url": "https://it.wikipedia.org/wiki?curid=2626013", "title": "Volvaria surrecta", "text": ""}
{"id": "2626014", "revid": "117271", "url": "https://it.wikipedia.org/wiki?curid=2626014", "title": "Volvariopsis loweiana", "text": ""}
{"id": "2626015", "revid": "47112", "url": "https://it.wikipedia.org/wiki?curid=2626015", "title": "Kirchta Michl", "text": ""}
{"id": "2626016", "revid": "110157", "url": "https://it.wikipedia.org/wiki?curid=2626016", "title": "Sorac\u00e1", "text": "Sorac\u00e1 \u00e8 un comune della Colombia facente parte del dipartimento di Boyac\u00e1."}
{"id": "2626017", "revid": "287204", "url": "https://it.wikipedia.org/wiki?curid=2626017", "title": "Sorac\u00e0", "text": ""}
{"id": "2626018", "revid": "287204", "url": "https://it.wikipedia.org/wiki?curid=2626018", "title": "Soraca", "text": ""}
{"id": "2626023", "revid": "767487", "url": "https://it.wikipedia.org/wiki?curid=2626023", "title": "Ahmedabad (Hunza)", "text": "Ahmedabad (urdu: \u0627\u062d\u0645\u062f \u0622\u0628\u0627\u062f) \u00e8 una citt\u00e0 situata nel distretto di Hunza, nel Gilgit-Baltistan, in Pakistan."}
{"id": "2626029", "revid": "1543377", "url": "https://it.wikipedia.org/wiki?curid=2626029", "title": "Susac\u00f3n", "text": "Susac\u00f3n \u00e8 un comune della Colombia facente parte del dipartimento di Boyac\u00e1."}
{"id": "2626030", "revid": "287204", "url": "https://it.wikipedia.org/wiki?curid=2626030", "title": "Susacon", "text": ""}
{"id": "2626032", "revid": "247222", "url": "https://it.wikipedia.org/wiki?curid=2626032", "title": "L'importante \u00e8 partecipare...", "text": "L'importante \u00e8 partecipare... \u00e8 il primo album in studio dei Camaleunti, pubblicato dalla Dracma Records nel 1989.\nIl disco.\nIl titolo dell'album \u00e8 spiegato dalla copertina, che raffigura il corridore Ben Johnson, che pochi mesi prima aveva avuto alcuni problemi di doping.\nTra le canzoni dell'album, da ricordare \"Cecilia ti amavo\", presentata qualche mese dopo alla prima edizione del Festival di Sanscemo e classificatasi al secondo posto, e pubblicata (ma in una diversa registrazione) su 45 giri insieme a \"Me ne ritorno a Gassino\".\nTre brani verranno reincisi nel disco successivo: \"Polifemo aveva i Ray-Ban\", \"Toga party\" e \"Caino\" (quest'ultima con il titolo cambiato in \"Caino cha cha cha\").\nAll'interno dell'album, oltre ai testi, vi sono le foto dei sei componenti del gruppo da bambini, con alcune notizie divertenti.\nTracce.\nLATO A\nLATO B"}
{"id": "2626033", "revid": "182193", "url": "https://it.wikipedia.org/wiki?curid=2626033", "title": "Feralpi Sal\u00f2", "text": ""}
{"id": "2626034", "revid": "74801", "url": "https://it.wikipedia.org/wiki?curid=2626034", "title": "Agaricomycetes", "text": "Agaricomycetes \u00e8 una classe che contiene circa specie di funghi (53% dei basidiomiceti conosciuti) tra le quali gran parte di quelle un tempo incluse nei vecchi taxa Gasteromycetes e Homobasidiomycetes.\nIl taxon \u00e8 pressoch\u00e9 identico a quello definito per gli Homobasidiomycetes da Hibbett &amp; Thorn con l'inclusione di Auriculariales e Sebacinales.\nTutti i membri di questa classe producono basidiocarpi che vanno da piccole coppe di pochi millimetri fino a giganteschi polipori di pi\u00f9 di un metro di diametro e pi\u00f9 di . Il gruppo include anche i pi\u00f9 vecchi organismi comparsi sulla Terra: \u00e8 stato stimato che un micelio di \"Armillaria gallica\" si estenda su (15 ettari) con una massa di ed un'et\u00e0 di anni.\nQuasi tutte le specie sono terrestri e poche acquatiche, presenti in una vasta gamma di ambienti dove svolgono in gran parte la funzione di demolitori, specialmente del legno. Alcune specie, comunque, sono patogene o parassite ed altre simbionti instaurano rapporti ectomicorrizici con alberi nei boschi. \nSistematica.\nL'albero filogenetico della classe Agaricomycetes comprende:\nInoltre, questi taxa appartengono alla classe Agaricomycetes ma non \u00e8 stata ben definita la loro collocazione:"}
{"id": "2626036", "revid": "80598", "url": "https://it.wikipedia.org/wiki?curid=2626036", "title": "L'importante \u00e8 partecipare", "text": ""}
{"id": "2626039", "revid": "1543377", "url": "https://it.wikipedia.org/wiki?curid=2626039", "title": "Sutamarch\u00e1n", "text": "Sutamarch\u00e1n \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Antonio de Santana nel 1556."}
{"id": "2626041", "revid": "287204", "url": "https://it.wikipedia.org/wiki?curid=2626041", "title": "Sutamarchan", "text": ""}
{"id": "2626042", "revid": "12290", "url": "https://it.wikipedia.org/wiki?curid=2626042", "title": "Squadron of Justice", "text": "Squadron of Justice \u00e8 il nome utilizzato da due gruppi di personaggi originari della Fawcett Comics. Ogni squadra ebbe una sola comparsa in una sola storia.\nPrima versione.\nIn \"Whiz Comics\" n. 21, il nome fu applicato in qualche modo ad alcuni oscuri membri della Famiglia Marvel chiamati Luogotenenti Marvel. Tre giovani di diverse aree del paese (Texas, Ozarks e Brooklyn) tutti di nome Billy Batson leggevano le avventure di Capitan Marvel sui fumetti e si chiesero se pronunciare la parola \"SHAZAM!\" avrebbe lavorato con loro allo stesso modo. Quando accadde, i tre ragazzi pronunciarono la parola nello stesso istante ed ognuno di loro fu trasformato in uno dei Luogotenenti Marvel, con poteri simili a quelli di Capitan Marvel. L'unico modo di trasformarsi o di tornare normali poteva avvenire solo se la parola magica veniva pronunciata da tutti e tre contemporaneamente.\nLa seconda versione.\nLa \"moderna\" Squadron of Justice comparve in una storia, in \"Justice League of America\" dal n. 135 al n. 137 negli anni settanta. Sebbene il gruppo non fu mai chiamato formalmente \"Squadron of Justice\", ci si rifer\u00ec ad esso come \"La Squadron of Justice di Shazam\" sulla copertina di \"Justice League of America\" n. 135.\nLa Squadron, che era basata sulla Terra parallela conosciuta come Terra-S, era formata dai seguenti supereroi:\nTrama.\nIl gruppo fu messo insieme da Mercurio per salvare gli dei anziani ed il Mago Shazam da un assalto di King Kull e i suoi Uomini Bestia. Mercurio inser\u00ec anche alcuni supereroi della Justice League di Terra-1 (Superman, Lanterna Verde, Flash, Freccia Verde, Hawkman e Hawkgirl) e della Justice Society of America di Terra-2 (Batman, Robin, Lanterna Verde originale, Flash originale, Wonder Woman e Johnny Thunder) per dominare la situazione, dato che la paralisi di Shazam, gli impediva di trasformare Billy Batson, Mary Batson e Freddy Freeman nella Famiglia Marvel.\nIl piano di King Kull era di distruggere la vita su tutte e tre le Terre cos\u00ec che lui ed i suoi Uomini Bestia avrebbero potuto governare liberamente si di essi. Superman, Wonder Woman, Spy Smasher e Freccia Verde si diressero sulla Terra-2 per battersi contro gli agenti di King Kull: Queen Clea di Atlantide, il Pinguino, Blocbuster ed Ibac, dato che Queen Clea voleva prendere il possesso di tutto il continente di Atlantide. I criminali furono inviati con relativa facilit\u00e0, ma una strana nuvola comparve sull'isola e la fece affondare di nuovo sotto le onde in un modo molto distruttivo, che King Kull voleva accadesse ad ogni continente della Terra. Superman utilizz\u00f2 il suo super respiro per congelare la nuvola e gettare il blocco di ghiaccio sulla testa di una cometa passante, mettendo fine alla minaccia. Gli eroi si ridiressero quindi alla Terra-S, dato che Atlantide scomparve nuovamente sotto le acque.\nSulla Terra-S, una serie di distruttivi e davvero strani eventi successero in tutto il mondo. Ci fu un'eclissi molto strana che mantenne un lato del pianeta in un'oscurit\u00e0 permanente e l'altro lato in luce continua. Ci fu un'attivit\u00e0 vulcanica nelle Rocce Canadesi, come testimoniato da Hawkman, Hawkgirl, Bullettman e Bullettgirl, e quando Hawkman vol\u00f2 pi\u00f9 vicino ad uno dei vulcani, la sua spalla cominci\u00f2 a pietrificarsi. Fuori dalla costa di Atlantide, un iceberg si mosse nell'acqua ad incredibile velocit\u00e0 e trasformando qualsiasi cosa con cui veniva in contatto (persino le persone) in ghiaccio. Le formazioni delle rocce vennero alla vita nel Giardino degli Dei (Garden of the Gods) in Colorado e cominciarono a mutare le persone in pietre.\nAnche Billy Batson, radiocronista di punta alla Stazione Radiofonica WHIZ a New York (e alter ego di Capitan Marvel), riport\u00f2 che la struttura in acciaio di un edificio in costruzione, cominci\u00f2 ad andarsene da solo, dopo aver tramutato tutti gli operai in statue di ferro. Batman, Robin, Mister Scarlet e Pinky cominciarono ad investigare sull'accaduto, ma Batman si avvicin\u00f2 troppo all'edificio e parte della sua mascella divenne di ferro (rendendogli difficile l'uso della parola). Esaminarono i corpi degli operai trasformati e scoprirono che tutti avevano uno strano ghigno, come quello associato solitamente all'effetto procurato dal gas esilarante del Joker. Il Joker (di Terra-2), stava in effetti lavorando un vecchio nemico di Bullettman e Bullettgirl, conosciuto come Weeper. I due inviarono altro gas nella gioielleria locale, che trasform\u00f2 i clienti e le persone all'interno in diamanti viventi, e i diamanti e i gioielli seguirono i due criminali fuori dal negozio al momento della fuga. Mister Scarlet not\u00f2 le tracce lasciate sui marciapiedi dalle gemme moventi e i quattro eroi le seguirono fino alla tana dei due criminali, di cui si occuparono, oltre ai loro scagnozzi.\nGli eroi portarono un campione del nuovo gas del Joker a Jim Barr cos\u00ec che potesse esaminarlo, dato che i capelli di Pinky, durante il combattimento, erano diventati di diamante. Sfortunatamente, le analisi rivelarono che il gas non era altro che ossido di azoto, il che significava che c'erano altre forze al lavoro su tutti gli oggetti inanimati. Bullettgirl e gli Hawks si unirono agli altri eroi ed ebbero le fotografie di notizie di altri super criminali che causavano guai nella parte oscura del pianeta. Gli eroi delle Terre 1 e 2 riuscirono ad intercettarli, erano Shade e Dottor Light. Gli eroi volanti cambiarono partner cos\u00ec da confondere i criminali; Bullettman e Hawkman corsero dietro a Shade, mentre Bullettgirl e Hawkgirl andarono alla caccia di Dottor Light.\nShade era al Museo del Louvre, dove faceva in modo che i personaggi dei quadri divenissero persone reali e uscissero dai quadri. Bullettman scopr\u00ec che avvicinandosi troppo ad una delle figure, la sua mano cominci\u00f2 a cambiare, diventando bidimensionale. Le ali di Hawkman fecero volare via le figure dei quadri, e i due eroi andarono alla caccia di Shade. Bullettman riusc\u00ec ad utilizzare il suo Elmetto anti-Gravit\u00e0 per togliere il bastone dell'oscurit\u00e0 dalle mani di Shade. Quando Hawkman lo utilizz\u00f2 per fare scomparire l'oscurit\u00e0, anche Shade rimase sorpreso dal vedere che non successe niente. Hawkgirl e Bullettgirl dovettero vedersela contro Dottor Light al Parco Nazionale di Yellowstone. Dopo che i duplicati olografici di Light le ingannarono sulla strada di alcuni geyser, le due riuscirono a prendere il criminale, che fu trasformato in pietra. Anche il braccio di Bullettgirl divenne di roccia quando si avvicin\u00f2 troppo. I duplicati di Light erano senzienti e dissero alle due supereroine che Light costru\u00ec un'arma per far s\u00ec che un satellite \"trasformasse il giorno di nuovo in notte\". Bullettgirl trov\u00f2 l'arma e Hawkgirl spar\u00f2 al satellite sopra di loro, ma di nuovo non successe nulla. Mentre le due eroine discutevano tra di loro per decidere cosa fare, infine decisero di utilizzare l'arma per muovere il satellite finch\u00e9 non si fossero schiatati l'uno contro l'altro. La distruzione dei due dispositivi fecero s\u00ec che tutto tornasse alla normalit\u00e0, incluse le parti del corpo degli eroi che furono trasformate.\nLe Lanterne Verdi, i Flash, Ibis e Mercurio si diressero verso la Terra-1 dove Mister Atom e Brainiac stavano attaccando il modello di una citt\u00e0 futuristica chiamata Tomorrow. Una strana aura nera di ritorno faceva s\u00ec che gli eroi non potessero attaccare direttamente Mister Atom, e le Lanterne Verdi riuscirono a trovare la fonte dell'aura nella nave spaziale di Brainiac, che sostava sopra la citt\u00e0 distrutta. Mentre Ibis e le due Lanterne fermavano Brainiac, i tre velocisti lavorarono in fretta e furia per salvare le persone che la furia di Mister Atom stava mettendo in pericolo. Alan Scott salvava le persone che cadevano, mentre Hal Jordan pass\u00f2 sotto l'effetto della nave spaziale di Brainiac e fu soggetto all'\"Effetto Bario\", che lo trasform\u00f2 in uno scheletro vivente. Ibis arriv\u00f2 in tempo per fermare Brainiac dall'ucciderlo, rivoltando l'arma del dittatore spaziale contro di lui. Riusc\u00ec anche a riportare Lanterna Verde alla normalit\u00e0, e i due insieme distrussero la macchina di Brainiac, facendo scomparire l'aura nera di Mister Atom. Le due Lanterne andarono, quindi, a distruggere il dispositivo che faceva agire la gravit\u00e0 in modo strano, mentre Ibis fece ritornare la citt\u00e0 di Tomorrow alla normalit\u00e0. Ibis fu attaccata da Mister Atom prima che avesse avuto il tempo di istruire il suo scettro sul come contenere il robot. Mister Atom tent\u00f2 di utilizzare lo scettro di Ibis per mandare l'eroina su una stella lontana, ma un meccanismo di sicurezza all'interno del bastone fece s\u00ec che il desiderio che egli espresse per Ibis si rivoltasse su di lui.\nPoco dopo, tutti gli eroi si diressero alla Roccia dell'Eternit\u00e0, dove King Kull teneva Shazam e gli dei anziani prigionieri. Superman assunse la guida della missione e vol\u00f2 all'interno, e rimase sorpreso di trovare King Kull in possesso di una roccia di kryptonite rossa. L'imprevedibile elemento prese il controllo della mente di Superman, riempiendola di desiderio di vendetta e di uccidere. Nel frattempo, Mercurio invi\u00f2 Johnny Thunder a scovare gli alter ego della Famiglia Marvel. Dopo che Johnny pronunci\u00f2 inavvertitamente la parola magica \"Cei-U\", comparve il suo Thunderbolt che trasform\u00f2 i tre ragazzini in Capitan Marvel, Mary Marvel e Capitan Marvel Jr.. Thunderbolt port\u00f2 quindi i quattro eroi alla Roccia dell'Eternit\u00e0, dove Capitan Marvel si sbarazz\u00f2 di King Kull e dei suoi Uomini-Bestia, Junior distrusse la kryptonite rossa, e Mary liber\u00f2 gli dei anziani. Superman, per\u00f2, era ancora sotto furia omicida; la sua esposizione alla kryptonite rossa lo rese immune agli effetti della kryptonite verde, che le Lanterne Verdi utilizzarono per tentare di fermarlo (costruendola con i loro anelli). Ricordando che Superman era vulnerabile alla magia, Capitan Marvel vol\u00f2 direttamente verso Superman e pronunci\u00f2 la parola magica \"SHAZAM!\", non appena fu vicinissimo all'Uomo d'Acciaio. Il fulmine magico spezz\u00f2 gli effetti della kryptonite rossa e fece tornare Superman alla normalit\u00e0, che salv\u00f2 Billy prima che cadesse. King Kull fu imprigionato con catene magiche che in teoria neanche il possente Ercole avrebbe potuto spezzare, e gli eroi ritornarono ai loro mondi."}
{"id": "2626050", "revid": "1543377", "url": "https://it.wikipedia.org/wiki?curid=2626050", "title": "Nazionale di pallacanestro femminile dell'Ucraina", "text": "La nazionale di pallacanestro femminile dell'Ucraina, selezione delle migliori giocatrici di pallacanestro di nazionalit\u00e0 ucraina, rappresenta l'Ucraina nelle competizioni internazionali femminili di pallacanestro organizzate dalla FIBA, ed \u00e8 gestita dalla \"Federazione cestistica dell'Ucraina\".\nAttualmente l'allenatore \u00e8 Volodymyr Cholopov.\nStoria.\nNazionale Unione Sovietica (1946-1991).\nNel periodo compreso tra il 1946 ed il 1991, ha fatto parte dell'.\nSquadra Unificata (1992).\nNel 1992 \u00e8 stata inclusa nella CSI, sotto le cui insegne ha partecipato alla Olimpiade di Barcellona.\nNazionale ucraina (dal 1992).\nLa nazionale ucraina partecipa alle competizioni FIBA dal 1992, dopo che il paese \u00e8 diventato indipendente dall'Unione Sovietica.\nHa preso parte cinque volte alla fase finale dell'Eurobasket, dove beneficiando della vecchia scuola sovietica, \u00e8 salita sul gradino pi\u00f9 alto del podio alla prima partecipazione nel 1995, dove nella finalissima si \u00e8 imposta sull'.\nNel 1996, con il Titolo Europeo in tasca ha affrontato le Olimpiadi di Atlanta, dove ha ottenuto un dignitoso quarto posto.\nDa allora \u00e8 in caduta libera, oltre a non avere pi\u00f9 una presenza costante sul palcoscenico europeo, ha fallito le qualificazioni a tutte le seguenti edizioni delle olimpiadi, mentre non ha mai partecipato ai Campionati Mondiali."}
{"id": "2626054", "revid": "767487", "url": "https://it.wikipedia.org/wiki?curid=2626054", "title": "Baby (LL Cool J)", "text": "Baby \u00e8 il secondo singolo del rapper statunitense LL Cool J estratto dal dodicesimo album \"Exit 13\". La canzone, in collaborazione col cantante R&amp;B The-Dream, \u00e8 stata scritta da James Todd Smith, Terius \"The-Dream\" Nash e Christopher \"Tricky\" Stewart, quest'ultimo il quale l'ha anche prodotta.\nInformazioni.\n\"Baby\" \u00e8 stato pubblicato il 19 agosto 2008 su iTunes come \"singolo esclusivo\" e, sempre su iTunes, \u00e8 stato poi pubblicato il suo remix ufficiale.\nHa ottenuto un moderato successo all'interno della \"Billboard Hot 100\", piazzandosi alla posizione n.52. \u00c8 stato l'unico singolo estratto dell'album a entrare in tale classifica.\nDa segnalare che il rapper Chamillionaire ha utilizzato la base del singolo per le tracce \"Not Your Baby\" (uno skit) e \"Answer Machine 3\" (seguito di \"Answer Machine\") contenute nel suo mixtape \"Mixtape Messiah 4\".\nRemix.\nIl remix ufficiale della canzone \u00e8 di genere rock ed \u00e8 in collaborazione con Richie Sambora. \u00c8 contenuto nell'album ed \u00e8 l'ottava traccia.\nVideoclip.\nIl videoclip (disponibile su siti come YouTube) \u00e8 stato prodotto da Steven Johnson e diretto da Benny Boom e dallo stesso LL Cool J. L'11 luglio 2008 ha fatto la sua premi\u00e8re su \"FNMTV\".\nNel video, LL Cool J e The-Dream vanno a un affollato party e il primo adocchia una bella ragazza sulla pista da ballo che danza a ritmo di musica, sorseggia un drink e gli fa cenni di intesa. Lui attirato va in pista e comincia a ballare con lei. Nelle scene successive, si vede il rapper portare la ragazza in macchina con lui e accompagnarla a un negozio."}
{"id": "2626055", "revid": "200568", "url": "https://it.wikipedia.org/wiki?curid=2626055", "title": "Nazionale di pallavolo maschile dell'Inghilterra", "text": "La nazionale di pallavolo maschile dell'Inghilterra \u00e8 una squadra europea composta dai migliori giocatori di pallavolo dell'Inghilterra ed \u00e8 posta sotto l'egida della Federazione pallavolistica dell'Inghilterra.\nRisultati.\nLa nazionale di pallavolo maschile dell'Inghilterra non ha mai partecipato ad alcuna competizione ufficiale."}
{"id": "2626060", "revid": "22475", "url": "https://it.wikipedia.org/wiki?curid=2626060", "title": "Azione nossale", "text": "L'azione nossale \u00e8 un istituto giuridico del diritto romano di natura penale. Attraverso questa azione il \"pater familias\" o il \"dominus\" metteva a disposizione della vittima del reato, o al suo \"pater familias\", il soggetto che l'aveva commesso. Qualora non l'avesse fatto, lo stesso \"pater familias\" rispondeva personalmente del delitto commesso.\nCaratteristiche.\nPresupposti di tale azione risarcitoria sono:"}
{"id": "2626061", "revid": "1543377", "url": "https://it.wikipedia.org/wiki?curid=2626061", "title": "Sutatenza", "text": "Sutatenza \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da un gruppo di frati domenicani nel 1556, mentre l'istituzione del comune \u00e8 del 28 gennaio 1783.\nEtimologia del termine.\nIl nome Sutatenza deriva da Chibcha e significa \"Nuvola dietro l'acciuga\" o \"Discesa alla casa del cacicco\"."}
{"id": "2626065", "revid": "188323", "url": "https://it.wikipedia.org/wiki?curid=2626065", "title": "Amianto", "text": ""}
{"id": "2626080", "revid": "192549", "url": "https://it.wikipedia.org/wiki?curid=2626080", "title": "Romance Papyrus", "text": "Romance Papyrus (pi\u00f9 raramente chiamato Alexander Papyrus) \u00e8 la denominazione con cui viene solitamente indicato un frammento (34 x 11,5\u00a0cm) di rotolo di papiro illustrato proveniente da Alessandria d'Egitto e conservato alla Biblioth\u00e8que nationale de France di Parigi, nel D\u00e9partement des Manuscrits, Division occidentale. Anche la sua collocazione bibliotecaria, Suppl\u00e9ment grec 1294, \u00e8 spesso assunta come titolo identificativo. \u00c8 stato acquisito dalla Biblioth\u00e8que nationale nel 1900.\nIl Romance Papyrus (\"papiro del romanzo\") deve il proprio nome al fatto di riportare un romanzo greco del I o II secolo non ancora identificato. Rara testimonianza di una sezione lunga di papiro letterario illustrato, contiene i resti di tre colonne di scrittura, ciascuna ornata da una miniatura collocata nella posizione che corrisponde meglio al testo, e quindi ad altezze diverse.\nLe tre illustrazioni raffigurano uomini e donne in abiti azzurrognoli e rosati: nella prima, due persone (forse un soldato e una donna anziana) in tunica con clavi sembrano aver appena terminato una discussione e la donna pare volersi allontanare; nella seconda scena, due persone in piedi (forse le stesse della prima) parlano con un uomo seduto in trono e abbigliato con una clamide che lo caratterizza come persona di rango elevato (forse un re o un giudice che dirime la questione sorta fra gli altri due); la terza immagine \u00e8 incompleta ed \u00e8 possibile intravvedervi solo una persona seduta (probabilmente la stessa della seconda scena).\nAl di l\u00e0 della bassa qualit\u00e0 delle immagini (le figure appaiono stereotipate e disegnate in modo sommario, con grosse linee di contorno a delimitare le campiture di colore), esse tuttavia indicano l'esistenza se non la prassi di un genere iconografico caratterizzato da una fitta concatenazione di scene diverse per illustrare un singolo episodio, fornendo cos\u00ec al lettore la possibilit\u00e0 di seguire il procedere degli eventi narrati tanto nelle figure come nel testo. "}
{"id": "2626081", "revid": "287204", "url": "https://it.wikipedia.org/wiki?curid=2626081", "title": "Feralpisal\u00f2 2009-2010", "text": "Questa pagina raccoglie le informazioni riguardanti la Feralpisal\u00f2 nelle competizioni ufficiali della stagione 2009-2010.\nStagione.\nNel suo primo anno tra i professionisti, la Feralpisal\u00f2 si \u00e8 classificata al quarto posto con 57 punti, a pari merito con e . La squadra \u00e8 stata quindi ammessa ai playoff dove ha terminato il suo percorso alle semifinali con il Legnano, perdendo prima per 1-2 e pareggiando poi 0-0. In Coppa Italia Lega Pro, la squadra \u00e8 stata eliminata nella fase iniziale a gironi, essendosi classificata all'ultimo posto nel girone C.\nMaglie e sponsor.\nLo sponsor tecnico per la stagione 2009-2010 \u00e8 Lotto, mentre gli sponsor ufficiali sono \"Feralpi\" e \"Ivars\"."}
{"id": "2626091", "revid": "228587", "url": "https://it.wikipedia.org/wiki?curid=2626091", "title": "L\u00e6stadianesimo", "text": ""}
{"id": "2626096", "revid": "767487", "url": "https://it.wikipedia.org/wiki?curid=2626096", "title": "Fiamme sulla laguna", "text": "Fiamme sulla laguna \u00e8 un film del 1951 diretto da Giuseppe Maria Scotese.\nTrama.\nUn palombaro dell'Arsenale di Venezia muore accidentalmente durante un'immersione ordinata dall'ammiraglio. Anna, unica figlia del palombaro, accetta l'ospitalit\u00e0 di un vecchio amico di famiglia, Antonio, il cui figlio operaio si innamora subito di lei. Durante i funerali per\u00f2, Anna conosce Luciano, giovane ufficiale e figlio dell'ammiraglio; tra i due nasce una simpatia, ma una sera Anna vede l'ufficiale al porto scambiare effusioni con una sconosciuta prima di partire in mare per una missione. Credendosi tradita, decide per ripicca di cedere alle avances dell'operaio, ma Luciano, tornato dalla missione, la persuade a tornare con lui dimostrandole di non averla tradita. Intanto Antonio, vedendo suo figlio prima illuso e poi umiliato dal voltafaccia di Anna, chiede udienza all'ammiraglio e protesta con lui rivelandogli l'accaduto. L'ammiraglio convoca la ragazza e, dopo averla duramente rimproverata, le comunica la decisione di impedire le sue nozze con Luciano. Anna, correndo a casa sconvolta, avvista una nave in fiamme. D'accordo con Luciano, sale a bordo della nave e insieme a lui trova la morte nell'incendio.\nProduzione.\nIl film rientra nel filone dei melodrammi sentimentali, comunemente detto \"strappalacrime\", allora molto in voga tra il pubblico italiano, in seguito ribattezzato dalla critica con il termine \"neorealismo d'appendice\".\nLa produzione di questo melodramma fu caratterizzata da una lavorazione lunga e strascicata (tre anni, due soggettisti, cinque sceneggiatori); concepito come richiamo turistico alle bellezze della laguna (\"\u00abUna drammatica storia d'amore nella incomparabile cornice di una Venezia segreta e romantica\u00bb\" era la frase di lancio), Venezia \u00e8 qui fotografata in numerosi scorci inconsueti, al di fuori degli itinerari turistici. Non manca la rituale visita a Piazza San Marco, ma con riprese effettuate in corso di acqua alta.\nDistribuzione.\nIl film, la cui lavorazione era iniziata nel 1949, debutt\u00f2 nel circuito cinematografico italiano il 17 novembre del 1951.\nVenne in seguito distribuito anche in Francia, il 19 febbraio del 1953 con il titolo \"Alerte \u00e0 l'arsenal\".\nVenne poi riedito alcuni anni dopo in Italia con il titolo Venezia, rio dell'Angelo."}
{"id": "2626102", "revid": "339392", "url": "https://it.wikipedia.org/wiki?curid=2626102", "title": "Comunit\u00e0 amministrativa di Dahme/Mark", "text": ""}
{"id": "2626104", "revid": "1684799", "url": "https://it.wikipedia.org/wiki?curid=2626104", "title": "Espero", "text": ""}
{"id": "2626108", "revid": "1399967", "url": "https://it.wikipedia.org/wiki?curid=2626108", "title": "Pattinaggio artistico su ghiaccio", "text": "Il pattinaggio artistico su ghiaccio \u00e8 una specialit\u00e0 dello sport olimpico, Pattinaggio di figura, per la quale ai giochi olimpici invernali si assegnano tre diversi titoli: individuale maschile, individuale femminile e a coppie. \u00c8 uno sport completo che si pratica in speciali piste ghiacciate."}
{"id": "2626112", "revid": "339392", "url": "https://it.wikipedia.org/wiki?curid=2626112", "title": "Lingua bikol", "text": ""}
{"id": "2626118", "revid": "73843", "url": "https://it.wikipedia.org/wiki?curid=2626118", "title": "Maurice Denuzi\u00e8re", "text": "Biografia.\nTerminati gli studi di giornalismo, debutta nel 1951 come cronista per i quotidiani \"Le Monde\" e \"France Soir\". Romanziere e novellista, conquista il successo con la pubblicazione dei sei volumi di \"Louisiana\", pubblicati dal 1977 al 1987; il romanzo nacque da un'inchiesta giornalistica sui francesi negli Stati Uniti e racconta la saga di una famiglia di ricchi proprietari terrieri nell'Ottocento.\nA gennaio del 2010 viene insignito dell' \"Ordine della arti e delle lettere\"."}
{"id": "2626120", "revid": "287204", "url": "https://it.wikipedia.org/wiki?curid=2626120", "title": "Maurice Denuziere", "text": ""}
{"id": "2626129", "revid": "287204", "url": "https://it.wikipedia.org/wiki?curid=2626129", "title": "Cincinnati Open 1986", "text": "Il Cincinnati Open 1986 \u00e8 stato un torneo di tennis giocato sul cemento. \u00c8 stata la 85\u00aa edizione del Cincinnati Open, che fa parte del Nabisco Grand Prix 1986. Il torneo si \u00e8 giocato a Cincinnati in Ohio negli USA, dal 18 al 24 agosto 1986.\nCampioni.\nSingolare.\n Mats Wilander ha battuto in finale Jimmy Connors 6-4, 6-1\nDoppio.\n Mark Kratzmann / Kim Warwick hanno battuto in finale Christo Steyn / Danie Visser 6-3, 6-4"}
{"id": "2626139", "revid": "287204", "url": "https://it.wikipedia.org/wiki?curid=2626139", "title": "Cincinnati Open 1985", "text": "Il Cincinnati Open 1985 \u00e8 stato un torneo di tennis giocato sul cemento. \u00c8 stata la 84\u00aa edizione del Cincinnati Open, che fa parte del Nabisco Grand Prix 1985. Il torneo si \u00e8 giocato a Cincinnati in Ohio negli USA, dal 19 al 25 agosto 1985.\nCampioni.\nSingolare.\n Boris Becker ha battuto in finale Mats Wilander, 6-4, 6-2\nDoppio.\n Stefan Edberg / Anders J\u00e4rryd hanno battuto in finale Joakim Nystr\u00f6m / Mats Wilander 4-6, 6-2, 6-3"}
{"id": "2626146", "revid": "287204", "url": "https://it.wikipedia.org/wiki?curid=2626146", "title": "IC 431", "text": "IC 431 \u00e8 una brillante nebulosa a riflessione visibile nella costellazione di Orione.\nSi individua con facilit\u00e0 circa mezzo grado a NNW della brillante Alnitak, la stella pi\u00f9 meridionale del ben noto asterismo della Cintura di Orione; appare circondata da un gran numero di altre nebulose, in particolare dalla vicina IC 432, che appare pochi primi d'arco ad est, ed \u00e8 illuminata da una stella catalogata come HD\u00a037674, una stella bianco-azzurra di sequenza principale di classe spettrale B3V, la cui misura della parallasse, pari a 3,30\u00b11,07 mas, fornisce un valore di distanza pari a circa 303\u00a0parsec (988 anni luce) dal sistema solare, che imprime ai gas della nebulosa un colore marcatamente bluastro. La regione di cielo in cui la nube fisicamente si trova \u00e8 la medesima di quella di Alnitak, la quale potrebbe concorrere essa stessa all'illuminazione di tutti i gas circostanti, che appaiono di un colore azzurro pallido.\nLa regione \u00e8 particolarmente ricca di nebulose a riflessione, collocate in massima parte fra Alnilam e Alnitak, che si sovrappongono ad altre regioni nebulose illuminate facenti per\u00f2 parte del Complesso nebuloso molecolare di Orione; queste nubi pi\u00f9 remote sono in realt\u00e0 delle nebulose a emissione associate a giovani stelle calde dai cui gas si sono formate (ossia regioni H II), e si trovano a circa 1500 anni luce dal Sole, dunque ben oltre la regione di Alnitak, che appare nella stessa direzione solo per un effetto prospettico. In particolare, la regione retrostante comprende alcune aree illuminate della grande nube oscura LDN\u00a01630, che comprende la brillante Nebulosa Fiamma, illuminata da un giovanissimo ammasso aperto di circa 300 componenti, e la nube IC 434, su cui si sovrappone la Nebulosa Testa di Cavallo."}
{"id": "2626147", "revid": "729019", "url": "https://it.wikipedia.org/wiki?curid=2626147", "title": "Heimaey", "text": "Heimaey () \u00e8 l'isola pi\u00f9 grande (13,4\u00a0km\u00b2 - 5,2 miglia quadrate) del distretto di Vestmannaeyjar, situata a circa 4 miglia nautiche (7,4\u00a0km) dalla costa meridionale dell'Islanda. \u00c8 l'unica isola popolata dell'arcipelago di Vestmannaeyjar, con circa 4.500 abitanti.\nStoria.\nAntichi racconti.\nLa Landn\u00e1ma riporta che Ing\u00f3lfur Arnarson, il primo uomo a insediarsi stabilmente in Islanda, visse un intero inverno a Ing\u00f3lfsh\u00f6f\u00f0i, poi gett\u00f2 in mare le sue \"\u00d6ndvegiss\u00falur\" (doghe di legno che costituivano la sedia del capo) e le segu\u00ec verso Ovest. Era consuetudine gettare le \"\u00d6ndvegiss\u00falur\" in mare e lasciarle galleggiare. Una volta che queste doghe di legno si arenavano su qualche spiaggia, i vichinghi che le seguivano avrebbero l\u00ec costruito la loro fattoria. A Hj\u00f6rleifsh\u00f6f\u00f0i, Ing\u00f3lfur scopr\u00ec che il suo fratellastro Hj\u00f6rleifr Hr\u00f3\u00f0marsson era morto e i suoi schiavi erano spariti. Lontano, nel mare, vide alcune barche dirigersi verso un piccolo gruppo di isole e decise di inseguirle.\nPrelevati dal Nord dell'Irlanda, gli schiavi erano chiamati \"uomini dell'Occidente\" (Vestmenn), dal momento che l'Irlanda era la terra pi\u00f9 a Ovest del mondo conosciuto all'epoca (circa 840). Gli schiavi sbarcarono a Heimaey e trovarono rifugio sulle montagne. Ing\u00f3lfur li insegu\u00ec e li massacr\u00f2 come vendetta per aver ucciso il fratellastro. Durante questa fase, Ing\u00f3lfur diede il nome a varie localit\u00e0 \u2014 per esempio \"Duf\u00feekja\", un'area sul Heimaklettur, la montagna pi\u00f9 alta di Heimaey (283\u00a0m), derivata dal nome dello schiavo Duf\u00feakur.\nLa leggenda vuole che Duf\u00feakur si fosse tolto la vita proprio in quel punto sul monte Heimaklettur, piuttosto che cadere in mano di Ing\u00f3lfur.\nPrimi insediamenti.\nSecondo la tradizione, Herj\u00f3lfur B\u00e1r\u00f0arson fu il primo uomo a insediarsi stabilmente a Heimaey. La Landn\u00e1ma racconta come egli costru\u00ec una fattoria a Herj\u00f3lfsdalur (letteralmente: la valle di Herj\u00f3lf) intorno all'anno 900. Tuttavia, alcuni scavi archeologici presso alcune rovine a Herj\u00f3lfsdalur nel 1971 mostrarono come alcuni insediamenti fossero gi\u00e0 presenti circa 100 anni prima.\nInvasione turca.\nNel 1627, tre navi pirata dell'Impero Ottomano (precisamente provenienti dagli Stati barbareschi) effettuarono delle incursioni in molti paesi della costa meridionale dell'Islanda e delle isole limitrofe. In particolare, attaccarono Grindav\u00edk e Heimaey. La popolazione di Grindav\u00edk pot\u00e9 scappare nei campi di lava di Reykjanes e nascondersi con relativa facilit\u00e0. Invece, Heimaey era pi\u00f9 vulnerabile, in quanto pi\u00f9 isolata geograficamente, e la popolazione residente fu costretta a subire l'attacco.\nMolti racconti epici raccontano le gesta degli individui che sopravvissero all'invasione turca; la pi\u00f9 famosa di questi fu Gu\u00f0r\u00ed\u00f0ur S\u00edmonard\u00f3ttir. Meglio conosciuta come Tyrkja-Gudda, fu prelevata dai pirati dalla sua casa a Stakkager\u00f0i e venduta al mercato degli schiavi in Algeria. In seguito, fece ritorno in Islanda attraverso la Tunisia, l'Italia e la Danimarca\u2014l'Islanda era allora sotto il dominio danese. Dopo il suo ritorno in Islanda, si spos\u00f2 con il poeta Hallgr\u00edmur P\u00e9tursson. La chiesa luterana Hallgr\u00edmskirkja a Reykjav\u00edk \u00e8 stata chiamata cos\u00ec in suo onore.\nEldfell: l'eruzione del '73.\nSecondo un'antica profezia, i pirati sarebbero tornati a colpire l'arcipelago di Vestmannaeyjar una volta realizzatisi tre avvenimenti: l'estensione del centro abitato ad ovest di H\u00e1steinn (un luogo storico della citt\u00e0), la chiusura della piscina \u201cVilpa\u201d e l'arrivo del figlio di un vescovo a Heimaey. All'inizio del 1973 il paese si era ormai sviluppato a ovest di H\u00e1steinn, la piscina \u201cVilpa\u201d era stata chiusa, dopo la morte per annegamento di un bambino e Karl Sigurbj\u00f6rnsson, figlio del vescovo, inizi\u00f2 a prestare servizio presso la chiesa di Vestmannaeyjar. Eppure, nell'oscura predizione c'era qualcosa di inesatto: non sarebbero stati i pirati turchi, infatti, a flagellare nuovamente l'isola ed i suoi abitanti, ma la ribelle natura islandese.\nAppena a 10 anni di distanza dall'eruzione di Surtsey, il piccolo arcipelago delle Vestmann torn\u00f2 a far parlare di s\u00e9: il vulcano Heimaey si era risvegliato.\nIntorno all'una del mattino del 23 gennaio 1973, la terra cominci\u00f2 a tremare ed ebbe inizio un'eruzione lineare lungo la costa orientale di Heimaey; la fenditura, lunga 1600 m, si apr\u00ec in prossimit\u00e0 del vulcano Helgafell. Dopo poche ore le fontane di lava si concentrarono nella sezione centrale della fessura, dove, nel giro di alcuni mesi, si form\u00f2 un cono alto 220 m: l'Eldfell, la \u201cmontagna di fuoco\u201d.\nProvvidenzialmente, quella notte, quasi tutti i pescherecci erano ormeggiati nel porto e l'isola pot\u00e9 essere completamente evacuata in brevissimo tempo (circa 5.300 persone furono tratte in salvo). Due settimane dopo l'inizio dell'eruzione il flusso lavico cominci\u00f2 a dirigersi verso il porto, col rischio di ostruirne il passaggio e di danneggiare, non solo la pi\u00f9 importante fonte di reddito degli isolani, ma anche uno dei maggiori centri marittimi dell'intero Paese. I vigili del fuoco locali provarono, perci\u00f2, ad arrestare l'avanzata della lava pompando acqua di mare su di essa, per raffreddarla: l'acuta intuizione permise di evitare il disastro.\nL'attivit\u00e0 eruttiva prosegu\u00ec sino al 3 luglio dello stesso anno, al termine di essa l'isola risult\u00f2 allargata di circa 2,3\u00a0km\u00b2.\nL'eruzione in s\u00e9 non fu molto potente, ma le conseguenze furono pesanti: circa 400 delle 1.345 case, pi\u00f9 tante altre costruzioni, vennero distrutte; alcune furono sepolte dalla lava, altre cedettero sotto il peso della cenere sprigionata dal vulcano. Grazie all'intervento del governo e agli aiuti internazionali, fu avviata un'importante opera di ricostruzione, che permise agli abitanti di Heimaey di rientrare gi\u00e0 al termine dell'estate del 1973. Solo un uomo mor\u00ec nel corso dell'eruzione. L'evento \u00e8 stato descritto da John McPhee nel suo libro \"The Control of Nature\".\nOggi.\nHeimaey \u00e8 una ridente e tranquilla cittadina appartenente al distretto di Vestmannaeyjar, dove vivono attualmente circa 4500 persone. Gli abitanti del posto sono prevalentemente occupati nel settore della pesca, anche se non mancano numerose altre attivit\u00e0 economiche e commerciali. L'isola \u00e8 ben collegata con l'Islanda attraverso l'aeroporto locale ed il servizio di trasporto marittimo offerto ogni giorno dal traghetto Herj\u00f3lfur. L'arcipelago rappresenta, inoltre, un importante centro naturalistico e faunistico (in estate vi si registra la presenza di circa 8 milioni di pulcinella di mare e milioni di altre specie di uccelli), perci\u00f2 da Heimaey partono numerosi safari per il bird e il whale watching, ma anche tour per ammirare le straordinarie bellezze del luogo.\nDi grande fama gode il festival che annualmente si tiene sull'isola, il \u00dej\u00f3\u00f0h\u00e1t\u00ed\u00f0 (letteralmente \"festa della nazione\"). Esso ha luogo nella valle vulcanica chiamata Herj\u00f3lfsdalur, durante il weekend che precede il 1\u00ba luned\u00ec di agosto e comprende numerosi eventi musicali, ma anche spettacoli pirotecnici ed altre attivit\u00e0. Caratteristiche di questa manifestazione sono le tende bianche allestite dagli isolani a Herj\u00f3lfsdalur, dove si festeggia mangiando e bevendo con amici e parenti."}
{"id": "2626150", "revid": "287204", "url": "https://it.wikipedia.org/wiki?curid=2626150", "title": "Cincinnati Open 1984", "text": "Il Cincinnati Open 1985 \u00e8 stato un torneo di tennis giocato sul cemento. \u00c8 stata la 83\u00aa edizione del Cincinnati Open, che fa parte del Volvo Grand Prix 1984. Il torneo si \u00e8 giocato a Cincinnati in Ohio negli USA, dal 20 al 26 agosto 1984.\nCampioni.\nSingolare.\n Mats Wilander ha battuto in finale Anders J\u00e4rryd 7-6, 6-3\nDoppio.\n Francisco Gonz\u00e1lez / Matt Mitchell hanno battuto in finale Sandy Mayer / Bal\u00e1zs Tar\u00f3czy 4-6, 6-3, 7-6"}
{"id": "2626154", "revid": "287204", "url": "https://it.wikipedia.org/wiki?curid=2626154", "title": "Mala Strana", "text": ""}
{"id": "2626156", "revid": "121839081", "url": "https://it.wikipedia.org/wiki?curid=2626156", "title": "Gaddi", "text": "I Gaddi furono un'importante famiglia italiana del Medioevo e dell'et\u00e0 moderna.\nSi ritrovano presenti in varie citt\u00e0 dell'Italia, come Firenze, Forl\u00ec, Roma. In queste citt\u00e0, ancora oggi esistono importanti palazzi fatti erigere da membri della famiglia Gaddi. Esponenti della famiglia si sono segnalati o perch\u00e9 dediti alle arti, o per aver raggiunto posizioni elevate in politica o in cariche ecclesiastiche.\nRamo fiorentino.\nI Gaddi fiorentini furono innanzitutto una famosa dinastia di pittori, attiva tra XIII e XV secolo. Il primo fu Gaddo Gaddi, allievo di Cimabue, mentre suo figlio Taddeo fu il principale aiutante di Giotto, responsabile di alcune tra opere tra le pi\u00f9 significative della scuola giottesca in Toscana. Anche suo figlio Agnolo Gaddi fu pittore, tra i dominatori del secondo Trecento fiorentino, cos\u00ec come suo fratello Giovanni. L'altro fratello Zanobi, col congiunto Alessandro, si diede invece con successo all'arte della mercatura, aprendo banchi commerciali a Venezia e Milano. \nCon i proventi della lucrosa attivit\u00e0 commerciale venne acquistato un palazzo in piazza Madonna degli Aldobrandini a Firenze, riconoscibile ancora oggi per gli sporti retti da mensole in pietra raccordate da archetti, di sapore medievale. I successivi esponenti della famiglia riuscirono a arricchirsi ulteriormente, ottenendo cariche politiche, tra cui quelle di priore e gonfaloniere, in tutto nove volte. Nella seconda met\u00e0 del XVI secolo Sinibaldo fu un ricco committente e mecenate. Niccol\u00f2 Gaddi fu cardinale amico di Clemente VII all'epoca del Sacco di Roma; cardinale fu anche Taddeo Gaddi. \nNel XVIII secolo la famiglia fece costruire un nuovo palazzo molto pi\u00f9 grande e sontuoso nella vicina via del Giglio, dove era conservata anche una preziosa biblioteca, una quadreria, con opere di Sebastiano Ricci e altri, e saloni affrescati da Luca Giordano. Il palazzo confinava con un celebre giardino, chiamato il \"Paradiso dei Gaddi\", cantato tra gli altri da John Milton.\nLo stemma familiare \u00e8 una croce trilobata d'oro in campo azzurro.\nRamo forlivese.\nNel ramo forlivese si segnalano:\nRamo romano.\nSebbene si fossero rifugiati a Roma nel 1536, i Gaddi riguadagnarono il favore dei Medici negli anni Cinquanta del XVI secolo e, tra la sua discendenza, il cavaliere Niccol\u00f2 esercit\u00f2 il ruolo di agente del granduca Francesco nell'acquistare bronzi, monete e dipinti."}
{"id": "2626162", "revid": "116944", "url": "https://it.wikipedia.org/wiki?curid=2626162", "title": "Stati Barbareschi", "text": ""}
{"id": "2626168", "revid": "599013", "url": "https://it.wikipedia.org/wiki?curid=2626168", "title": "Simone Gariboldi", "text": "Biografia.\nAlto 168 centimetri, con un peso forma di 60\u00a0kg, veste la maglia delle Fiamme Oro. Nella sua bacheca un oro a squadre juniores agli Europei di cross di San Giorgio su Legnano nel 2006, e un argento a squadre U23 a Bruxelles nel 2008.\nHa vinto il titolo italiano nel 2011 nei 3000 metri indoor e il titolo di campione italiano 2012 nei 10000 metri su pista con un tempo di 29'14\"41 a Terni. Successivamente ha vinto il titolo italiano nei 5000 metri universitari.\nDomenica 3 giugno 2012 ha debuttato con la maglia nazionale assoluta in coppa Europa dei 10000 metri a Bilbao. Dal mese di gennaio 2013 cambia allenatore passando dalla guida di Silvano Danzi a quella di Claudio Berardelli.\nEsordisce in mezza maratona il 3 marzo 2013 in occasione della 39\u00aa Roma-Ostia dove si classifica 11\u00ba con il crono di 1h02'54\".\nNel 2014 si piazza in 45\u00ba posizione ai Mondiali di mezza maratona."}
{"id": "2626172", "revid": "149727", "url": "https://it.wikipedia.org/wiki?curid=2626172", "title": "Confederazione urbana di Saarbr\u00fccken", "text": ""}
{"id": "2626176", "revid": "216401", "url": "https://it.wikipedia.org/wiki?curid=2626176", "title": "Jean Delatour", "text": ""}
{"id": "2626178", "revid": "66387", "url": "https://it.wikipedia.org/wiki?curid=2626178", "title": "Giornalino della domenica", "text": ""}
{"id": "2626179", "revid": "486946", "url": "https://it.wikipedia.org/wiki?curid=2626179", "title": "Once-Deutsche Bank", "text": ""}
{"id": "2626185", "revid": "287204", "url": "https://it.wikipedia.org/wiki?curid=2626185", "title": "Cincinnati Open 1983", "text": "Il Cincinnati Open 1983 \u00e8 stato un torneo di tennis giocato sul cemento. \u00c8 stata la 82\u00aa edizione del Cincinnati Open, che fa parte del Volvo Grand Prix 1983. Il torneo si \u00e8 giocato a Cincinnati in Ohio negli USA, dal 15 al 21 agosto 1983.\nCampioni.\nSingolare.\n Mats Wilander ha battuto in finale John McEnroe 6-4, 6-4\nDoppio.\n Victor Amaya / Tim Gullikson hanno battuto in finale Carlos Kirmayr / C\u00e1ssio Motta 6-4, 6-3"}
{"id": "2626195", "revid": "599013", "url": "https://it.wikipedia.org/wiki?curid=2626195", "title": "Alberto G\u00f3rriz", "text": "\u00c8 primatista di presenze con la Real Sociedad (33) nelle competizioni UEFA per club.\nCarriera.\nClub.\nCresce calcisticamente con la Real Sociedad, societ\u00e0 con cui esordisce con la squadra riserve nella stagione 1977-1978. Un anno pi\u00f9 tardi viene \"promosso\" alla prima squadra, con la quale debutta nella Liga nella stagione 1978-1979, precisamente il 10 gennaio 1979 in Real Sociedad-Lleida, diventandone presto un titolare. Con la squadra di San Sebasti\u00e1n colleziona 599 presenze (461 in campionato), che lo rendono il giocatore con pi\u00f9 presenze nella storia del club.\nSi aggiudica inoltre una Supercoppa di Spagna, una Coppa del Re e per due volte lo scudetto spagnolo (1980-1981 e 1981-1982).\nNazionale.\nLa Nazionale spagnola lo vide in campo 12 volte, il cui esordio risale al 16 novembre 1988, durante Spagna-Irlanda del Nord (2-0).\nPartecip\u00f2 al Mondiale italiano del 1990, durante i quali segn\u00f2 anche una rete durante Spagna-Belgio (2-1).\nConta anche 1 presenza con la Selezione di calcio dei Paesi Baschi."}
{"id": "2626198", "revid": "339392", "url": "https://it.wikipedia.org/wiki?curid=2626198", "title": "Cantina Tollo (ciclismo)", "text": ""}
{"id": "2626208", "revid": "288300", "url": "https://it.wikipedia.org/wiki?curid=2626208", "title": "Vicenda VA-OM", "text": ""}
{"id": "2626209", "revid": "287204", "url": "https://it.wikipedia.org/wiki?curid=2626209", "title": "IC 432", "text": "IC 432 \u00e8 una brillante nebulosa a riflessione visibile nella costellazione di Orione.\nSi individua con facilit\u00e0 circa mezzo grado a nord della brillante Alnitak, la stella pi\u00f9 meridionale del ben noto asterismo della Cintura di Orione; appare circondata da un gran numero di altre nebulose, in particolare dalla vicina IC 431, che appare pochi primi d'arco ad ovest, ed \u00e8 illuminata da una stella catalogata come HD\u00a037776, una stella subgigante azzurra di classe spettrale B2IV, la cui misura della parallasse, pari a 3,03\u00b10,55 mas, fornisce un valore di distanza pari a circa 330\u00a0parsec (1075 anni luce) dal sistema solare, che imprime ai gas della nebulosa un colore marcatamente bluastro. La regione di cielo in cui la nube fisicamente si trova sarebbe la medesima di quella di Alnitak, la quale potrebbe concorrere essa stessa all'illuminazione di tutti i gas circostanti, che appaiono di un colore azzurro pallido; tuttavia, altre misurazioni della parallasse indicano un valore di distanza maggiore, fino a 1600 anni luce di distanza. HD\u00a037776 \u00e8 anche una stella variabile del tipo SX Arietis, con oscillazioni comprese fra le magnitudini 6,97 e 7,02 nell'arco di circa 1,54 giorni.\nLa regione \u00e8 particolarmente ricca di nebulose a riflessione, collocate in massima parte fra Alnilam e Alnitak, che si sovrappongono ad altre regioni nebulose illuminate facenti per\u00f2 parte del Complesso nebuloso molecolare di Orione; queste nubi pi\u00f9 remote sono in realt\u00e0 delle nebulose a emissione associate a giovani stelle calde dai cui gas si sono formate (ossia regioni H II), e si trovano a circa 1500 anni luce dal Sole. In particolare, la regione retrostante comprende alcune aree illuminate della grande nube oscura LDN\u00a01630, che comprende la brillante Nebulosa Fiamma, illuminata da un giovanissimo ammasso aperto di circa 300 componenti, e la nube IC 434, su cui si sovrappone la Nebulosa Testa di Cavallo."}
{"id": "2626210", "revid": "104216", "url": "https://it.wikipedia.org/wiki?curid=2626210", "title": "Chi ha incastrato Roger Rabbit?", "text": ""}
{"id": "2626215", "revid": "287204", "url": "https://it.wikipedia.org/wiki?curid=2626215", "title": "Howard Jones", "text": ""}
{"id": "2626229", "revid": "729019", "url": "https://it.wikipedia.org/wiki?curid=2626229", "title": "Hawker Horsley", "text": "L'Hawker Horsley fu un biplano bombardiere medio monomotore, realizzato dalla Hawker Aircraft negli anni venti del secolo scorso. Fu l'ultimo aereo realizzato completamente in legno dalla Hawker e venne utilizzato come bombardiere diurno e aerosilurante dalla RAF dal 1926 al 1935. Serv\u00ec anche nelle marine di Grecia e Danimarca.\nStoria del progetto.\nL'Horsley (nome che deriva da Horsley Towers, residenza di Sir Thomas Sopwith) fu in origine progettato per assecondare la direttiva 26/23 emessa dall'Air Ministry che richiedeva la creazione di un bombardiere diurno equipaggiato con un singolo motore Rolls-Royce Condor. Mentre la richiesta 26/23 specificava che l'aereo doveva essere realizzato completamente in metallo, la Hawker propose un prototipo realizzato interamente in legno e dichiarando che, in fase di produzione, si sarebbe passati ad un velivolo in metallo. L'Air Ministry consider\u00f2 accettabile tale condizione e ordin\u00f2 la realizzazione di un singolo prototipo in legno. L'aereo vol\u00f2 la prima volta nel marzo del 1925 equipaggiato con un motore Condor III e fu spedito all'Aeroplane and Armament Experimental Establishment nella base di Martlesham Heath il 4 maggio 1925.\nNel frattempo l'Air Ministry riconsider\u00f2 le richieste alla base della direttiva 26/23, generando la 23/25 che esigeva una capacit\u00e0 doppia nel trasporto ordigni (due bombe da 250\u00a0kg). Nello stesso tempo fu emessa la direttiva 24/25 che richiedeva la realizzazione di un aereo in grado di trasportare un siluro da 975\u00a0kg (2.150\u00a0lb). A questo punto l'Horsley, grazie alla sua elevata capacit\u00e0 di carico, era in grado di soddisfare entrambe le richieste e venne favorito dalla Royal Air Force che commission\u00f2 un ordine iniziale di quaranta esemplari, composto da 10 velivoli interamente in legno (Mk I) e i restanti in costruzione mista legno/metallo (Mk II).\nTecnica.\nL'Horsley era un grande biplano con una configurazione a doppio montante. Ospitava un equipaggio di due persone, il pilota e l'artigliere che aveva anche compiti di bombardiere e operatore radio ed era in posizione prona per essere avvantaggiato nelle fasi di bombardamento. Inoltre la cabina posteriore era equipaggiata anche con doppi comandi. Il vano del carico poteva ospitare due bombe da 250\u00a0kg (551\u00a0lb) o una bomba da 680\u00a0kg (1.500\u00a0lb) oppure ancora un singolo siluro da 1.270\u00a0kg (2.800\u00a0lb).\nLa realizzazione era in origine tutta in legno, ma prima che la produzione finisse fu convertita completamente in metallo, tale sistema di costruzione divenne in futuro molto famoso e caratteristico della Hawker stessa. In via non ufficiale, le diverse versioni dell'aereo vennero ribattezzate: Horsley Mk I velivolo completamente in legno, Horsley Mk II con costruzione mista e Horsley Mk III interamente in metallo. Alcuni mezzi furono anche equipaggiati con galleggianti per un uso anfibio.\nDue aerei, equipaggiati con motori Leopard II, vennero venduti al governo danese e sono conosciuti con il nome di Hawker Dantorp e possedevano una fusoliera leggermente modificata in grado di ospitare un terzo passeggero. La Danimarca acquist\u00f2 inoltre la licenza per la produzione di altri 10 velivoli da costruire nei cantieri navali reali danesi (Orlogsvaerftet), tali mezzi per\u00f2 non vennero mai realizzati per mancanza di fondi.\nLa versione in produzione fu equipaggiata con il motore Condor IIIA, ma l'aereo venne utilizzato anche per testare altri motori tra i quali il Napier Lion, il Rolls-Royce Buzzard, il Rolls-Royce Eagle, il motore radiale Armstrong Siddeley Leopard, il motore diesel Junkers Jumo 205 e le prime versioni del Rolls-Royce Merlin.\nImpiego operativo.\nIl primo aereo fu consegnato al 100\u00ba squadrone bombardieri della RAF nel settembre del 1927, mentre altri due squadroni, il 15\u00b0 e l'11\u00b0, ricevettero i nuovi aerei entro la fine dell'anno per rimpiazzare i Fairey Fawn. Infatti l'Horsley garantiva prestazioni superiori ai Fawn in quanto trasportava il triplo del carico di questi su distanze pi\u00f9 grandi e con maggior velocit\u00e0 e maneggevolezza e per questo fu molto popolare tra i piloti.\nNell'ottobre del 1928 fu istituito il 36\u00ba squadrone RAF di stanza a Donibristle, Scozia con compiti di siluramento navale ed equipaggiato con l'Horsley. Nel 1930 fu trasferito a Singapore dove contribu\u00ec a reprimere una ribellione in Birmania. Sempre nel 1930 il 100\u00ba squadrone fu convertito al siluramento navale per sopperire al basso livello di difesa nazionale.\nL'Horsley fu utilizzato anche in un volo non-stop verso l'India, ma per questo venne leggermente modificato per trasportare molto pi\u00f9 carburante. Decoll\u00f2 dalla base aerea RAF di Cranwell il 20 maggio del 1927 con a bordo il pilota luogotenente Roderick Carr e Gillmann. Rimase a corto di carburante durante il volo e ammar\u00f2 nel Golfo Persico, vicino a Bandar Abbas, Iran. Nonostante ci\u00f2 fu coperta una distanza di 3.420 miglia (5.506 chilometri), che fu sufficiente per stabilire un nuovo record mondiale di distanza, record che fu per\u00f2 battuto dopo poche ore da Charles Lindbergh con il suo famoso volo tra New York e Parigi a bordo del Spirit of St. Louis.\nL'Horsley rimase in servizio come bombardiere diurno fino al marzo del 1934, quando gli aerei del 504\u00ba squadrone RAF furono sostituiti con i nuovi Westland Wallace. Il 36\u00ba squadrone di stanza a Singapore mantenne gli Horsley come aerosiluranti fino al luglio del 1935. L'ultimo Horsley, equipaggiato con il motore Merlin per dei test, vol\u00f2 per l'ultima volta a Farborough il 7 marzo del 1938.\nIn totale furono costruiti 124 esemplari di Horsley, contando anche i sei consegnati alla marina greca e i due alla Danimarca."}
{"id": "2626233", "revid": "27544465", "url": "https://it.wikipedia.org/wiki?curid=2626233", "title": "Prospettiva centrale", "text": ""}
{"id": "2626239", "revid": "287204", "url": "https://it.wikipedia.org/wiki?curid=2626239", "title": "Partecipanti alla Vuelta a Espa\u00f1a 2000", "text": "Elenco dei partecipanti al Vuelta a Espa\u00f1a 2000.\nPresero parte alla corsa 180 corridori, suddivisi in 20 squadre. Di questi 56 si ritirarono e 124 giunsero al traguardo di Madrid.\nCiclisti per nazione.\nLe nazionalit\u00e0 rappresentate nella manifestazione sono 23; in tabella il numero dei ciclisti suddivisi per la propria nazione di appartenenza:"}
{"id": "2626243", "revid": "27544677", "url": "https://it.wikipedia.org/wiki?curid=2626243", "title": "Enciclopedia Garzanti del diritto", "text": ""}
{"id": "2626244", "revid": "729019", "url": "https://it.wikipedia.org/wiki?curid=2626244", "title": "Linapacan (isola)", "text": "Linapacan \u00e8 la pi\u00f9 meridionale delle isole dell'arcipelago delle Calamian; si trova nel Mar Cinese Meridionale e appartiene alle Filippine. Si trova tra l'isola di Culion a nord e la punta nord dell'isola di Palawan a sud.\nAmministrativamente l'isola fa parte della Provincia di Palawan ed \u00e8 interamente contenuta nella Municipalit\u00e0 di Linapacan. Il maggiore centro dell'isola \u00e8 San Miguel (3.600 abitanti) che si trova nella parte nord dell'isola.\nA San Miguel \u00e8 presente la parrocchia cattolica di San Michele Arcangelo, fondata nel 1971, che appartiene al Vicariato apostolico di Taytay.\nNel 1990 a circa 60\u00a0km a ovest di Linapacan \u00e8 stato scoperto un importante giacimento petrolifero chiamato West Linapacan. Il giacimento si trova alla profondit\u00e0 di circa 350 metri d'acqua. Esso \u00e8 composto da due strutture principali chiamate West Linapacan A e B. Lo sfruttamento \u00e8 gestito dalla societ\u00e0 Nido Petroleum Ltd. La produzione nel campo A \u00e8 iniziata nel maggio 1992 con una velocit\u00e0 iniziale di produzione di poco pi\u00f9 di 18.700 barili di petrolio al giorno. All'inizio del 1996, il campo \u00e8 stato chiuso in quanto era diventato antieconomico a causa di una eccessiva quantit\u00e0 di acqua presente nel greggio. Durante il periodo in cui \u00e8 stato in servizio l'impianto ha prodotto un totale di 8,5 milioni di barili di petrolio. Il campo di West Linapacan B \u00e8 stato perforato nel marzo 1993 per valutare le sue capacit\u00e0 che era di 2.900 barili di petrolio al giorno. Il pozzo \u00e8 stato considerato sub-economico, pertanto \u00e8 stato collegato e la produzione sospesa."}
{"id": "2626246", "revid": "287204", "url": "https://it.wikipedia.org/wiki?curid=2626246", "title": "People (album)", "text": ""}
{"id": "2626247", "revid": "287204", "url": "https://it.wikipedia.org/wiki?curid=2626247", "title": "Alberto Gorriz", "text": ""}
{"id": "2626248", "revid": "767487", "url": "https://it.wikipedia.org/wiki?curid=2626248", "title": "La battaglia dei tre regni", "text": "La battaglia dei tre regni (cinese: \u8d64\u58c1; pinyin: Ch\u00ecb\u00ec; inglese: \"Red Cliff\") \u00e8 un film del 2008 diretto da John Woo.\nIl film si basa sul romanzo \"Il romanzo dei Tre Regni\" di Luo Guanzhong, incentrato sugli eventi della battaglia di Chibi, avvenuti sul finire della dinastia Han e subito antecedenti al periodo conosciuto come dei Tre Regni nell'antica Cina.\nIn Asia il film \u00e8 uscito in due parti, le quali sommate danno una durata totale di oltre quattro ore. La prima parte \u00e8 uscita nel luglio 2008 e la seconda nel gennaio 2009. Al di fuori dell'Asia, il film \u00e8 uscito in una versione lunga circa 2 ore e mezza nel 2009. Con un costo stimato di 80 milioni di dollari, \"La battaglia dei tre regni\", \u00e8 stato il pi\u00f9 costoso film asiatico a quella data.\nIl film inoltre, vede la partecipazione di attori asiatici famosi e noti in Asia, tra i quali si ricordano Tony Leung Chiu-Wai nel ruolo di Zhou Yu, Takeshi Kaneshiro nel ruolo di Zhuge Liang, Zhang Fengyi nel ruolo di Cao Cao, Chang Chen nel ruolo di Sun Quan, Zhao Wei nel ruolo di Sun Shangxiang e Hu Jun nel ruolo di Zhao Yun.\nTrama.\nEstate del 208 d.C. Una lunga guerra civile \u00e8 appena terminata nella Cina del Nord, ma due capi dei Regni del Sud tramano ancora ribellione verso il primo ministro dell'imperatore, Cao Cao. Il primo ministro, abilmente, convince l'imperatore a dichiarare guerra ai Regni del Sud. Il piano di Cao Cao \u00e8 presto chiaro: conquistare i Regni del Sud e spodestare l'imperatore per prendere il suo posto.\nL'imponente esercito di Cao Cao conquista rapidamente la provincia di Jing, governata da Liu Bei. La battaglia di Changban si accende quando la cavalleria di Cao Cao inizia ad attaccare i civili in un esodo guidato da Liu Bei. Durante la battaglia, i seguaci di Liu Bei, compresi i suoi fratelli giurati Guan Yu e Zhang Fei , danno un'ottima dimostrazione delle loro capacit\u00e0 di combattimento tenendo a bada il nemico mentre acquistano il tempo per i civili di ritirarsi. Il generale Zhao Yun combatte coraggiosamente per salvare la famiglia intrappolata di Liu Bei, ma riesce solo a salvarne il figlio neonato. Il consigliere e stratega di Liu Bei, Kong Ming, si reca a Jiangdong per formare un'alleanza tra il suo signore e Sun Quan contro Cao Cao. Sun Quan era inizialmente nel bel mezzo del dilemma se arrendersi o contrattaccare, ma la sua decisione di resistere a Cao Cao si indurisce dopo l'intelligente persuasione di Kong Ming e una successiva caccia alle tigri con il suo vicer\u00e9 Zhou Yu e sua sorella Sun Shangxiang . Nel frattempo, Cai Mao e Zhang Yun , due comandanti navali della provincia di Jing, giurano fedelt\u00e0 a Cao Cao, che li mette al comando della sua marina.\nL'alleanza tra Liu Bei e Sun Quan \u00e8 formata, ma la battaglia da affrontare sar\u00e0 estrema: Cao Cao, infatti, possiede un esercito immenso, composto da circa 800.000 di soldati. L'esercito alleato, invece, \u00e8 composto da soli 50.000 dei migliori guerrieri di entrambi i Regni del Sud. Entrambe le parti elaborano strategie per annientarsi; Cao Cao invia una forza di cavalleria d'avanguardia, ma questa cade in un'imboscata degli alleati e viene sconfitta. Cao Cao non sembra prenderla male e conduce le sue armate su una sponda proprio di fronte alle Scogliere Rosse, dove gli Alleati hanno il loro accampamento.\nSun Shangxiang, inviata da Kong Ming nel campo di Cao Cao, annota segretamente tutti i dettagli e li invia tramite un piccione a Kong Ming. Nel frattempo l'esercito di Cao Cao viene colto da una febbre tifoide che, pur uccidendo un certo numero di soldati, fornisce a Cao Cao un'idea per demoralizzare gli alleati. Il primo ministro invia i corpi infetti nel campo nemico e la piaga si diffonde a causa di alcuni soldati ignari; Liu Bei parte dall'accampamento, apparentemente abbandonando l'alleanza, mentre Cai Mao e Zhang Yun propongono a Cao Cao una tecnica per collegare le navi da guerra con le travi di ferro per minimizzare il dondolio quando si naviga sul fiume e ridurre le possibilit\u00e0 che le truppe possano cadere nel mal di mare. Kong Ming e Zhou Yu, il vicer\u00e9, formulano un piano per eliminare i due ammiragli di Cao Cao e rubare gli armamenti al nemico; entrambi i piani riescono: Cai Mao e Zhang Yun vengono uccisi e vengono rubate 100.000 frecce.\nA questo punto Sun Quan e Zhou Yu decidono di attaccare l\u2019esercito di Cao Cao, dopo che Kong Ming predice che una particolare condizione climatica far\u00e0 presto soffiare il vento da sud-est (una direzione a loro vantaggio). Il cambio di vento avviene durante la notte e alcune imbarcazioni alleate incendiano la flotta di Cao Cao, consentendo all\u2019esercito alleato di sbarcare.\nA quel punto Zhou Yu ordina l'attacco e mentre gli alleati si avvicinano all\u2019accampamento i generali portano Cao Cao in salvo dentro la fortezza. L\u2019esercito di Cao Cao resiste saldamente all'urto, mentre Zhou Yu \u00e8 il primo a rendersi conto che gli alleati sono troppo vicini agli arcieri sulle mura, ma ormai \u00e8 troppo tardi. La battaglia \u00e8 dura e sanguinosa, i soldati del nord infliggono dure perdite e cadono molti soldati alleati. L'unico che semina morte tra le file nordiche \u00e8 Zhao Yun, il quale viene fronteggiato da Cao Hong, fratello di Cao Cao. Con l\u2019arrivo di Liu Bei ( la cui partenza era solo uno stratagemma)la battaglia piega inesorabilmente a favore degli alleati, anche se i soldati del nord con l'ausilio degli arcieri sulle mura fanno strage dei soldati nemici in prima linea.\nMentre il grosso dei due eserciti \u00e8 impegnato nella battaglia, Zhou Yu e Zhao Yun si addentrano nella fortezza nemica: qui Cao Cao e Zhou Yu si trovano faccia a faccia. Il generale nordico Shahou Jun si presenta anche con Xiaoqiao (moglie di Zhou Yu e interesse amoroso di Cao Cao) come ostaggio e minaccia di ucciderla se gli alleati non si arrendono. Proprio in quel momento, Zhao Yun riesce a invertire la situazione salvando Xiaoqiao con un attacco a sorpresa, mentre Sun Quan lancia una freccia che fa sciogliere i capelli di Cao Cao. Cao Cao \u00e8 ora in balia degli alleati, che per\u00f2 risparmiano la sua vita e se ne vanno, permettendogli di tornare al Nord con i suoi seguaci superstiti.\nNella scena finale Zhou Yu e Kong Ming hanno una conversazione finale prima che Kong Ming si allontani con il puledro neonato Mengmeng\nCuriosit\u00e0.\nNella versione originale, il nome dello stratega del regno del sud \"Shu\" \u00e8 Zhuge Liang, mentre nella versione italiana viene chiamato con il suo nome di cortesia Kong Ming che significa \"lanterna volante\" poich\u00e9 egli ne sarebbe l'inventore."}
{"id": "2626252", "revid": "344646", "url": "https://it.wikipedia.org/wiki?curid=2626252", "title": "NICAP", "text": "Il National Investigations Committee On Aerial Phenomena (o NICAP) fu un gruppo di ricerca civile sul fenomeno Ufo attivo negli Stati Uniti dal 1950 al 1980.\nPanoramica.\nIl NICAP era una organizzazione non-profit, che, a causa dell'incompetenza finanziaria di alcuni suoi dirigenti, si trov\u00f2 pi\u00f9 volte, nel corso della sua esistenza, sull'orlo del fallimento. Solo nel corso degli anni sessanta, grazie ad un cospicuo incremento dei membri, il NICAP pot\u00e9 contare su una solida base finanziaria. Nonostante queste problematiche interne, il NICAP fu con tutta probabilit\u00e0 il gruppo pi\u00f9 attivo e visibile di cittadini statunitensi impegnati nella ricerca ufologica, e probabilmente venne considerato, da diversi settori dell'opinione pubblica, un'organizzazione credibile e rispettabile; Jerome Clark scrisse che \"Per molti americani della middle-class interessati al fenomeno UFO, ma che non accettavano estremizzazione, il gruppo rappresentava un serio e attendibile \"forum\" per scambiarsi i rapporti, le analisi, le speculazioni e le investigazioni di tutto il fenomeno ufologico\".\nIl NICAP utilizzava metodi di investigazione scientifica per documentare gli avvistamenti UFO, ma ha sempre assunto posizioni scettiche sul contattismo, riguardo a racconti di incontri con alieni, al cosiddetto fenomeno delle abduzioni e via dicendo. La presenza, come membri, di ufficiali militari di gradi elevati, concorse a elevare ulteriormente la rispettabilit\u00e0 del gruppo. Nel corso delle sue indagini, il NICAP avanz\u00f2 il sospetto che il governo americano adottasse una forma di cover up sulla reale esistenza del fenomeno UFO.\nNonostante vi sia il pregiudizio che gruppi di ricerca ufologici attraggono un cospicuo numero di persone entusiaste ma ingenue, l'astronomo Allen Hynek ha citato il NICAP e l'APRO come i due migliori gruppi di civili del loro tempo, in grado di decifrare lucidamente, attraverso persone serie e competenti il fenomeno ufo, e di dare un valido contributo alla materia. Fino alla met\u00e0 degli anni sessanta, il NICAP riservava poca attenzione al fenomeno degli incontri ravvicinati del terzo tipo (dove, presumibilmente, esseri animati venivano avvistati assieme ad oggetti volanti non identificati). Tuttavia un membro di lunga data Richard H. Hall, privatamente confid\u00f2 che questa posizione era in realt\u00e0 \"tattica e non dottrinaria\".\nIn altre parole, il NICAP non necessariamente si disinteressava di tali rapporti, ma si focalizzava principalmente su aspetti del fenomeno UFO pi\u00f9 interessanti per l'opinione pubblica, e meno per i fenomeni considerati pi\u00f9 stravaganti. L'eccessiva attenzione riservata ai contattisti degli anni cinquanta (definiti tipicamente come fratelli dello spazio) fu quasi certamente uno dei fattori della riluttanza del NICAP nell'analizzare troppo da vicino tali rapporti. Ma il NICAP sciolse le sue riserve con il caso di Lonnie Zamora, uno dei pi\u00f9 attendibili casi incontri ravvicinati del terzo tipo, avvenuto nel 1964.\nStoria.\nAnni cinquanta.\nIl NICAP venne fondato il 24 ottobre, 1956 dal fisico Thomas Townsend. Il consiglio di amministrazione comprendeva diverse e importanti personalit\u00e0, tra cui Donald Keyhoe, Maggiore dell'USMC, un corpo della Marina statunitense, ed il Contrammiraglio Delmer S. Fahrney.\nAll'inizio del gennaio 1957, tuttavia, Brown mostrava una tale incompetenza finanziaria, che il consiglio di amministrazione chiese le sue dimissioni, ed elesse nuovo presidente Delmer Fahrney, il quale annunci\u00f2 in una conferenza stampa del 16 gennaio 1957 che gli UFO erano oggetti volanti sotto il controllo di esseri intelligenti, ma che non avevano origine n\u00e9 statunitensi, n\u00e9 sovietiche. La conferenza stampa ricevette dall'opinione pubblica maggior attenzione, grazie soprattutto all'autorit\u00e0 e al carisma di Fahrney. Nell'aprile del 1957, Fahrney rassegn\u00f2 le dimissioni, a causa di problemi personali. Si scopr\u00ec pi\u00f9 tardi che sua moglie era seriamente ammalata.\nInoltre Fanhey era preoccupato dei pettegolezzi e del ridicolo che il suo interesse per l'ufologia generava fra i suoi pari di grado nell'ambiente militare.\nVenne a sua volta eletto direttore del NICAP Keyhoe. Organizz\u00f2 mensilmente una newsletter, \"The U.F.O. Investigator\", mentre altre autorevoli figure si unirono al consiglio di amministrazione: il Vice Ammiraglio Roscoe H. Hillenkoetter, ex Direttore della CIA e il Generale della U.S.Army, Alber Coady Wedemeyer\nL'organizzazione disponeva di succursali e collegamenti locali disseminati per tutto il territorio degli Stati Uniti. Molti membri erano veri e propri appassionati, tra i quali vi era una consistente percentuale di professionisti, compresi giornalisti, personale militare, scienziati e medici. Uno dei principali obbiettivi del NICAP era una minuziosa e accurata investigazione dei rapporti sugli avvistamenti UFO, definiti dal Clark come \"incontri del primo tipo\".. Nel 1958, il NICAP crebbe fino a contare pi\u00f9 di 5.000 membri. La gestione finanziaria di Keyhoe era poco pi\u00f9 efficiente di quella di Brown, gestione che non gli imped\u00ec, nel corso degli anni, di rischiare pi\u00f9 volte la bancarotta. Come direttore, Keyhoe invi\u00f2 diverse lettere informali ai membri del NICAP, mettendoli sull'avviso dell'imminente collasso finanziario dell'organizzazione, e sollecitando fondi. Spesso, in accordo con Jerome Clark, Keyhoe pago con soldi personali diverse operazioni del NICAP.\nAnni sessanta.\nCon gli anni sessanta, crebbe la passione del pubblico Americano verso l'ufologia, e i membri del NICAP raggiunsero la ragguardevole cifra di 14.000 aderenti e questo afflusso di membri miglior\u00f2 considerevolmente le finanze del gruppo. Nel 1962 Hillenkoetter lasci\u00f2 il consiglio di amministrazione.\nNel 1964, il NICAP pubblic\u00f2 il libro: \"The UFO Evidence\", pubblicato da Richard H. Hall, un sommario di un centinaio di rapporti inspiegabili indagati gli investigatori del NICAP fino al 1963. Gli avvistamenti erano descritti con precisione, da specifiche categorie dei testimoni e da altre particolari evidenze. Per esempio, singoli capitoli erano riservati a testimonianze resa da personale militare, piloti ed esperti dell'aviazione, scienziati e ingegneri. Altri, invece erano riservati a dimostrare un evidente controllo intelligente sui mezzi osservati, mentre altri ponevano attenzione sulle evidenze fisiche o le interazioni degli effetti elettromagnetici: tracce radar, fotografie, suoni, effetti fisiologici, eccetera. Altre sezioni esaminavano i tracciati delle osservazioni, tra cui le descrizioni delle forme, dei colori, le manovre, il comportamento in volo e le concentrazioni di avvistamenti. Il libro \u00e8 ancora oggi considerato una pietra miliare, una preziosissima e autorevole fonte di informazioni, per lo studio del fenomeno ufo.\nIl NICAP inizialmente prest\u00f2 aiuto nelle investigazioni, nel momento in cui l'USAF, in collaborazione con l'Universit\u00e0 del Colorado, decise di formare tra il 1966 ed il 1968 il Condon Committee, per studiare il fenomeno UFO, ma ben presto Keyhole si rese conto del limitato ruolo che aveva il suo gruppo in tale collaborazione. Formalmente il NICAP agli inizi del 1968 era indipendente dal Condon Commitee. L'interesse della pubblica opinione verso l'ufologia venne pesantemente compromessa, a causa di un rapporto del Gruppo del Condon, in cui si concludeva che non vi era nulla di straordinario riguardo agli avvistamenti UFO, causando una emorragia di 5.000 membri del NICAP. L'anno 1960 vide l'ultimo sforzo di una certa rilevanza con due monografie: \"Stange Effect from UFOs\" e \"UFOs : A New Look\".\nIl numero di aderenti al NICAP croll\u00f2 bruscamente verso la fine degli anni sessanta, e Keyhoe si trov\u00f2 a fronteggiare la sua incompetenza finanziaria. L'attenzione di Keyhoe dal 1969 in poi si rivolse non pi\u00f9 ai militari, ma verso la CIA, quale sorgente di informazioni del cover up sugli UFO. Dal dicembre 1969 il consiglio di amministrazione del NICAP diretto dal colonnello\nJoseph Bryan III impose a Keyhoe le dimissioni. Bryan venne sospettato essere in realt\u00e0, un agente della CIA sotto copertura, e fondatore e direttore della divisione di guerra psicologica della CIA. Sotto la guida di Bryan, il NICAP sciolse i suoi gruppi locali e affiliati.. Successivamente, venne nominato direttore John L.Acuff.\nAnni settanta.\nI membri del NICAP continuarono a calare sia sotto la direzione di Acuff, che nella successiva, di Alan Hall. Da quel momento, l'organizzazione venne di fatto paralizzata a causa di lotte intestine, anche a causa di un non dimostrato coinvolgimento della CIA e di suoi agenti infiltrati. I motivi di questa affiliazione sono stati poi oggetto di accesi dibattiti.\nSolo Joseph Bryan III, colonnello in pensione dell'USAF, fu sospettato essere un infiltrato della CIA. Suo figlio C.D.B. Bryan, scrittore, rigett\u00f2 tale ipotesi, suggerendo che \"Chiunque conosca la storia del NICAP sa che quel gruppo non aveva bisogno di \"qualcuno\" che lo aiutasse a scomparire ; si \u00e8 semplicemente autodistrutto\". Riguardo al coinvolgimento di suo padre quale presunto infiltrato della CIA, Bryan scrive: \"La lealt\u00e0 di mio padre non \u00e8 da mettere in dubbio, e provo a volte imbarazzo per questo ... ma non credo che potesse aver assunto una posizione pubblica tale, allo scopo di soffocare l'interesse verso l'Ufologia\".. Il 1980 vide l'ultima newsletter del NICAP e l'organizzazione di sciolse ufficialmente un anno pi\u00f9 tardi. L'archivio di tutti gli avvistamenti UFO venne acquistato successivamente dal CUFOS (Center for UFO Studies)."}
{"id": "2626265", "revid": "1543377", "url": "https://it.wikipedia.org/wiki?curid=2626265", "title": "Fuente de Oro", "text": "Fuente de oro \u00e8 un comune della Colombia facente parte del dipartimento di Meta.\nIl centro abitato venne fondato da Esa\u00fa V\u00e9lez Real, Fautino Enciso, Abelardo Mojica e altri nel 1941, mentre l'istituzione del comune \u00e8 del 28 novembre 1960."}
{"id": "2626267", "revid": "767487", "url": "https://it.wikipedia.org/wiki?curid=2626267", "title": "Jevhen Cha\u010deridi", "text": "Carriera.\nNazionale.\nHa esordito con la nazionale ucraina il 10 ottobre 2009, contro l'.\nViene convocato per il in Francia."}
{"id": "2626268", "revid": "767487", "url": "https://it.wikipedia.org/wiki?curid=2626268", "title": "Granada (Meta)", "text": "Granada \u00e8 un comune della Colombia del dipartimento di Meta.\nAl censimento del 2005 possedeva una popolazione di 50.837 abitanti."}
{"id": "2626269", "revid": "287204", "url": "https://it.wikipedia.org/wiki?curid=2626269", "title": "Il mondo d'acqua", "text": "Il mondo d'acqua - Alla scoperta della vita attraverso il mare \u00e8 un saggio scientifico-divulgativo pubblicato nel 2006 dallo scrittore tedesco Frank Sch\u00e4tzing.\nIl libro \u00e8 il frutto delle ricerche sulla biologia marina effettuate dall'autore per la realizzazione del suo romanzo \"Il quinto giorno\"; resosi conto di aver poi utilizzato solo una piccola parte del materiale accumulato e spronato dal suo editore, nella prefazione Sch\u00e4tzing spiega di aver deciso di scrivere \"Il mondo d'acqua\" perch\u00e9 tutto il lavoro precedente non andasse sprecato e disperso.\nArgomento del saggio \u00e8 l'evoluzione della vita marina attraverso le varie ere, a partire dalla nascita dei primi organismi unicellulari fino ai nostri giorni."}
{"id": "2626271", "revid": "767487", "url": "https://it.wikipedia.org/wiki?curid=2626271", "title": "Christoph Marik", "text": "Ha vinto due coppe del mondo di specialit\u00e0 nel 2002 e nel 2003."}
{"id": "2626278", "revid": "106456", "url": "https://it.wikipedia.org/wiki?curid=2626278", "title": "Antonio Baldacci", "text": "Biografia.\nBaldacci comp\u00ec ancora giovanissimo il suo primo viaggio in Montenegro nel 1885; le spedizioni in terra balcanica, finalizzate principalmente allo studio della botanica, continuarono anche durante gli anni universitari trascorsi presso la facolt\u00e0 di Veterinaria dell'Universit\u00e0 di Bologna. Dopo la laurea in Zooiatria, conseguita nel 1891, e la libera docenza in Botanica e in Geografia, ottenute presso l'Universit\u00e0 di Bologna rispettivamente nel 1889 e nel 1901, divenne assistente presso l'Istituto botanico, dove rimase fino al 1902, quando si trasfer\u00ec a Roma per insegnare Geografia politica e coloniale presso la Scuola diplomatico-coloniale annessa all'Universit\u00e0.\nDurante gli anni passati nella capitale ebbe intense frequentazioni, oltre che con funzionari ministeriali e ambienti politici romani, anche con alcuni artisti ed intellettuali, quali Gabriele D'Annunzio, i pittori Giulio Aristide Sartorio e Francesco Paolo Michetti, il pittore e scultore Costantino Barbella.\nFu tra i promotori dell'inserimento in Italia dell'Eucalyptus, proveniente dall'area australe, poi ampiamente usato per la bonifica delle palude pontine e in Sardegna.\nNel frattempo la Societ\u00e0 Geografica Italiana, che gi\u00e0 nel 1891 aveva affidato a Baldacci l'incarico per la redazione di articoli da pubblicare sul proprio \"Bollettino\", dal 1894 (anno in cui egli divenne membro ordinario) al 1904 sovvenzion\u00f2 le sue spedizioni scientifiche mediante sussidi economici. Il bilancio dei viaggi fu di circa centomila piante raccolte, in parte di specie e variet\u00e0 allora sconosciute, e di numerosissimi articoli pubblicati su riviste quali \"Malpighia\", \"Nuovo Giornale Botanico Italiano\", \"Oesterreichische Botanische Zeitschrift\" (Vienna), \"Bulletin de l'Herbier Boissier\" (Ginevra).\nLe spedizioni in area balcanica non ebbero tuttavia un carattere esclusivamente scientifico, essendo collegate con l'attivit\u00e0 di promozione degli interessi nazionali italiani in quell'area e con la ricerca di nuove opportunit\u00e0 per instaurare rapporti commerciali tra l'Italia ed il Montenegro. Baldacci stesso intraprese con i fratelli Giovanni e Luigi, tra i primi anni del sec. XX e il primo conflitto mondiale, alcune iniziative imprenditoriali, finanziarie e commerciali.\nMor\u00ec a Bologna il 31 luglio 1950 e venne sepolto nel Cimitero monumentale della Certosa di Bologna\nGli incarichi istituzionali.\nTra il 1905 e il 1908 su incarico del Ministero della Pubblica Istruzione svolse alcuni studi a carattere etnografico e politico-sociale in Calabria (in particolare lo studio sulla questione silana pubblicato con il titolo \"Per la Sila\", 1906), Molise e Sicilia, dove nel 1907 ottenne la nomina a vice-direttore dell'Orto botanico e giardino coloniale di Palermo, ruolo tuttavia quasi solamente nominale, poich\u00e9 la sua presenza in sede fu di fatto sempre saltuaria.\nNel frattempo infatti aveva instaurato rapporti di collaborazione con il Ministero dell'Interno, in particolare con la Direzione generale di Pubblica Sicurezza per servizi straordinari nel Montenegro, di natura riservata, che lo portarono a svolgere in area balcanica missioni finalizzate all'analisi della situazione politica ed economica locale, alla costruzione di una rete di informatori locali e allo svolgimento di incontri a carattere politico-diplomatico.\nFra il 1916 e il 1920 Baldacci ricopr\u00ec numerosi incarichi di prestigio e responsabilit\u00e0: fu consulente civile della Ia Divisione navale e coordinatore degli informatori speciali a Valona per conto del Ministero della Marina (1916-1917), ispettore generale del Lloyd Triestino sulla piazza di Roma, direttore interinale dell'Agenzia generale di Roma, dirigente del Servizio di Pubblicit\u00e0 nel Regno per il medesimo Lloyd (1919-1920), capogruppo della Sezione Coloniale presso l'Ufficio storiografico della mobilitazione (1918). Partecip\u00f2 al movimento fiumano e tra il 1921 e il 1922 stabil\u00ec intensi e frequenti contatti con Gabriele D'Annunzio e personaggi a lui vicini, allo scopo di organizzare un'azione militare sulle coste del Montenegro per ottenere l'indipendenza del paese, che nel 1918 fu unito al Regno dei Serbi, Croati e Sloveni.\nL'attivit\u00e0 divulgativa.\nBaldacci si fece promotore del movimento per l'indipendenza del Montenegro presso le pi\u00f9 alte cariche dello stato, anche in qualit\u00e0 di presidente del Comitato italiano per l'indipendenza del Montenegro, carica che ricopr\u00ec nel 1922. Egli si dedic\u00f2 quasi esclusivamente alla causa montenegrina almeno fino al 1925, attraverso una vasta campagna di conferenze, articoli su riviste (principalmente \"Adriatico nostro\", diretta da Ercole Arturo Marescotti) e quotidiani a diffusione nazionale, spettacoli ed iniziative per la raccolta di fondi, partecipando anche all'organizzazione per la produzione e diffusione del film \"Non c'\u00e8 resurrezione senza morte\" (1922).\nDal 1925 Baldacci si occup\u00f2 soprattutto dell'Albania, non solo con la produzione autonoma di studi e pubblicazioni ma, a partire dal 1928, anche attraverso collaborazioni di ambito scientifico e politico con alcuni istituti locali: dal 1931 al 1939 (anno in cui l'Albania fu unita alla corona italiana) fu console generale onorario d'Albania in Bologna; dal 1942 fece parte del Consiglio direttivo del Centro studi Albania presso l'Accademia d'Italia; divenne membro dell'Istituto di studi albanesi di Tirana e consulente culturale della Luogotenenza generale in Albania fino al 1943, quando l'Albania fu occupata dalle truppe tedesche.\nNel dopoguerra Baldacci continu\u00f2 ad interessarsi alle questioni politiche italiane ed internazionali, allargando il proprio ambito di studio ai paesi dell'Europa settentrionale(Svezia, Groenlandia, Islanda), soprattutto sotto l'aspetto geologico, economico, culturale e del sistema dell'istruzione.\nVita privata.\nIl 7 marzo 1896 si un\u00ec in matrimonio con Carola (detta \"Carolina\") Morelli, dalla quale ebbe in seguito un'unica figlia, Laura.\nGli scritti.\nRimangono di lui circa 250 pubblicazioni, tra articoli apparsi in riviste e opere in volumi (tra cui si ricordano le opere principali: \"Itinerari albanesi\", Roma, Societ\u00e0 Geografica Italiana, 1917; \"L'Albania\", Roma, Istituto per l'Europa Orientale, 1929; \"Scritti Adriatici I\", Bologna, Compositori, 1943), le bozze dell'opera inedita \u00abLeonardo da Vinci e il mondo delle piante\u00bb, il ricchissimo archivio e la biblioteca personali, conservati presso la Biblioteca Comunale dell'Archiginnasio di Bologna, una delle pi\u00f9 vaste acquisizioni della biblioteca del recente passato e naturalmente le collezioni di piante conservate in musei italiani e stranieri."}
{"id": "2626279", "revid": "1305772", "url": "https://it.wikipedia.org/wiki?curid=2626279", "title": "Pok\u00e9mon Snap", "text": " \u00e8 un videogioco della serie \"Pok\u00e9mon\" sviluppato da HAL Laboratory e pubblicato nel 1999 da Nintendo per Nintendo 64. Il gioco \u00e8 stato successivamente convertito per Wii e Wii U.\nAl contrario dei videogiochi della serie Pok\u00e9mon pubblicati su console portatile e del precedente titolo \"Pok\u00e9mon Stadium\", distribuito sulla stessa piattaforma, in \"Pok\u00e9mon Snap\" sono assenti molti degli elementi da videogioco di ruolo. Nel gioco infatti non si impersona un allenatore di Pok\u00e9mon che deve affrontare palestre o la Lega Pok\u00e9mon. Lo scopo del gioco \u00e8 quello di fotografare i Pok\u00e9mon della prima generazione nel minor tempo possibile.\nIn base alle dichiarazioni di Satoru Iwata, originariamente \"Pok\u00e9mon Snap\" \u00abnon era un videogioco della serie Pok\u00e9mon\u00bb.\nTrama.\nIl Professor Oak chiede al fotografo Todd Snap di scattare alcune fotografie di Pok\u00e9mon nei rispettivi habitat naturali. Oltre ad essere dotato di una macchina fotografica, dotata di zoom, Todd potr\u00e0 usare del cibo per attrarre dei Pok\u00e9mon ed altri strumenti."}
{"id": "2626280", "revid": "93556", "url": "https://it.wikipedia.org/wiki?curid=2626280", "title": "Torbj\u00f8rn L\u00f8kken", "text": "Biografia.\nOriginario di Biri di Gj\u00f8vik e vincitore di medaglie iridate, Torbj\u00f8rn L\u00f8kken ottiene il suo primo risultato di rilievo in Coppa del Mondo il 15 dicembre 1984 a Planica nell'allora Jugoslavia giungendo 8\u00ba in una Gundersen. Il 13 dicembre 1986 conquista il suo primo successo individuale in Coppa del Mondo sulle nevi di Canmore in Canada.\nNel 1987 partecipa ai Mondiali di Oberstdorf, in Germania, aggiudicandosi due medaglie, l'oro nell'individuale e l'argento nella gara a squadre. Nella stessa stagione vince anche la Coppa del Mondo assoluta. Si congeda dall'attivit\u00e0 agonistica il 16 dicembre 1989 con un 9\u00ba posto ottenuto a St. Moritz, in Svizzera, in una Gundersen.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = individuale Gundersen\nNH = trampolino normale\nLH = trampolino lungo"}
{"id": "2626281", "revid": "767487", "url": "https://it.wikipedia.org/wiki?curid=2626281", "title": "L'uomo dagli occhi di ghiaccio", "text": "L'uomo dagli occhi di ghiaccio \u00e8 un film del 1971, diretto dal regista Alberto De Martino.\nTrama.\nAd Albuquerque, nel New Mexico, un ex senatore viene ucciso sotto casa. I sospetti cadono sul messicano Carlos Valdez, suo oppositore politico recentemente uscito dal carcere. Eddie Mills, giovane cronista dell'\"Albuquerque Sentinel\", indaga sull'accaduto, ottenendo la testimonianza della bella Ann Saxe, che dice di aver visto un complice di Valdez, un misterioso \"uomo dagli occhi di ghiaccio\", la sera dell'omicidio. Valdez viene condannato a morte, ma ulteriori indagini portano Mills, assistito dall'amico e collega John Hammond, a smascherare Ann, complice del vero assassino, Davis, l'editore del giornale, ricattato dal senatore per un affare di corruzione. Nonostante un astrologo predica a Mills una morte violenta prima della mezzanotte del giorno in cui, proprio a quell'ora, Valdez deve entrare nella camera a gas, il giornalista viene solo ferito da Davis, assicurato alla giustizia assieme ad Ann. Valdez pu\u00f2 cos\u00ec tornare in libert\u00e0."}
{"id": "2626286", "revid": "1522738", "url": "https://it.wikipedia.org/wiki?curid=2626286", "title": "La paura fa novanta XI-XX", "text": "La paura fa novanta (\"Treehouse of Horror\") \u00e8 una serie di episodi speciali de \"I Simpson\" che ricorrono in ogni stagione (tranne la prima) in occasione della festa di Halloween, il 31 ottobre. Questi episodi sono divisi in tre corti le cui trame non seguono il canone originale della serie. Negli episodi, infatti i protagonisti del cartone sono coinvolti in situazioni il cui genere va dall'horror alla fantascienza e al soprannaturale; spesso questi brevi episodi nascono come parodia di film appartenenti a questi generi.\nI normali personaggi interpretano ruoli speciali. Infatti, molto spesso, il ruolo del \"cattivo\" di turno (che pu\u00f2 per esempio essere uno zombie, un vampiro, o un serial killer) \u00e8 interpretato da personaggi che hanno qualche affinit\u00e0 con queste figure (un esempio \u00e8 il ruolo del signor Burns, che ha interpretato, fra gli altri, una parodia del conte Dracula) o ne differiscono totalmente (per esempio, Ned Flanders ha interpretato il Diavolo in persona in \"La paura fa novanta IV\"). Inoltre, solo in questi episodi speciali fanno la loro comparsa personaggi come i bizzarri alieni Kang e Kodos. Inoltre a differenza dalla serie qualunque personaggio persino un membro della famiglia Simpson pu\u00f2 morire.\nLa paura fa novanta XI.\nLa paura fa novanta XI (\"Treehouse of Horror XI\") \u00e8 l'undicesimo speciale di Halloween dei Simpson, andato in onda per la prima volta il 1\u00ba novembre 2000. L'episodio \u00e8 costituito da tre storie non collegate tra loro da una trama centrale.\nTrama.\nL\u00ec incontra il diavolo che infastidisce Homer come Nelson faceva con Bart, sfregandogli le nocche sulla testa.\nLa paura fa novanta XII.\nLa paura fa novanta XII (\"Treehouse of Horror XII\"), chiamato anche Lo speciale di Halloween dei Simpson XII, \u00e8 il primo episodio della tredicesima stagione della serie animata I Simpson, andato in onda per la prima volta il 6 novembre del 2001. \u00c8 il dodicesimo episodio della serie La paura fa novanta e, come tradizione, si articola in tre episodi non legati tra loro da un tema centrale.\nLa paura fa novanta XIII.\nLa paura fa novanta XIII (\"Treehouse of Horror XIII\"), chiamato anche Lo speciale di Halloween dei Simpson XIII, \u00e8 il primo episodio della quattordicesima stagione della serie animata I Simpson, andato in onda per la prima volta il 3 novembre del 2002. \u00c8 il tredicesimo episodio della serie La paura fa novanta e, come tradizione, si articola in tre episodi legati da un tema centrale.\nLa paura fa novanta XIV.\nLa paura fa novanta XIV (\"Treehouse of Horror XIV\") \u00e8 il quattordicesimo speciale di Halloween dei Simpson, nonch\u00e9 primo episodio della quindicesima stagione della serie; venne trasmesso originariamente il 2 novembre 2003. I tre segmenti non sono collegati fra loro, e Kang e Kodos fanno solo una breve comparsata nella sequenza introduttiva dell'episodio.\nLa paura fa novanta XV.\nLa paura fa novanta XV (\"Treehouse of Horror XV\") \u00e8 il quindicesimo speciale di Halloween dei Simpson, andato in onda per la prima volta il 7 novembre del 2004. Come accade negli speciali pi\u00f9 recenti, i tre segmenti non sono pi\u00f9 collegati tra loro da una storia-cornice.\nLa paura fa novanta XVI.\nLa paura fa novanta XVI (\"Treehouse of Horror XVI\") \u00e8 il sedicesimo speciale di Halloween dei Simpson, e come le versioni pi\u00f9 recenti i tre episodi sono indipendenti l'uno dall'altro.\nLa paura fa novanta XVII.\nLa paura fa novanta XVII (\"Treehouse of Horror XVII\") \u00e8 il diciassettesimo speciale di Halloween dei Simpson. I tre segmenti non sono collegati fra loro.\nLa paura fa novanta XVIII.\nLa paura fa novanta XVIII (\"Treehouse of Horror XVIII\") \u00e8 il diciottesimo special di halloween dei Simpson. \u00c8 diviso in tre parti, come di consueto non collegate tra loro.\nLa paura fa novanta XIX.\nLa paura fa novanta XIX (\"Treehouse of Horror XIX\") \u00e8 il diciannovesimo special di halloween dei Simpson, diviso in tre parti, come di consueto non collegate tra loro. \u00c8 andato in onda per la prima volta il 2 novembre 2008. Kang e Kodos appaiono solo nel terzo segmento, ma senza dialoghi.\nLa paura fa novanta XX.\nLa paura fa novanta XX (\"Treehouse of Horror XX\") \u00e8 il ventesimo special di halloween dei Simpson, diviso in tre parti, come di consueto non collegate tra loro."}
{"id": "2626288", "revid": "39900", "url": "https://it.wikipedia.org/wiki?curid=2626288", "title": "Torbjoern Loekken", "text": ""}
{"id": "2626289", "revid": "39900", "url": "https://it.wikipedia.org/wiki?curid=2626289", "title": "Fred-Boerre Lundberg", "text": ""}
{"id": "2626290", "revid": "767487", "url": "https://it.wikipedia.org/wiki?curid=2626290", "title": "Concerto per pistola solista", "text": "Concerto per pistola solista \u00e8 un film del 1970, diretto da Michele Lupo\nTrama.\nDurante una partita di golf un colpo scopre da sotto la sabbia la mano di un cadavere ed i poliziotti presenti al fatto annotano che si tratta del \"terzo delitto\" in pochi giorni ed iniziano a ricostruire la vicenda dall'inizio; alcuni giorni prima, a seguito della morte del ricchissimo duca inglese Henry Carter, erano giunti alla sua villa tutti i parenti, ognuno col proprio fardello di problemi e di speranze, che speravano di trarre vantaggio dalla dipartita dell'odiato patriarca, cui solo la nipote Barbara era stata vicina negli ultimi anni della sua vita ma un'amara sorpresa li attendeva all'apertura del testamento: tutte le sostanze sono state lasciate alla giovane nipote Barbara Worth mentre a tutti gli altri sono stati riservati solo perfidi commenti sulla condotta della loro vita.\nIl giorno dopo il maggiordomo della villa viene trovato morto, pugnalato alla schiena, e viene inviato da Scotland Yard l'ispettore Grey che, aiutato dal sergente Aloisius Thorpe, poliziotto del luogo e conoscente del duca che nel testamento gli ha riservato la cura delle rose, inizia le indagini ma, pochi minuti dopo il suo arrivo, Barbara viene fatta bersaglio di un colpo di pistola, fortunatamente andato a vuoto. I sospetti sembrano inizialmente cadere su Ted Collins, uomo dalla vita sregolata e con creditori pronti ad esigere denaro, ma questi viene trovato morto nella sua stanza con in mano la pistola usata per l'attentato a Barbara; l'apparente suicidio sembrerebbe chiudere il caso ma Thorpe scopre immediatamente che si tratta di una messinscena e che questo \u00e8 il secondo omicidio.\nMentre i due poliziotti sembrano brancolare nel buio gli ospiti forzati della villa portano in superficie la loro vera natura: Isabelle, moglie trascurata di Anthony Carter, sembra intrecciare una relazione con un uomo che le ha dato un passaggio per tornare a casa e che ella, per ringraziarlo, ha invitato a restare come ospite nella villa, Barbara sembra volere fare riaffiorare una storia del passato con Anthony, mentre Georgie, ragazzo dalla personalit\u00e0 deviata, incline allo scherzo macabro e succube della madre Gladys, sembra superare i suoi complessi con Pauline, giovane vedova di Ted; durante la notte tuttavia Thorpe viene colpito alla testa e tramortito, non prima di avere strappato un lembo di giacca al suo aggressore, mentre Pauline sembra sparita ma viene ritrovata, sotterrata nel campo da golf, dopo essere stata strangolata.\nI sospetti a quel punto cadono sull'ospite, fermato da due agenti della polizia stradale mentre si allontanava dalla villa, che ammette di avere aggredito Thorpe ma nega di essere l'autore dei tre delitti, sostenendo di avere passato la notte con Isabelle, la quale per\u00f2 smentisce, suscitando comunque la rabbia del marito, ma viene uccisa poco dopo da un colpo di fucile sparato dall'esterno e precisamente dalla torre dell'edificio dove il duca era solito passare tutto il suo tempo prima di morire, scagionando in questo modo l'ospite. Dopo il quarto delitto Thorpe ha un'intuizione e chiama tutti nella torre sostenendo di avere capito chi sia l'autore degli omicidi.\nAttendendo un'ora secondo lui prestabilita punta uno dei telescopi che si trovano sulla torre su Anthony da cui, al momento previsto da Thorpe, parte un colpo di fucile ma l'uomo viene salvato da Barbara che in questo modo rivela di essere lei l'assassina e che i delitti erano stati compiuti per diverse ragioni: il maggiordomo Peter era stato ucciso perch\u00e9 a conoscenza dell'esistenza del testamento originale, Ted e Pauline perch\u00e9 avevano visto in una fotografia il congegno da lei utilizzato per uccidere Isabelle e, in precedenza, per fare partire il colpo di pistola che l'aveva sfiorata, ed infine Isabelle, uccisa per gelosia in quanto Barbara era da sempre innamorata di Anthony e pensava che con la morte di lei avrebbe potuto finalmente coronare il suo sogno d'amore non ricambiato.\nIl caso \u00e8 chiuso ed i due poliziotti mentre si allontanano dalla villa, vedono Georgie a terra pugnalato; uno dei suoi macabri scherzi od un nuovo delitto? I due non intendono saperlo e si allontanano velocemente, forse verso Londra, dove l'ispettore ha promesso di portare l'ingegnoso sergente."}
{"id": "2626291", "revid": "404338", "url": "https://it.wikipedia.org/wiki?curid=2626291", "title": "Trapianto di cornea", "text": ""}
{"id": "2626294", "revid": "124333039", "url": "https://it.wikipedia.org/wiki?curid=2626294", "title": "Bojon", "text": "Bojon \u00e8 una frazione di 3.519 abitanti del comune di Campolongo Maggiore, che \u00e8 a sua volta parte della Citt\u00e0 metropolitana di Venezia.\nGeografia fisica.\nIl territorio di Bojon, totalmente pianeggiante come gli altri comuni della Laguna Veneta, confina a nord con il paese di \"Premaore\", a nord-est con Campagna Lupia, a est con la frazione di \"Santa Maria Assunta\", a sud-est con Corte, a ovest \u00e8 bagnato dalla Cunetta Brenta che lo separa da Campolongo Maggiore e a nord-ovest col paese di \"Sandon\".\nOrigini del nome.\nIl toponimo sembra derivare dal castello omonimo citato in documenti del 601. Un'altra possibilit\u00e0 \u00e8 che derivi dal termine veneto \"boja\", \"bogia\", che significa \"bolla\", in riferimento ad una bolla d'acqua che affiorava. Corre anche l'ipotesi, richiamata in alcuni libri di storia locale, che il toponimo possa derivare da \"boia\", nel senso di esecutore di sentenze capitali: la Repubblica Serenissima, nei tempi pi\u00f9 antichi , proprio in queste terre periferiche e povere avrebbe arruolato persone disposte a svolgere l'ufficio di giustizia capitale.\nStoria.\nSecondo alcune fonti e manufatti, Bojon, sarebbe originariamente nata attorno al X secolo a.C. Seppur con una certa primitivit\u00e0, si pu\u00f2 affermare che la civilt\u00e0 di Bojon (ovvero \"bojonara\") abbia circa 3.000 anni.\nL'identit\u00e0 della popolazione di Bojon \u00e8 molto forte e in passato diede adito a scaramucce con quella del capoluogo Campolongo Maggiore. La rivalit\u00e0, anche in senso etimologico, era alimentata dall'essere i territori delle due localit\u00e0 separati dal corso del fiume Brenta. Bojon si contraddistinse sempre per una maggiore \"ruralit\u00e0\" dei suoi abitanti, rispetto a Campolongo Maggiore, pi\u00f9 padovanizzata. Anche a livello politico, nella seconda met\u00e0 del Novecento la differenziazione rimase piuttosto netta: Bojon era roccaforte \"rossa\", Campolongo invece era un presidio \"bianco\". Anche in tempi pi\u00f9 recenti la differenza di colore politico, seppur molto meno marcata, \u00e8 rimasta.\nNel 1806, all'epoca del Regno d'Italia napoleonico Bojon divenne comune autonomo come Campolongo e Liettoli del Dipartimento del Brenta, per poi passare, nel 1807 al Dipartimento dell'Adriatico, che comprendeva Venezia. Nel 1815, quando il Veneto fu annesso all'Impero Asburgico, il comune di Bojon venne abolito e divenne parte del nuovo comune di Campolongo Maggiore che, nel 1831, contava 2.662 abitanti."}
{"id": "2626306", "revid": "393899", "url": "https://it.wikipedia.org/wiki?curid=2626306", "title": "Profilo utente", "text": "Un profilo utente \u00e8 un insieme di dati relativi a un utente di un sistema informatico: \u00e8 una fonte di dati relativa a tutte le informazioni dell'utente che possono essere impiegate per determinare il comportamento del sistema\".\"\nContenuti di un profilo.\nIn parole povere, in un'applicazione software, il profilo \u00e8 un \"contenitore\" che funziona come maschera: imposta un ambiente personalizzato e specifico in modo tale che l'utente (di un determinato profilio) viva e ritrovi la sua esperienza di utilizzo.\nIn aggiunta all'identificazione di base (per esempio, il nome utente o altri elementi anagrafici), un profilo utente pu\u00f2 contenere informazioni molto differenti, a seconda del contesto e delle necessit\u00e0 del sistema.\nTra queste informazioni possono rientrare :\nUn profilo utente pu\u00f2 dunque contenere dati sensibili, la cui raccolta deve avvenire rispettando gli aspetti legali relativi alla privacy individuale e che devono essere protetti con sistemi di sicurezza informatica adeguati.\nIl \"contesto\" dell'interazione \u00e8 a sua volta un'estensione del profilo utente e raccoglie informazioni complementari che consentono un miglior adattamento all'ambiente locale specifico dell'utente (per esempio, la dimensione e la risoluzione dello schermo, la disponibilit\u00e0 di uscite audio eccetera).\nUn profilo pu\u00f2 anche sincronizzarsi ad un account e, in questo modo, l'esperienza di utilizzo dell'utente sar\u00e0 ancor pi\u00f9 personalizzata e specifica.\nRappresentazione dei dati.\nI dati relativi a un profilo utente possono essere presentati in modi diversi a seconda delle esigenze. In generale sono immagazzinati in database o in tabelle associative del tipo attributo-valore, in cui ciascuna associazione rappresenta una propriet\u00e0 del profilo e in cui le propriet\u00e0 possono essere raggruppate in categorie.\nI valori memorizzati possono essere di qualsiasi tipo (numerici, alfanumerici, binari, ...), compreso anche di tipo probabilistico per i servizi avanzati o con elementi di intelligenza artificiale.\nApplicazioni.\nI profili utente vengono utilizzati in parecchi ambiti dell'informatica e consentono al sistema di fornire servizi personalizzati o adattati. Gli impieghi pi\u00f9 comuni sono:\nI dati del profilo possono essere elaborati a diversi gradi di complessit\u00e0, dai semplici controlli condizionali a calcoli probabilistici sofisticati (inferenza e filtri bayesiani).\nLe informazioni del profilo utente possono essere utilizzate anche per servizi di tipo comunitario o collaborativo, per far beneficiare il gruppo di informazioni individuali e viceversa. Un esempio sono i siti di \"e-commerce\" che suggeriscono articoli sulla base delle preferenze individuali e degli acquisti eseguiti dagli altri utenti.\nAcquisizione dei dati.\nA seconda del tipo di sistema, i dati di un profilo utente possono essere popolati:\n\u00c8 possibile inoltre definire un profilo a partire da un profilo-modello o da un profilo esistente, che viene copiato e poi adattato. Questo approccio consente la definizione centralizzata di caratteristiche standardizzate e facilmente adattabili.\nEsempio di un profilo utente.\nUn tipico esempio di profilo pu\u00f2 essere quello di un utente di Wikipedia.\nOgni utente registrato \u00e8 associato a:"}
{"id": "2626308", "revid": "1380268", "url": "https://it.wikipedia.org/wiki?curid=2626308", "title": "Maxime Gonalons", "text": "Caratteristiche tecniche.\nNel 2010 \u00e8 stato inserito nella lista dei migliori calciatori nati dopo il 1989 stilata da Don Bal\u00f3n. Gonalons \u00e8 un mediano in grado di giocare davanti alla difesa, recuperare palloni e dettare i tempi della manovra grazie a una buona tecnica di base. Intelligente tatticamente e dotato di un grande senso della posizione, predilige la fase difensiva rispetto a quella offensiva ma sa farsi rispettare anche in area avversaria, soprattutto nel gioco aereo. \u00c8 dotato anche di un buon dribbling nello stretto, grazie ad un controllo di palla eccelso ed un'agilit\u00e0 che gli permette cambi di direzione improvvisi. Ha un gran tiro dalla distanza ed \u00e8 capace di impensierire il portiere anche dai 30/35 metri. \u00c8 dotato di grande personalit\u00e0 e si prende spesso la responsabilit\u00e0 di verticalizzare, ha un carattere da leader e da trascinatore.\nCarriera.\nClub.\nGli esordi ed il Lione.\nMuove i primi passi della carriera calcistica nel Villefranche, quindi nel 2000, all'et\u00e0 di 11 anni, viene tesserato dal settore giovanile del Lione. Milita in tutte le categorie giovanili e vince, da capitano, il campionato francese delle squadre riserve. Nel luglio del 2008 viene colpito da un'infezione da staphylococcus aureus e rischia l'amputazione di una gamba. Superato il problema, nell'estate del 2009 firma il primo contratto da professionista e viene inserito nella prima squadra del club.\nEsordisce da professionista il 25 agosto 2009 nella gara di ritorno dei preliminari di Champions League contro l', subentrando al minuto 73 della partita a J\u00e9r\u00e9my Toulalan, mentre il 12 settembre successivo debutta in Ligue 1 contro il Lorient. Il 20 ottobre, nella sua seconda apparizione nella fase a gironi di Champions League, segna il gol del momentaneo 1-1 contro il Liverpool al 72', gara poi vinta dai francesi per 2-1 ad Anfield. Il 25 gennaio 2010 prolunga il suo contratto con il Lione fino al 30 giugno 2014. Il 7 ottobre 2011 firma un nuovo prolungamento del contratto fino al 30 giugno 2016. A partire dalla stagione 2011-2012, sotto la guida del tecnico R\u00e9mi Garde, diventa un punto fermo della squadra.\nIl 29 aprile 2012 vince il primo trofeo in carriera, la Coppa di Francia, grazie alla vittoria per 1-0 nella finale contro il Quevilly. Il 28 luglio successivo bissa questo successo vincendo anche la Supercoppa di Francia contro il Montpellier, gara nella quale indossa per la prima volta la fascia di capitano per la concomitante assenza di Lisandro L\u00f3pez e scavalcando nelle gerarchie Cris in contrasto con la societ\u00e0.\nL'11 gennaio 2013 viene ufficialmente designato capitano della squadra.\nFino al 2017 ha giocato con la sua squadra di origine pi\u00f9 di 334 partite, piazzandosi all\u2019ottavo posto dei calciatori con pi\u00f9 presenze nella storia del club e vincendo una Coppa e una Supercoppa di Francia. Ha segnato 13 gol in casa e 12 in trasferta col Lione.\nRoma e prestito al Siviglia.\nIl 30 giugno 2017 viene acquistato dalla Roma per 5 milioni di euro. Esordisce con la maglia giallorossa il 20 settembre 2017 giocando da titolare nella partita in trasferta a (0-4), sfida valida per la quinta giornata di campionato. Il 27 settembre 2017 esordisce da titolare in Champions League contro il Qaraba\u011f.\nIl primo anno in maglia giallorossa delude complessivamente le aspettative ed il 20 agosto 2018, Gonalons viene ceduto in prestito secco al Siviglia, per rimpiazzare il connazionale Nzonzi (divenuto nel frattempo nuovo giocatore della Roma, trasferimento che ha reso di fatto Gonalons un esubero dei giallorossi). Debutta con il club andaluso il 23 agosto seguente, nella gara di andata del turno preliminare di Europa League contro il Sigma Olomouc. Il 26 agosto arriva invece l'esordio nella Liga, nel match casalingo contro il Villarreal. Il 30 agosto successivo, nella gara di ritorno contro il Sigma Olomouc, Gonalons trova la sua prima ed unica marcatura nell'esperienza iberica. A causa di un duplice infortunio che pregiudica la condizione fisica del francese, impedendogli di disputare buona parte della stagione, a fine stagione non viene rinnovata la presenza di Gonalons al Siviglia, ed il giocatore fa quindi ritorno alla Roma.\nGranada.\nIl 2 settembre 2019, Gonalons viene ceduto in prestito con obbligo di riscatto al . Esordisce con gli spagnoli il 21 settembre seguente, nel match di campionato contro il . Il 22 gennaio 2020, il francese sigla la sua prima rete con gli iberici, nel match di coppa del Re contro il (1-3). L'11 agosto 2020, il club andaluso ufficializza il riscatto del francese, con conseguente accordo fino al 2023.\nNazionale.\nMilita nelle rappresentative giovanili francesi Under-19 (7 presenze) e Under-21 (6 presenze)\nL'11 novembre 2011 esordisce in nazionale maggiore, convocato dal CT francese Laurent Blanc, in un'amichevole contro gli Stati Uniti giocata a Parigi. Quattro giorni dopo colleziona la seconda presenza con la maglia dei \"Blues\" in un'altra amichevole contro il Belgio.\nNon convocato per l'Europeo 2012, il nuovo selezionatore Didier Deschamps lo convoca per la prima gara della sua gestione, l'amichevole giocata il 15 agosto 2012 contro l', nella quale viene schierato dal primo minuto. Il 16 ottobre successivo \u00e8 titolare anche contro la nelle qualificazioni al Mondiale 2014.\nIl 13 maggio 2014 viene inserito come riserva nei 30 pre-convocati in vista dei Mondiali 2014.\nStatistiche.\nPresenze e reti nei club.\n\"Statistiche aggiornate al 29 settembre 2021.\""}
{"id": "2626317", "revid": "767487", "url": "https://it.wikipedia.org/wiki?curid=2626317", "title": "Frank Ferera", "text": "Fu attivo con apprezzate registrazioni discografiche tra il 1915 e il 1930. Fu la prima \"star\" della musica hawaiana ed influenz\u00f2 molti altri artisti anche di genere blues.\nBiografia.\nNato da Frank e Maria Ferreira, di origine portoghese ed emigrati nel XIX secolo alle Hawaii, mostr\u00f2 fin da piccolo il proprio talento imparando presto a suonare la steel guitar e l'ukulele. Intorno al 1890 fu influenzato dalle prime registrazioni discografiche di musicisti hawaiani.\nIntorno al 1905 decise di intraprendere la carriera di musicista muovendo i primi passi nel mondo musicale delle Hawaii, influenzato dall'avvento della steel guitar, la chitarra dalle corde d'acciaio, con cui Joseph Kekuku aveva gi\u00e0 compiuto una tourn\u00e9e negli Stati Uniti registrando al contempo il primo album di musica hawaiana.\nNel 1914 emigr\u00f2 negli Stati Uniti in vista della Panama-Pacific International Exposition di San Francisco in programma l'anno successivo. Nel 1916 si spos\u00f2 con Eva Perkins ma il matrimonio dur\u00f2 poco e i due dopo breve tempo divorziarono.\nPoco tempo dopo si spos\u00f2 a Seattle con Helen Greenus (in arte Helen Louise), anch'essa cantante e pi\u00f9 giovane di lui di un paio di anni. Assieme alla moglie effettu\u00f2 numerose tourn\u00e9e, prendendo parte a spettacoli di vaudeville. Ferera e Greenus furono scritturati dalla Columbia Records, casa discografica con la quale incisero numerosi singoli.\nPer la Edison Record Ferera incise quello che \u00e8 stato probabilmente il suo brano pi\u00f9 celebre: \"St. Louis Blues\"."}
{"id": "2626318", "revid": "86774374", "url": "https://it.wikipedia.org/wiki?curid=2626318", "title": "Jenna", "text": ""}
{"id": "2626320", "revid": "767487", "url": "https://it.wikipedia.org/wiki?curid=2626320", "title": "Distretto di Ika", "text": "Il era uno dei distretti della prefettura di Shiga, in Giappone.\nPrima della soppressione, ne facevano parte i comuni di Kinomoto, Nishiazai, Takatsuki e Yogo. Il 1\u00ba gennaio del 2010, queste quattro municipalit\u00e0 sono state assorbite dalla citt\u00e0 di Nagahama e, a partire da tale data, il distretto di Ika ha cessato di esistere."}
{"id": "2626322", "revid": "1573940", "url": "https://it.wikipedia.org/wiki?curid=2626322", "title": "Distretto di Inukami", "text": "Il \u00e8 uno dei distretti della prefettura di Shiga, in Giappone.\nAttualmente fanno parte del distretto i comuni di K\u014dra, Taga e Toyosato."}
{"id": "2626323", "revid": "281901", "url": "https://it.wikipedia.org/wiki?curid=2626323", "title": "Muso rognoso", "text": ""}
{"id": "2626326", "revid": "281901", "url": "https://it.wikipedia.org/wiki?curid=2626326", "title": "Nettodarus brevirostris", "text": ""}
{"id": "2626329", "revid": "1573940", "url": "https://it.wikipedia.org/wiki?curid=2626329", "title": "Distretto di Funai", "text": "Il \u00e8 uno dei distretti della prefettura di Ky\u014dto, in Giappone.\nAttualmente fa parte del distretto solo il comune di Ky\u014dtamba."}
{"id": "2626332", "revid": "767487", "url": "https://it.wikipedia.org/wiki?curid=2626332", "title": "Bimong", "text": "Bimong (hang\u016dl: \ube44\ubabd) \u00e8 un film del 2008 scritto e diretto da Kim Ki-duk, presentato fuori concorso al Torino Film Festival 2008.\nJoe Odagiri recita in giapponese mentre Lee Na-yeong in coreano, per rimarcare la sensazione onirica che il film vuole trasmettere.\nTrama.\nJin si sveglia da un sogno, dove causa un incidente stradale, scoprendo che l'incidente \u00e8 realmente avvenuto. La polizia sospetta una donna, Ran, sebbene neghi il suo coinvolgimento poich\u00e9 stava dormendo per tutto il tempo. Traspare che mentre Jin sogna, Ran agisce alla stessa maniera da sonnambula.\nCuriosit\u00e0.\nL'attrice protagonista Lee Na-yeong \u00e8 quasi morta durante una scena nella quale ha simulato un suicidio per impiccagione. Questo incidente ha traumatizzato ma anche spronato il regista a girare \"Arirang\", film del 2011 in stile documentario."}
{"id": "2626333", "revid": "726373", "url": "https://it.wikipedia.org/wiki?curid=2626333", "title": "Synodus saurus", "text": "Il pesce lucertola (Synodus saurus) \u00e8 un pesce di mare della famiglia Synodontidae.\nDistribuzione e habitat.\nSi tratta di una specie diffusa nei settori tropicali e subtropicali di entrambi i lati dell'Oceano Atlantico, tra Gibilterra e l'Africa tropicale sulla costa est e tra le Bermuda e le Antille compreso il mar dei Caraibi su quella americana. \u00c8 presente anche nel mar Mediterraneo ed \u00e8 abbastanza comune nei mari italiani, specie in alcune zone. Raro nel mar Adriatico.\nQuesta specie frequenta esclusivamente fondi sabbiosi ma solo raramente lo si trova lungo le spiagge, preferisce i piccoli spiazzi sabbiosi tra uno scoglio e l'altro.\nDescrizione.\nQuesto pesce ha una bocca molto grande che supera nettamente l'occhio, che \u00e8 piccolo e posto assai in avanti. La bocca \u00e8 fornita di molti denti acuminati di dimensioni diverse l'uno dall'altro. Il corpo \u00e8 piuttosto allungato, a sezione circolare, il profilo dorsale non \u00e8 interrotto all'altezza della testa e si mantiene quasi rettilineo. La pinna dorsale abbastanza avanzata e c'\u00e8 una piccola pinna adiposa all'altezza della pinna anale. La pinna caudale \u00e8 biloba. Le pinne pettorali sono abbastanza piccole mentre le pinne ventrali sono pi\u00f9 grandi e poste pi\u00f9 indietro.\nIl colore del dorso \u00e8 grigio sabbia o bruno, spesso con barre verticali indistinte sui fianchi ed alcune linee longitudinali azzurre o chiare. Il ventre \u00e8 bianco, l'occhio \u00e8 rosso o dorato. Una linea dorata segue la linea laterale.\nPu\u00f2 superare i 35 cm ma la taglia media \u00e8 di 15-18 cm.\nRiproduzione.\nAvviene in estate, le uova e le larve sono pelagiche.\nAlimentazione.\n\u00c8 predatore e caccia pesciolini ed invertebrati.\nBiologia.\nSi tratta di un pesce notturno, molto diffidente di giorno quando basta un piccolo movimento per farlo infossare nella sabbia.\nPesca.\nSi cattura con le reti costiere e con le lenze innescate con vermi e crostacei. Talvolta abbocca alle lenze a traina. Le carni sono saporite, apprezzate soprattutto nel sud Italia. Di solito viene consumato in zuppa."}
{"id": "2626336", "revid": "1573940", "url": "https://it.wikipedia.org/wiki?curid=2626336", "title": "Distretto di Kuse", "text": "Il \u00e8 uno dei distretti della prefettura di Ky\u014dto, in Giappone.\nAttualmente fa parte del distretto solo il comune di Kumiyama."}
{"id": "2626338", "revid": "281901", "url": "https://it.wikipedia.org/wiki?curid=2626338", "title": "Pesce lucertola", "text": "Pesce lucertola \u00e8 un nome comune attribuito a due specie di pesco ossei marini della famiglia Synodontidae:"}
{"id": "2626340", "revid": "1573940", "url": "https://it.wikipedia.org/wiki?curid=2626340", "title": "Distretto di Otokuni", "text": "Il \u00e8 uno dei distretti della prefettura di Ky\u014dto, in Giappone.\nAttualmente fa parte del distretto solo il comune di \u014cyamazaki."}
{"id": "2626342", "revid": "1573940", "url": "https://it.wikipedia.org/wiki?curid=2626342", "title": "Distretto di S\u014draku", "text": "Il \u00e8 uno dei distretti della prefettura di Ky\u014dto, in Giappone.\nAttualmente fanno parte del distretto i comuni di Kasagi, Minamiyamashiro, Seika e Wazuka."}
{"id": "2626344", "revid": "287204", "url": "https://it.wikipedia.org/wiki?curid=2626344", "title": "Il coperchio del mare", "text": " \u00e8 un romanzo della scrittrice giapponese Banana Yoshimoto, scritto nel 2004.\nTrama.\nDopo aver terminato gli studi a Tokyo, Mari decide di lasciare la vita frenetica della capitale per tornare al suo paese natale. Un posto in riva al mare circondato da montagne, un tempo popolato da turisti e ricco di attivit\u00e0 commerciali, ma ora solo una realt\u00e0 fatta di tristezza e di abbandono: il mare, inquinato dalle fabbriche tanto da distruggerne la fauna e la flora, non offre pi\u00f9 ai ristoratori e ai pescatori la materia prima del loro lavoro e, per un paese che vive proprio di pesca, questo significa una inesorabile fuga dei turisti, l'allontanamento dei giovani in cerca di un futuro ed un lento quanto inevitabile declino della citt\u00e0. In questo paesaggio, dove la malinconia avvolge i pochi abitanti che sono rimasti in paese, Mari decide di aprire un chiosco di granite, la sua passione da sempre. Le sue sono delle granite particolari: non ci sono i tradizionali gusti ricavati dagli sciroppi industriali, ma sono preparate usando i frutti delicati e tipici del territorio.\nMentre Mari \u00e8 impegnata a far funzionare la sua nuova attivit\u00e0, sua madre decide di ospitare per l'estate Hajime, la figlia di una sua cara amica che, dopo aver perso sua nonna, sta passando un periodo molto difficile. \u00c8 cos\u00ec che il mondo di Mari e quello di Hajime si incontrano. La prima, una ragazza molto forte e combattiva, decisa a contribuire al miglioramento del suo paese e la seconda, una ragazza gracile e fragilissima, sfigurata nel volto e nel corpo sin dall'infanzia a causa di un incendio.\nFa da perfetto contorno un terzo personaggio molto particolare del libro: il mare, una distesa che porta in s\u00e9 la ricchezza dei pesci e dei coralli, ma anche il ricordo di un periodo di abbondanza ormai passato; quel mare che mette in moto il sangue e i pensieri di Mari e Hajime, alimentando le loro aspettative e sedando le loro piccole delusioni, per poi donare alle due ragazze il sollievo necessario per ricominciare una nuova vita.\nAltri progetti.\nDal libro \u00e8 stato tratto l'omonimo film (\u6d77\u306e\u3075\u305f Umi no futa) nel 2015 per la regia di Keisuke Toyoshima."}
{"id": "2626345", "revid": "1573940", "url": "https://it.wikipedia.org/wiki?curid=2626345", "title": "Distretto di Tsuzuki", "text": "Il \u00e8 uno dei distretti della prefettura di Ky\u014dto, in Giappone.\nAttualmente fanno parte del distretto i comuni di Ide e Ujitawara."}
{"id": "2626346", "revid": "287204", "url": "https://it.wikipedia.org/wiki?curid=2626346", "title": "Dream (gruppo musicale)", "text": ""}
{"id": "2626347", "revid": "1573940", "url": "https://it.wikipedia.org/wiki?curid=2626347", "title": "Distretto di Yosa", "text": "Il \u00e8 uno dei distretti della prefettura di Ky\u014dto, in Giappone.\nAttualmente fanno parte del distretto i comuni di Ine e Yosano."}
{"id": "2626358", "revid": "767487", "url": "https://it.wikipedia.org/wiki?curid=2626358", "title": "Pierre Vilar", "text": "Egli \u00e8 considerato una delle massime autorit\u00e0 sullo studio della storia della Spagna, sin nel periodo dell'Ancien R\u00e9gime che per l'et\u00e0 moderna nonch\u00e9 per la storia economica e sociale in generale. Come marxista ha criticato il crollo dell'Unione Sovietica. \u00c8 stato lo storico pi\u00f9 importante nella la storiografia catalana partire dalla seconda met\u00e0 del XX secolo, dopo la morte di Jaume Vicens Vives.\nOttenne il dottorato di ricerca in storia alla Sorbona, di cui divenne professore nel 1965. Fu membro della \u00c9cole des Hautes \u00c9tudes en Sciences Sociales di Parigi. Vilar \u00e8 ha ricevuto la laurea \"honoris causa\" dalle Universit\u00e0 di Barcellona e Valencia. Il \"Centro de Estudios de Historia Moderna\" di Barcellona prende il suo nome. Ha ricevuto, tra gli altri, i premi Ramon Llull e Elio Antonio de Nebrija, la Gran Croce dell'Ordine Civile di Alfonso X il Saggio e la \"Medalla d'Or de la Generalitat de Catalunya\" nel 2000.\nCome studente ha studiato con Jean-Paul Sartre e Paul Nizan. Fu discepolo di Ernest Labrousse, si interess\u00f2 di metodologia della storia, difendendo la teoria della storia totale dal punto di vista materialista. Stimolato da Maurice Legendre (di orientamento politico completamente diverso), viaggi\u00f2 in Spagna nel 1929. Insegn\u00f2 alla scuola francese a Barcellona tra il 1934 e il 1957, ad eccezione del periodo della guerra civile spagnola e la seconda guerra mondiale (durante quest'ultima dando per lo pi\u00f9 lezioni ai suoi compagni prigionieri). Con questa lunga interruzione, durante i suoi soggiorni, ricerc\u00f2 e scrisse la sua tesi di dottorato, \"Catalogna nella Spagna moderna\" (1962), la sua grande opera in tre volumi di circa seicento pagine ciascuno, considerato un classico della storiografia e modello di sintesi regionale, che \"ha ricevuto tutti gli elogi, dai comunisti a Jordi Pujol\", ha ricordato Eliseu Climent, editore delle sue memorie \"Pensar hist\u00f3ricamente\" (Tres i Quatre, 1995). La sua breve storia, ma influente \"Historia de Espa\u00f1a\" \u00e8 stato un best seller, anche prima che fosse legalmente autorizzata la vendita, che era vietata durante il regime di Franco, ed \u00e8 rimasta ad essere ampiamente usata negli ambienti didattici e in quelli progressisti negli anni Settanta e Ottanta del XX secolo."}
{"id": "2626360", "revid": "547992", "url": "https://it.wikipedia.org/wiki?curid=2626360", "title": "Gioia Scola", "text": "Biografia.\nInizia la propria carriera come attrice di fotoromanzi, per poi vincere il concorso di bellezza \"Miss Teen Ager\" ed approdare al cinema nel 1978 nel film \"Suggestionata\" di Alfredo Rizzo. Seguono numerosi ruoli in diverse pellicole italiane di quegli anni, come: \"I predatori di Atlantide\" (1983), \"Conquest\" (1983), \"Anemia\" (1986), \"Ferragosto OK\" (1986), \"Yuppies 2\" (1986), \"Sensi\" (1986), \"Sotto il vestito niente II\" (1987), \"Per sempre\" (1987) e \"Nel giardino delle rose\" (1990). Nel 1987, all'apice della sua popolarit\u00e0, compare anche su Playboy Italia.\nProcedimenti giudiziari.\nNel 1995 Scola viene iscritta nella lista degli indagati relativi ad un traffico di droga fra Napoli e Roma, in cui sono coinvolti altri personaggi pubblici come Paolo Berlusconi e Giovanni Goria. L'attrice viene arrestata per cinque mesi, di cui due agli arresti domiciliari. Nel 1996 viene rinviata a giudizio, insieme ad altri imputati Al termine del processo, il 31 gennaio 2007 viene assolta in quanto il fatto non sussiste. Da questa esperienza l'attrice trae l'ispirazione per scrivere la sceneggiatura del film \"Malefemmene\" del 2001 con Giovanna Mezzogiorno."}
{"id": "2626365", "revid": "767487", "url": "https://it.wikipedia.org/wiki?curid=2626365", "title": "Chronicles (video)", "text": "Chronicles \u00e8 una raccolta di video musicali del gruppo rock canadese Rush, che va dal 1977 al 1987. Fu inizialmente pubblicata in videocassetta nel 1990, e ne esiste una versione con contenuto simile distribuita in CD e cassetta. \"Chronicles\" fu successivamente ristampata in DVD singolo il 25 settembre 2001 in America ed il 3 maggio 2004 in Europa. Esiste anche una versione DVD+2CD pubblicata il 22 marzo 2005."}
{"id": "2626371", "revid": "767487", "url": "https://it.wikipedia.org/wiki?curid=2626371", "title": "Il sole di Montecassino", "text": "Il sole di Montecassino \u00e8 un film del 1945 diretto da Giuseppe Maria Scotese\nSoggetto tratto da un'opera originale di Diego Fabbri.\n\u00c8 conosciuto anche con il titolo San Benedetto dominatore dei barbari.\nTrama.\nFebbraio 1944: alcuni civili fuggono dal bombardamento di Montecassino (raffigurato con filmati reali dei cinegiornali della seconda guerra mondiale). Uno dei profughi, guardando impotente mentre l'abbazia di Montecassino viene rasa al suolo, grida \u00abDio ci ha abbandonato!\u00bb. Un monaco dal monastero replica che non \u00e8 vero: spiega infatti che anche durante la caduta dell'Impero romano d'Occidente a seguito delle invasioni barbariche, in mezzo a devastazioni uguali a quelle della seconda guerra mondiale, Dio riform\u00f2 nella fede un uomo come San Benedetto da Norcia, che seppe risollevare l'umanit\u00e0 dalla desolazione e dalla miseria e la cui santit\u00e0 contribu\u00ec a restaurare la civilt\u00e0 europea.\nA questo punto, il film compie un flashback indietro fino al 500 d.C., quando Benedetto da Norcia, nobile romano destinato a una carriera da avvocato, ma deluso dalle vacuit\u00e0 e inutilit\u00e0 della sua esistenza priva di ideali, lascia il suo patrimonio patrizio privilegiato e si ritira in una grotta, per pregare e meditare in solitudine, disposto a vivere secondo il Vangelo. A poco a poco riunisce una comunit\u00e0 di confratelli, e dedica tutta la sua vita all'insegnamento delle discipline cristiane, diventando santo in questo processo e compiendo diversi miracoli per la gloria di Dio: infatti passano molti anni e dal suo eremo presso Subiaco riesce a mettere pace nelle locali comunit\u00e0 in guerra fra loro, e successivamente fra queste e i Goti invasori. Pi\u00f9 tardi, raccolti intorno a s\u00e9 alcuni compagni, decide di fondare sul monte presso Cassino una grande abbazia destinata a diventare un centro per la cristianit\u00e0 e un messaggio di pace.\nIncassi.\nIncasso accertato sino a tutto il 31 dicembre 1952: \u00a3 48.000.000.\nManifesti e locandine.\nI manifesti del film per l'Italia furono realizzati dal pittore cartellonista Anselmo Ballester."}
{"id": "2626375", "revid": "991694", "url": "https://it.wikipedia.org/wiki?curid=2626375", "title": "Shizuka Hattori", "text": ""}
{"id": "2626381", "revid": "729019", "url": "https://it.wikipedia.org/wiki?curid=2626381", "title": "Circoscrizione francofona", "text": "La Circoscrizione francofona \u00e8 una delle tre circoscrizioni elettorali del Belgio per l'elezione del Parlamento europeo. Attualmente, elegge 9 eurodeputati utilizzando il metodo d'Hondt, con rappresentanza proporzionale.\nEstensione.\nLa circoscrizione corrisponde in generale alla comunit\u00e0 francofona del Belgio, ma gli elettori di Bruxelles-Halle-Vilvoorde possono scegliere se votare per una lista del collegio francese o di quello fiammingo."}
{"id": "2626382", "revid": "326822", "url": "https://it.wikipedia.org/wiki?curid=2626382", "title": "Yonro", "text": ""}
{"id": "2626388", "revid": "287204", "url": "https://it.wikipedia.org/wiki?curid=2626388", "title": "Lea (film)", "text": ""}
{"id": "2626392", "revid": "386574", "url": "https://it.wikipedia.org/wiki?curid=2626392", "title": "Punisher - War Zone", "text": ""}
{"id": "2626415", "revid": "300067", "url": "https://it.wikipedia.org/wiki?curid=2626415", "title": "Nazionale di pallacanestro femminile del Canada", "text": "La nazionale femminile di pallacanestro del Canada, selezione dei migliori giocatori di pallacanestro di nazionalit\u00e0 canadese, rappresenta il Canada nelle competizioni internazionali di pallacanestro organizzate dalla FIBA. \u00c8 gestita dalla Basketball Canada.\nStoria.\nLa nazionale canadese, anche se rappresentante di un Paese di non eccelsa tradizione cestistica, ha raggiunto nel passato un buon livello tecnico, che le ha consentito di salire sul podio nei massimi Tornei internazionali. A testimonianza di ci\u00f2, il ciclo d'oro iniziato a cavallo fra gli anni settanta e gli anni ottanta, periodo durante il quale il team nazionale ha vinto due bronzi mondiali ed ha partecipato alle olimpiadi terminando al sesto e quarto posto.\nDa l\u00ec in poi, un calo tecnico, che se non le ha impedito di marcar presenza alle massime manifestazioni internazionali, non le ha pi\u00f9 permesso di salire sul podio.\nAi Campionati Americani, \u00e8 andata a medaglia 10 volte vincendo 7 bronzi e 1 argento, con gli ori del 1995 e del 2015."}
{"id": "2626423", "revid": "838137", "url": "https://it.wikipedia.org/wiki?curid=2626423", "title": "Circoscrizione germanofona", "text": "La Circoscrizione germanofona \u00e8 una delle tre circoscrizioni elettorali del Belgio, per l'elezione del Parlamento europeo. Attualmente, elegge un solo europarlamentare con il sistema secondo il quale chi ottiene pi\u00f9 voti, ottiene il seggio.\nLa circoscrizione germanofona \u00e8 la pi\u00f9 piccola circoscrizione elettorale del Parlamento europeo, con un elettorato (aggiornato alle elezioni del 2004) di soli 46.914 persone. Dato che il collegio germanofono elegge un solo eurodeputato, il vincitore \u00e8 colui che ottiene il maggior numero di preferenze all'interno della circoscrizione; questo fatto rende il collegio germanofono una delle due circoscrizioni europee senza rappresentanza proporzionale, insieme alla circoscrizione Cuiavia-Pomerania in Polonia.\nEstensione.\nIl collegio corrisponde alla comunit\u00e0 germanofona del Belgio."}
{"id": "2626427", "revid": "1310927", "url": "https://it.wikipedia.org/wiki?curid=2626427", "title": "Dream On", "text": ""}
{"id": "2626429", "revid": "196390", "url": "https://it.wikipedia.org/wiki?curid=2626429", "title": "Vicer\u00e9 del Regno di Napoli", "text": ""}
{"id": "2626432", "revid": "339392", "url": "https://it.wikipedia.org/wiki?curid=2626432", "title": "Sagra dell'Uva", "text": ""}
{"id": "2626436", "revid": "767487", "url": "https://it.wikipedia.org/wiki?curid=2626436", "title": "Aliabad (Hunza)", "text": "Aliabad (urdu:\u0639\u0644\u06cc \u0622\u0628\u0627\u062f ) \u00e8 un centro abitato del distretto di Hunza situato nei Gilgit-Baltistan del Pakistan."}
{"id": "2626438", "revid": "599013", "url": "https://it.wikipedia.org/wiki?curid=2626438", "title": "Religiose del Santissimo Sacramento", "text": "Le Religiose del Santissimo Sacramento, dette di Valence (in francese \"Religieuses du Saint-Sacrament de Valence\"), sono un istituto religioso femminile di diritto pontificio: le suore di questa congregazione pospongono al loro nome la sigla R.S.S.\nStoria.\nLa congregazione venne fondata a Boucieu-le-Roi il 30 novembre 1715 da Pierre Vigne (1670-1740) insieme alla sua penitente Marguerite de Nozi\u00e8res: in origine erano chiamate suore del Calvario, sia per il crocifisso che indossavano, sia perch\u00e9 guidavano i pellegrini nella pratica della \"Via Crucis\"; il riferimento al Santissimo Sacramento venne aggiunto al loro titolo nel 1721. Alexandre Milon, vescovo di Valence, approv\u00f2 la compagnia il 22 agosto 1739.\nLe attivit\u00e0 delle suore includevano la cura dei malati e dei poveri e soprattutto l'istruzione e l'educazione cristiana della giovent\u00f9: prima della Rivoluzione francese gestivano circa quaranta scuole riconosciute da Luigi XVI con lettere patenti del 1787.\nDissolta durante la Rivoluzione, la congregazione venne ricostituita nel 1804 ed ebbe come sede principale l'ex abbazia di San Giusto, presso Romans: conobbe un periodo di grande fioritura sotto il generalato di madre Saint Joseph Bouvaret (superiora dal 1852 al 1897), considerata una seconda fondatrice della congregazione, durante il quale le religiose aprirono case in Italia e Inghilterra.\nVerso la fine del XIX secolo l'istituto arriv\u00f2 a contare circa 800 suore, ma le leggi anticongregazioniste francesi del 1903 causarono la chiusura di tutte le loro scuole in patria: le Religiose del Santissimo Sacramento sopravvissero in Francia come ospedaliere, ma molte preferirono partire per il Brasile, dove la congregazione conobbe un notevole sviluppo.\nLa congregazione ricevette il pontificio decreto di lode il 5 gennaio 1863 e le sue costituzioni vennero approvate definitivamente dalla Santa Sede il 27 giugno 1885.\nIl fondatore \u00e8 stato beatificato da papa Giovanni Paolo II in Piazza San Pietro a Roma il 3 ottobre 2004.\nAttivit\u00e0 e diffusione.\nLe Religiose del Santissimo Sacramento si dedicano principalmente all'istruzione e all'educazione cristiana della giovent\u00f9.\nSono presenti in Europa (Francia, Irlanda, Italia, Regno Unito, Spagna), in Brasile e in Tanzania; la sede generalizia \u00e8 a Valence, in Francia.\nAl 31 dicembre 2008 l'istituto contava 272 religiose in 42 case."}
{"id": "2626452", "revid": "486946", "url": "https://it.wikipedia.org/wiki?curid=2626452", "title": "Juan Alfonso Enriquez de Cabrera", "text": ""}
{"id": "2626455", "revid": "223320", "url": "https://it.wikipedia.org/wiki?curid=2626455", "title": "Allie Crandell", "text": ""}
{"id": "2626461", "revid": "1573940", "url": "https://it.wikipedia.org/wiki?curid=2626461", "title": "Aliabad", "text": "Aliabad in persiano \u0639\u0644\u06cc \u0622\u0628\u0627\u062f indica"}
{"id": "2626469", "revid": "27547244", "url": "https://it.wikipedia.org/wiki?curid=2626469", "title": "Provincia dell'Afghanistan", "text": ""}
{"id": "2626471", "revid": "27547269", "url": "https://it.wikipedia.org/wiki?curid=2626471", "title": "Rapimento di Aldo Moro", "text": ""}
{"id": "2626473", "revid": "27547308", "url": "https://it.wikipedia.org/wiki?curid=2626473", "title": "Principi di Paliano", "text": ""}
{"id": "2626479", "revid": "729019", "url": "https://it.wikipedia.org/wiki?curid=2626479", "title": "Giovanni I del Viennois", "text": "Origine.\nGiovanni, secondo il \"De Allobrogibus libri novem\", era il figlio maschio primogenito del delfino del Viennois e conte di Albon, conte di Grenoble, di Oisans, di Brian\u00e7on, di Embrun e di Gap, Ghigo VII e della Signora di Faucigny, Beatrice, che, secondo il documento n\u00b0 407 del \"Peter der Zweite Graf von Savoyen, Markgraf in Italien, sein Haus und seine Lande\", dello storico, Ludwig Wurstenberger, era l'unica figlia del Conte di Savoia, Conte di Richmond e Lord guardiano dei cinque porti, Pietro II e, come ci conferma il documento n\u00b0 583 del \"Peter der Zweite Graf von Savoyen, Markgraf in Italien, sein Haus und seine Lande\", dello storico, Ludwig Wurstenberger, della Signora di Faucigny, Agnese, che era la figlia primogenita di Aimone II, signore di Faucigny (discendente dai Signori di Faucigny e dai Conti di Ginevra) e della moglie di cui non si conoscono n\u00e9 il nome n\u00e9 gli ascendenti.Ghigo VII del Viennois, secondo il \"De Allobrogibus libri novem\", era il figlio maschio primogenito del delfino del Viennois e conte di Albon, conte di Grenoble, di Oisans e di Brian\u00e7on e conte consorte di Embrun e di Gap, Andrea Ghigo VI e di Beatrice di Monferrato, che, ancora secondo il \"De Allobrogibus libri novem\", era figlia del Marchese del Monferrato, Guglielmo VI (1173 \u2013 1225) e di Berta di Clavesana(1180 \u2013 1224) che secondo il \"Regesto dei Marchesi di Saluzzo\" era figlia di Bonifacio Marchese di Clavesana, citato come suocero di Guglielmo; Beatrice era sorella di Bonifacio II del Monferrato.\nBiografia.\nIl 27 giugno 1267, suo padre, Ghigo VII (\"Guigo Dalphinus, Vienn. et Albonis comitis\"), fece testamento, disponendo che il suo erede sarebbe stato il figlio maschio primogenito, Giovanni (\"Johannem filium meum eredem mihi\"), citando anche le due figlie femmine (\"Annam et Catharinam filias meas\") e la moglie (\"Beatrix uxor mea\").\nSuo padre, Ghigo VII, mor\u00ec nel dicembre 1269 e gli succedette Giovanni, il figlio maschio primogenito, sotto la reggenza della madre, Beatrice di Faucigny.\nAlla morte del padre, Giovanni aveva circa sei anni. La madre, Beatrice, mantenne la reggenza per circa quatto anni, sino al 1273, quando si spos\u00f2 in seconde nozze col Visconte di B\u00e9arn Gastone VII di Moncade, che era vedovo di Mathe di Matha (\u20201270 o 1273), viscontessa di Marsan; il contratto di matrimonio fu redatto il 2 aprile 1273.\nDopo il matrimonio della madre, la reggenza fu affidata al Duca di Borgogna e re titolare di Tessalonica, Roberto II di Borgogna.\nGiovanni mor\u00ec nel 1282, a causa di una brutta caduta da cavallo, mentre attraversava il fiume M\u00e9noge (); sua madre, Beatrice, decise di fondare a sud della citt\u00e0 di Taninges, una certosa per accogliere le spoglie di Giovanni e pregare per la sua anima: la certosa di M\u00e9lan () a Faucigny fu terminata nel 1288 ed accolse le spoglie di Giovanni.I titoli di Giovanni erano passati alla sorella, Anna (1255 \u2013 1298), che secondo il volere testamentario del padre, in caso di morte del fratello, senza eredi, era divenuta delfina del Viennois e contessa d'Albon, maritata dal 1273 a Umberto I de la Tour-du-Pin (1240 \u2013 1307), che govern\u00f2 assieme lei ed al quale furono trasferiti tutti possedimenti ed il nome della casata del Viennois.\nMatrimonio e discendenza.\nNel 1280, Giovanni aveva sposato spos\u00f2 Bona di Savoia (1275 \u2013 1293 circa), che, secondo lo storico francese, Samuel Guichenon, nel suo \"Histoire g\u00e9n\u00e9alogique de la royale maison de Savoie\", era la figlia femmina primogenita del Conte di Savoia, Conte d'Aosta e Moriana Amedeo V di Savoia e della di lui prima moglie, Sibilla de Baug\u00e9,(1255 \u2013 1294).La sposa al momento della morte di Giovanni, aveva circa sette anni, per cui non poteva avergli dato alcun erede. Di Giovanni non si conosce alcuna discendenza."}
{"id": "2626488", "revid": "92723", "url": "https://it.wikipedia.org/wiki?curid=2626488", "title": "Ahmedabad (disambigua)", "text": ""}
{"id": "2626515", "revid": "599013", "url": "https://it.wikipedia.org/wiki?curid=2626515", "title": "Ivajlo Andonov", "text": "Carriera.\nClub.\nHa giocato con Pirin Blagoevgrad, CSKA Sofia, Albacete, Arminia Bielfeld, Lokomotiv Sofia e Union Berlino.\nNazionale.\nTra il 1991 ed il 1997 ha giocato 5 partite con la Nazionale bulgara, partecipando ai Mondiali 1994."}
{"id": "2626522", "revid": "27547764", "url": "https://it.wikipedia.org/wiki?curid=2626522", "title": "Beliziane", "text": ""}
{"id": "2626527", "revid": "785863", "url": "https://it.wikipedia.org/wiki?curid=2626527", "title": "Fagiolino (personaggio)", "text": "Beans \u00e8 un personaggio Warner Bros. della serie a cartoni animati Looney Tunes. Ideato da Leon Schlesinger, \u00e8 apparso per la prima volta nel cortometraggio \"Piccoli artisti\" (\"I Haven't Got a Hat\") uscito il 9 marzo 1935."}
{"id": "2626531", "revid": "729019", "url": "https://it.wikipedia.org/wiki?curid=2626531", "title": "New Albany (Indiana)", "text": "New Albany \u00e8 una citt\u00e0 degli Stati Uniti d'America, capoluogo della Contea di Floyd, nello Stato dell'Indiana.\nLa popolazione era di 37.603 abitanti nel censimento del 2000."}
{"id": "2626532", "revid": "126257", "url": "https://it.wikipedia.org/wiki?curid=2626532", "title": "Corso Sempione", "text": "Corso Sempione \u00e8 un'importante strada radiale di Milano.\nStoria.\nAperta nel 1801 come primo tronco della \"strada per il Sempione\" (realizzata in et\u00e0 napoleonica per collegare Milano a Parigi), si presenta come un largo viale alberato e rettilineo, prospetticamente puntato sull'Arco della Pace, secondo la moda neoclassica. Il progetto ha evidenti riferimenti agli Champs-Elys\u00e9es di Parigi. Sfocia nell'attuale Piazza Firenze, originariamente \"rond\u00f2\" per le carrozze dei nobili.\nCaratteristiche.\nCorso Sempione ha origine dall'omonima porta nelle mura, aperta per l'occasione, e si dirige verso nord-ovest.\nLa penetrazione urbana dell'asse, pur prevista, non fu mai realizzata: l'area adibita a piazza d'armi continu\u00f2 infatti ad essere adibita a tale uso fino a fine Ottocento, sostituita quindi dal Parco Sempione, e il prolungamento del corso all'interno della citt\u00e0 fu realizzato anch'esso a fine Ottocento, secondo un disegno pi\u00f9 modesto.\nVerso la campagna, il corso Sempione terminava al \"rond\u00f2 Biraghi\" , l'attuale piazza Firenze, realizzato per consentire l'inversione delle carrozze dei nobili a passeggio, secondo gli usi del tempo. Pi\u00f9 oltre, nella localit\u00e0 \"Cagnola\", l'attuale Piazzale Accursio, la strada si biforcava, confluendo con due brevi tronchisulle preesistenti strade Gallaratese e Varesina.\nCon la restaurazione austriaca l'asse del Sempione perse importanza, sostituito dall'asse diretto verso nord-est, in direzione della Villa di Monza (attuali corso Venezia, corso Buenos Aires e viale Monza); dopo l'Unit\u00e0 d'Italia il corso Sempione venne addirittura tagliato a livello da due linee ferroviarie: nel 1870 quella per Vigevano (soppressa poi nel 1931) e nel 1879 quella per Saronno (portata in trincea nel 1929). In seguito all'elettrificazione delle tranvie urbane, avvenuta negli ultimi anni del XIX secolo, fu necessario costruire due cavalcaferrovia tranviari.\nAttualmente il corso possiede una carreggiata centrale, percorsa da un intenso traffico automobilistico, e due controviali laterali, separati da due strisce di verde pubblico.\nUn progetto dell'arch. \u00c1lvaro Siza prevedeva la soppressione della carreggiata centrale, da adibirsi anch'essa a giardino; tale intervento, mai realizzato, doveva essere compreso nel sistema di riqualificazione delle strade cittadine dirette all'area dell'Expo 2015 (la cosiddetta \"via di terra\").\nQui ha sede il centro di produzione TV della RAI Radiotelevisione Italiana.\nEdifici notevoli.\nSul lato sinistro:\nSul lato destro:"}
{"id": "2626533", "revid": "38120", "url": "https://it.wikipedia.org/wiki?curid=2626533", "title": "Egghead", "text": ""}
{"id": "2626541", "revid": "124377537", "url": "https://it.wikipedia.org/wiki?curid=2626541", "title": "Fabrizio Bucci", "text": "Biografia.\nDiplomato presso l'Accademia nazionale d'arte drammatica, debutta come attore teatrale, per poi recitare anche per il cinema e soprattutto per la televisione, in varie fiction di carattere religioso: \"Maria Goretti\", \"Don Bosco\", \"San Pietro\", \"Giovanni Paolo II\", \"L'inchiesta\", in cui interpreta Ges\u00f9, \"Chiara e Francesco\" e \"Paolo VI - Il Papa nella tempesta\".\nHa interpretato sul piccolo schermo il ruolo del co-protagonista Iacopo Vincenzi nella prima stagione di \"Terra ribelle\", fiction della regista Cinzia TH Torrini; nella seconda stagione viene sostituito dall'attore spagnolo Iv\u00e1n Gonz\u00e1lez. Legge vari brani sugli audiolibri della collana \"Phonostorie\". Nel 2007 recita in mondovisione alcuni brani sacri in occasione dell'Agor\u00e0 dei giovani a Loreto, alla presenza di Sua Santit\u00e0 Benedetto XVI.\nCollegamenti esterni.\nFabrizio Bucci su Antonio Genna, www.antoniogenna.net https://www.antoniogenna.net/doppiaggio/voci/vocifbucci.htm"}
{"id": "2626544", "revid": "729019", "url": "https://it.wikipedia.org/wiki?curid=2626544", "title": "Stazione di Cisternino", "text": "La stazione di Cisternino \u00e8 la stazione ferroviaria della linea Adriatica posta nel territorio di Pozzo Faceto, frazione di Fasano. Entra in funzione nel 1925 con la denominazione originale di \"Fasano sud\" per poi diventare definitivamente \"Cisternino\" nel 1957."}
{"id": "2626547", "revid": "599013", "url": "https://it.wikipedia.org/wiki?curid=2626547", "title": "Ancelle del Santissimo Sacramento", "text": "Le Ancelle del Santissimo Sacramento (in francese \"Servantes du Tr\u00e8s-Saint-Sacrement\") sono un istituto religioso femminile di diritto pontificio: le suore di questa congregazione, dette Sacramentine, pospongono al loro nome la sigla S.S.S.\nStoria.\nLa congregazione venne fondata a Parigi il 25 maggio 1858 da Pierre-Julien Eymard (1811-1868) insieme a Marguerite Guillot (1815-1885) come ramo femminile dell'istituto dei Sacerdoti del Santissimo Sacramento, per la preparazione dei fanciulli alla prima Comunione.\nVenne approvata nel giugno del 1858 dal cardinale Morlot, arcivescovo di Parigi; ricevette l'approvazione definitiva da papa Pio IX il 21 luglio 1871 e l'8 maggio 1885 papa Leone XIII ne approv\u00f2 le costituzioni.\nPadre Eymard, beatificato nel 1925 da papa Pio XII, fu proclamato santo da papa Giovanni XXIII il 9 dicembre 1962.\nAttivit\u00e0 e diffusione.\nLe Ancelle del Santissimo Sacramento si dedicano all'adorazione perpetua del Santissimo Sacramento esposto, alla propagazione della devozione eucaristica e alla catechesi.\nSono presenti in Europa (Francia, Italia, Paesi Bassi), nelle Americhe (Brasile, Canada, Stati Uniti d'America), in Asia (Filippine, Vietnam), in Australia e in Repubblica del Congo; la sede generalizia \u00e8 a Sherbrooke, in Canada.\nAl 31 dicembre 2008 l'istituto contava 308 religiose in 28 case."}
{"id": "2626548", "revid": "2091899", "url": "https://it.wikipedia.org/wiki?curid=2626548", "title": "Kinugasa (incrociatore)", "text": "Il \u00e8 stato un incrociatore pesante della Marina imperiale giapponese, seconda e ultima unit\u00e0 appartenente alla classe Aoba e cos\u00ec chiamato dall'omonimo monte. Fu varato dal cantiere navale di K\u014dbe nell'ottobre 1926.\nPrescelto quale nave ammiraglia della 5\u00aa Divisione incrociatori, oper\u00f2 dal 1927 e per buona parte degli anni trenta nelle acque cinesi. Rimase in riserva dal settembre 1937 all'ottobre 1940 per estesi lavori di ricostruzione e ammodernamento che lo dotarono di un impianto motore completamente nuovo e apparati di controllo del tiro migliorati. Dall'agosto 1941 permanentemente in seno alla 6\u00aa Divisione incrociatori (con l', il , il \"Furutaka\"), non fece in tempo ad appoggiare la rapida conquista dell'isola di Guam ma copr\u00ec nei primi mesi del 1942 le operazioni anfibie nipponiche nelle isole Salomone e in Nuova Guinea. Nel maggio 1942 prese parte marginale alla battaglia del Mar dei Coralli, senza essere in grado assieme alle altre unit\u00e0 della divisione di impedire la distruzione della portaerei leggera \"Shoho\". In cantiere nel mese di giugno, torn\u00f2 a luglio nel settore delle Salomone; poco dopo, agli inizi d'agosto, gli statunitensi sbarcarono su Guadalcanal e il \"Kinugasa\" fu tra le navi che il viceammiraglio Gun'ichi Mikawa condusse nella feroce battaglia dell'isola di Savo, con lo scopo di annientare la flotta anbifia d'invasione, infine mancato.\nPartecip\u00f2 alla battaglia di Capo Speranza nella notte tra l'11 e il 12 ottobre 1942 e fu una delle poche unit\u00e0 giapponesi che si sottrasse al combattimento con danni contenuti. Il mese successivo, nella notte del 13 novembre, bombard\u00f2 con altri incrociatori l'aeroporto Henderson in mano statunitense, quindi riprese la rotta di ritorno. In mattinata, per\u00f2, la squadra giapponese fu individuata e attaccata alcune volte nella mattinata del 14 novembre: il \"Kinugasa\" fu bersaglio di almeno quattro siluri e una bomba uccise il suo comandante. La nave infine affond\u00f2, con l'equipaggio decimato, non lontano dall'Isola di Rendova.\nCaratteristiche.\nIl \"Kinugasa\" formava insieme all' la classe omonima di incrociatori pesanti, destinata alla ricognizione offensiva e pensata come contrasto delle classi di incrociatori pesanti Hawkins (in forza alla Royal Navy) e Omaha (entrata in servizio con la United States Navy). Inizialmente anche tali due navi erano state impostate secondo le caratteristiche della precedente classe Furutaka, ma lo stato maggiore generale della marina impose alcuni cambiamenti in corso di costruzione, ossia l'adozione di un nuovo tipo di torri e di una catapulta per aerei, che non poterono essere implementati sulle due unit\u00e0 della classe Furutaka. Il \"Kinugasa\" presentava una lunghezza di 185,17 metri, una larghezza massima di 17,58 metri e un pescaggio di 5,66 metri. Il dislocamento standard arrivava a tonnellate.\nLa corazzatura lungo tutta la cintura era spessa 76\u00a0mm e inclinata a 9\u00b0; per il ponte interno era spessa 35\u00a0mm e 48\u00a0mm per il ponte di coperta; i magazzini principali erano dotati di corazzature spesse 51\u00a0mm per le pareti e 35\u00a0mm per il tetto; il locale macchine del timone variava tra i 13\u00a0mm e i 25\u00a0mm; le torrette erano corazzate con 25\u00a0mm d'acciaio mentre le barbette erano spesse 57\u00a0mm. Infine, a differenza della classe Furutaka, la torre di comando ebbe corazzature da 36\u00a0mm. La difesa contro i siluri sotto la linea di galleggiamento era costituita da una struttura a tubo cava e non corazzata, disposta lungo il margine inferiore di tutta la cintura, e da una paratia interna longitudinale che doveva limitare l'allagamento a un solo lato dello scafo. Nel complesso la corazzatura fu giudicata sufficiente per resistere ai proietti navali da 152\u00a0mm sparati tra i 12.000 e i 15.000 metri di distanza.\nL'armamento principale dell'incrociatore era composto da sei cannoni Type 3 modello 2 da 203\u00a0mm lunghi 50 calibri (L/50), installati in tre torrette binate (due a prua e una a poppa); come ulteriore arma antinave furono aggiunti sei paia di tubi lanciasiluri fissi che protudevano dallo scafo. L'armamento antiaereo consisteva in quattro pezzi Type 10 da 120\u00a0mm L/45 su affusto individuale.\nIl sistema di propulsione era formato da dodici caldaie disposte in sette sale, che alimentavano quattro gruppi di turbine a ingranaggi a vapore per una potenza totale di shp; a ogni gruppo era vincolato un albero motore con elica. L'autonomia era di miglia a una velocit\u00e0 media di 14 nodi e la velocit\u00e0 massima eccedeva di poco 35 nodi. L'equipaggio contava cinquanta ufficiali e 607 marinai. A bordo erano infine portati due idrovolanti che venivano lanciati da una catapulta \"Kure\" Type 2, modello 5 e ripresi da argani.\nNell'ottobre 1938 entr\u00f2 nel cantiere di Sasebo per un ciclo di ammodernamento, durato sino all'ottobre 1940. Le torri furono rimpiazzate con il pi\u00f9 recente modello E2 ma furono mantenuti i pezzi Type 3 da 203\u00a0mm; la difesa antiaerea fu incrementata con quattro impianti binati di cannoni Type 96 da 25\u00a0mm L/60 sistemati a quadrato a mezzanave e con due impianti binati di mitragliatrici pesanti Type 93 da 13,2\u00a0mm davanti alla plancia. Furono poi implementati due impianti quadrinati di tubi lanciasiluri brandeggiabili (uno per fiancata) con una scorta di sedici ordigni Type 93 da 610\u00a0mm, di grande efficacia. La sovrastruttura anteriore fu del tutto ricostruita e ci\u00f2 permise di alloggiarvi sistemi di controllo del tiro pi\u00f9 moderni per tutte le armi di bordo. Il dislocamento standard aument\u00f2 a tonnellate e quello a pieno carico a tonnellate, il che increment\u00f2 il pescaggio dello scafo; per rimediare i cilindri anti-siluro al di sotto della linea di galleggiamento furono allargati e riempiti con tubi stagni. Il sistema di propulsione fu reimpostato su dieci caldaie Kanpon che alimentavano quattro turbine a ingranaggi a vapore, ognuna delle quali era vincolata a un albero motore dotato di elica. La potenza totale erogata era di \u00a0shp e il deposito combustibile (la cui capienza era stata aumentata) conteneva fino a tonnellate di olio combustibile, che garantiva un'autonomia di miglia a una velocit\u00e0 media di 14 nodi ( chilometri a 27\u00a0km/h); la velocit\u00e0 di punta era scesa a 33 nodi a causa dello scafo pi\u00f9 largo e del peso aggiunto (562 tonnellate).\nServizio operativo.\nVaro e primi anni.\nL'incrociatore pesante \"Kinugasa\" fu ordinato nell'anno fiscale edito dal governo giapponese nel 1923. La sua chiglia fu impostata nel cantiere navale di K\u014dbe, di propriet\u00e0 della Kawasaki, il 23 gennaio 1924 e il varo avvenne il 24 ottobre 1926; fu completato il 30 settembre 1927. Fu scelto quale nave ammiraglia della 5\u00aa Divisione incrociatori e nel 1928 divenne la prima nave da guerra della marina imperiale a disporre di una catapulta per aerei. Nel 1928 e 1929 serv\u00ec nelle acque cinesi, passando anche nei ranghi della 6\u00aa e 7\u00aa Divisione incrociatori, e negli anni trenta continu\u00f2 a operare sulle coste del continente; nel settembre 1937 fu posto in riserva.\nAppena rientrato in servizio dopo la massiccia opera di ricostruzione, il \"Kinugasa\" fu assegnato permanentemente alla 6\u00aa Divisione incrociatori del contrammiraglio Aritomo Got\u014d, che comprendeva anche gli incrociatori pesanti \"Aoba\" (ammiraglia), e \"Furutaka\"; la divisione era a sua volta parte della 1\u00aa Flotta del viceammiraglio Shir\u014d Takasu. Il 20 agosto 1941 l'incrociatore pass\u00f2 al comando del capitano Masao Sawa.\n1941-1942.\nIl 2 dicembre 1941, all'\u00e0ncora nella baia dell'isola di Hahajima nell'arcipelago delle Ogasawara, ricevette il messaggio in codice \"Niitakayama nobore 1208\", che indicava l'inizio imminente dell'attacco di Pearl Harbor e l'apertura delle ostilit\u00e0 sul fronte dell'Oceano Pacifico. La 6\u00aa Divisione incrociatori salp\u00f2 il 4 dicembre alla volta di Guam, unico possedimento statunitense nelle isole Marianne, che tuttavia dopo due giorni di bombardamenti aerei fu invasa e conquistata nelle prime ore del 10 dicembre, tre giorni dopo il riuscito bombardamento di Pearl Harbor; la 6\u00aa Divisione incrociatori fece dunque rotta sulla grande base navale di Truk (isole Caroline) giungendovi a sera. Il 13 dicembre riprese il mare per scortare assieme ad altre unit\u00e0 le portaerei \"Soryu\" e \"Hiryu\", distaccate per agevolare la conquista dell'Isola di Wake rallentata dall'imprevista resistenza statunitense. L'isola fu infine occupata il 23 dicembre.\nDal 10 al 18 gennaio 1942 la 6\u00aa Divisione incrociatori rimase a Truk, poi part\u00ec per coprire l'assalto anfibio a Rabaul in Nuova Britannia (operazione O), avvenuto con successo il 23 gennaio; garant\u00ec dunque le operazioni per la conquista di Kavieng (Nuova Irlanda) avvenute poco dopo e quindi torn\u00f2 nell'appena conquistata Rabaul. Il 1\u00ba febbraio la 6\u00aa Divisione incrociatori salp\u00f2 d'urgenza in seguito a un rapido raid aeronavale statunitense sul protettorato nipponico delle isole Marshall, che aveva danneggiato varie navi: il 4 febbraio era presso l'isolotto di Roi-Namur nell'atollo Kwajalein e il 6 si ancor\u00f2 all'isola di Kwajalein ma, poich\u00e9 le Task force 17 (contrammiraglio Frank Fletcher) e 8 (contrammiraglio William Halsey) si erano gi\u00e0 allontanate, fece rotta per Truk raggiungendola il 10 febbraio. Il 20 febbraio la 6\u00aa Divisione incrociatori meno lo \"Aoba\" cerc\u00f2 invano di intercettare la Task force 11 del contrammiraglio Wilson Brown che, avvistata vicino a Rabaul, rinunci\u00f2 ad attaccarla; il 23 il \"Kinugasa\", il \"Furutaka\" e il \"Kako\" rientrarono alla base. Il 2 marzo la 6\u00aa Divisione si spost\u00f2 a Rabaul (raggiunta il 5) dove si un\u00ec alle forze della 4\u00aa Flotta del viceammiraglio Shigeyoshi Inoue assemblate per l'invasione di Lae-Salamaua (operazione \"SR\"), due piccoli centri dotati di aeroporti sulla costa settentrionale della Nuova Guinea. Lo sbarco riusc\u00ec senza ostacoli ma le TF 11 e 17, che si erano riunite nel Mar dei Coralli a sud dell'isola, colpirono pesantemente i trasporti nipponici e anche alcune unit\u00e0 da guerra; il \"Kinugasa\" e gli altri incrociatori della 6\u00aa Divisione non subirono danni. Accompagnato dagli incrociatori leggeri \"Tatsuta\" e componenti la 18\u00aa Divisione incrociatori, il \"Kinugasa\" con gli altri tre incrociatori pesanti tocc\u00f2 il 9 marzo l'ancoraggio di Buka su Bougainville e l'11 gett\u00f2 le \u00e0ncore a Rabaul; il 14 marzo le due divisioni ripresero il mare, stazionarono dal 15 al 17 a Buka e il 18 raggiunsero lo Stretto Moewe nei pressi di Kavieng. Qui rimasero fino al 26 marzo, quando salparono con destinazione Rabaul che fu raggiunta il giorno successivo. Il 28 le due divisioni partirono nuovamente e protessero gli sbarchi nelle isole Shortland, avvenuti il 30 marzo, e a Kieta sulla costa orientale dell'isola di Boungainville, verificatisi il 31 marzo. Giunte a Rabaul gi\u00e0 il 1\u00ba aprile 1942, la 6\u00aa e la 18\u00aa Divisione fecero il pieno di nafta e ripartirono immediatamente: sostarono dal 2 al 5 aprile nello stretto Moewe, poi il 7 aprile raggiunsero l'isola di Manus nell'arcipelago dell'Ammiragliato. L'8 aprile fecero rotta su Truk dove dal 10 al 30 aprile tutti gli incrociatori furono sottoposti a revisione.\nNella seconda met\u00e0 di aprile il Gran Quartier generale imperiale ordin\u00f2 di iniziare l'operazione Mo, la conquista di Tulagi nelle isole Salomone, delle isole Louisiade e di Port Moresby nella Nuova Guinea meridionale. La 6\u00aa Divisione fu assegnata alla scorta della portaerei leggera \"Shoho\" assieme alla 18\u00aa Divisione incrociatori, al cacciatorpediniere \"Sazanami\" e alla petroliera \"Iro\"; tale squadra rispondeva agli ordini del contrammiraglio Got\u014d e doveva difendere la piccola forza d'invasione di Tulagi. La formazione d'attacco del viceammiraglio Takeo Takagi (forte delle due grandi portaerei \"Shokaku\" e \"Zuikaku\") doveva invece proteggere il convoglio d'invasione per Port Moresby e sarebbe stata coadiuvata dal contrammiraglio Got\u014d una volta che Tulagi fosse stata posta sotto controllo.\nIl 30 aprile la squadra del contrammiraglio Got\u014d lasci\u00f2 Truk; il 3 maggio, ferma a Buka, copr\u00ec a distanza lo sbarco sull'isoletta di Tulagi dove era stato deciso di installare una base di idrovolanti per controllare il Mar dei Coralli; il 4 maggio salp\u00f2 da Rabaul la flotta d'invasione per Port Moresby con la propria scorta. In contemporanea la TF 17 del contrammiraglio Fletcher lanci\u00f2 tre attacchi consecutivi su Tulagi, affondando o danneggiando diverse unit\u00e0, e il \"Kinugasa\" assieme agli incrociatori della 6\u00aa Divisione part\u00ec subito con rotta su Guadalcanal; il 5 maggio le navi dovettero tuttavia sostare nelle isole Shortland per rifornirsi dalla petroliera \"Iro\". Il giorno successivo, mentre erano ancora in rada, furono oggetto di un attacco rimasto infruttuoso da parte di quattro bombardieri pesanti Boeing B-17 Flying Fortress. Nel frattempo si era sviluppato lo scontro tra la TF 17 del contrammiraglio Fletcher e la squadra al comando del viceammiraglio Takagi. Il 7 maggio la 6\u00aa Divisione si riun\u00ec alla \"Shoho\" ma la portaerei fu avvistata e attorno le 11:00 fu attaccata da oltre novanta velivoli decollati dalle portaerei e . La contraerea delle navi non seppe contenere i velivoli e la \"Shoho\" fu affondata al largo dell'isola Misima. L'8 maggio, ultimo giorno di battaglia, la portaerei \"Shokaku\" rimase severamente danneggiata ma anche le forze aeree imbarcate nipponiche colsero un successo distruggendo la \"Lexington\" e infliggendo danni gravi alla \"Yorktown\". Al termine dello scontro il \"Kako\" e lo \"Aoba\", indenni, protessero la ritirata del convoglio d'invasione. Il \"Kinugasa\" e il \"Furutaka\", anch'essi senza danni, furono distaccati per scortare la \"Shokaku\" a Truk: fecero tappa alle Shortland per rifornimento il 9 o il 13 maggio, quindi il 17 arrivarono alla base aeronavale delle Caroline dove sostarono sino al 31 maggio; partirono quindi con destinazione la madrepatria. Il 5 giugno 1942 il \"Kinugasa\" e il \"Furutaka\" entrarono nel porto di Kure e il 10 giugno furono messi in secca per un'approfondita revisione, che fu completata il 15: dopo un periodo di licenza per gli spossati equipaggi, i due incrociatori ripresero il mare il 28 giugno, fecero tappa a Truk tra il 4 luglio e il 7 luglio e infine il 9 luglio sostarono a Kieta, dove riempirono i serbatoi; quindi tra il 14 e il 26 luglio i due incrociatori visitarono varie basi della marina imperiale nelle Salomone, in Nuova Britannia e Nuova Irlanda e si riunirono al \"Kako\" e all\"'Aoba\" nello Stretto Moewe. Nel frattempo, il 14 luglio, era stata costituita l'8\u00aa Flotta, con quartier generale a Rabaul e agli ordini del viceammiraglio Gun'ichi Mikawa: il 27 luglio le fu assegnata la 6\u00aa Divisione.\nIl pomeriggio del 7 agosto 1942 la 6\u00aa Divisione, gli incrociatori leggeri \"Tenryu\" e e il cacciatorpediniere \"Yunagi\" salparono da Rabaul guidati dall'incrociatore pesante (ammiraglia del viceammiraglio Mikawa) in risposta allo sbarco statunitense sull'isola di Guadalcanal, avvenuto quasi incontrastato quella mattina. La squadra nipponica sfugg\u00ec alle ricognizioni aeree e nella notte dell'8-9 agosto ingaggi\u00f2 battaglia presso l'Isola di Savo disposta in linea di fila con il \"Kinugasa\" in quarta posizione (tra il \"Furutaka\" a poppa e il \"Kako\" a prua), sgominando una formazione di cinque incrociatori pesanti e quattro cacciatorpediniere australiano-statunitensi con perdite molto contenute. Nel corso del violento combattimento il \"Kinugasa\" fu colpito alle 01:53 alla macchina di governo di sinistra da una granata da 203\u00a0mm, parte della seconda salva proveniente dall'incrociatore pesante ; alle 01:56 il cacciatorpediniere , gi\u00e0 danneggiato, tir\u00f2 sulla colonna giapponese e un proiettile da 127\u00a0mm esplose nella sala macchine numero 1 del \"Kinugasa\", che tuttavia mantenne il posto nella formazione. Il viceammiraglio Mikawa per\u00f2 non approfitt\u00f2 del successo tattico per attaccare i trasporti e i mezzi anfibi perch\u00e9 temeva che, all'alba, le sue navi sarebbero state obiettivo dell'aviazione imbarcata o basata a terra dell'avversario: perci\u00f2 ordin\u00f2 la ritirata. Durante la manovra di disimpegno il capitano Sawa, che non si capacitava di tale scelta, fece lanciare tutti i siluri di dritta verso le navi da trasporto e sbarco all'\u00e0ncora, ma la grande distanza (oltre 20 chilometri) rese l'attacco inefficace. Il 9 agosto la formazione giapponese si divise vicino a Bougainville; il viceammiraglio Mikawa prosegu\u00ec per Rabaul con gli incrociatori leggeri e lo \"Yunagi\" mentre la 6\u00aa Divisione incrociatori continu\u00f2 per Kavieng. Il giorno successivo, a poca distanza dalla base, fin\u00ec sotto attacco da parte del sommergibile i cui siluri affondarono il \"Kako\".\nI superstiti tre incrociatori pesanti giunsero allo stretto Moewe e furono sottoposti a urgenti lavori di manutenzione e riparazione. Il 17, nuovamente operativi, salparono per la base di idrovolanti appena stabilita nella baia di Rekata, sulla costa nord-orientale dell'isola Santa Isabel, dove si fermarono dal 19 al 20 agosto; da qui raggiunsero le isole Shortland il 22 agosto. La 6\u00aa Divisione incrociatori, cui fu unito il \"Ch\u014dkai\", fu coinvolta indirettamente nella battaglia delle Salomone Orientali come parte della \"Flotta dei mari del Sud\" suddivisa in varie squadre indipendenti che dovevano proteggere lo sbarco su Guadalacanal di un forte contingente: la divisione part\u00ec il 23 agosto dalle Shortland per fornire scorta a distanza e durante il giorno fu individuata da un solitario idrovolante Consolidated PBY Catalina della squadriglia VP-23 imbarcata, che attacc\u00f2 senza successo il \"Furutaka\". Il 26 agosto il \"Kinugasa\" fece ritorno a Rabaul con il \"Chokai\", quindi riprese il mare e il 28 agosto si ferm\u00f2 alla base delle Shortland. Il 1\u00ba ottobre il \"Kinugasa\" si trovava con il \"Furutaka\" e lo \"Aoba\" presso le Shortland. Agli inizi del mese i comandi giapponesi organizzarono un nuovo schieramento per trasportare gli uomini e le attrezzature della 2\u00aa Divisione fanteria a Guadalcanal; fu previsto che la 6\u00aa Divisione bombardasse in due tempi (notte dell'11 e 12 ottobre) l'aeroporto sull'isola, attirando le forze navali statunitensi in modo da facilitare la missione del convoglio. La mattina dell'11 ottobre la 6\u00aa Divisione, con il \"Fubuki\" e lo \"Hatsuyuki\" dell'11\u00aa Divisione cacciatorpediniere, lasci\u00f2 l'ancoraggio ma nel tardo pomeriggio fu avvistata da un B-17 dell'11\u00ba Gruppo bombardieri mentre discendeva il cosiddetto \"Slot\" (il braccio di mare tra i due filoni delle isole Salomone); la Task force 64 (quattro incrociatori e cinque cacciatorpediniere) si port\u00f2 a ovest di Guadalcanal e Savo e assunse una rotta per nord-est a bassa velocit\u00e0, sbarrando cos\u00ec la via ai giapponesi. Costoro arrivavano con gli incrociatori pesanti \"Aoba\", \"Furutaka\" e \"Kinugasa\" in linea di fila e i due cacciatorpediniere ai lati, ignari della presenza statunitense.\nAll'altezza dell'isola di Savo il contrammiraglio Scott ordin\u00f2 d'invertire la rotta e alle 23:30 circa alcune delle navi individuarono degli echi sui radar, che egli non sapeva attribuire; il comandante dell'incrociatore leggero chiese allora il permesso di aprire il fuoco e Scott, mal interpretando, rispose affermativamente. L'\"Helena\" inizi\u00f2 dunque a sparare subito imitato dagli altri incrociatori: la squadra statunitense aveva effettuato il taglio del T. Il contrammiraglio Got\u014d fu colto del tutto impreparato e le salve avversarie arrecarono subito danni; ordin\u00f2 dunque un disimpegno rapido prima di rimanere gravemente ferito dalla gragnola di proietti che devastarono lo \"Aoba\". Il \"Kinugasa\" e lo \"Hatsuyuki\" virarono a sinistra, allontanandosi dalla colonna statunitense, ma il cacciatorpediniere \"Fubuki\" e il \"Furutaka\" accostarono a dritta seguendo l'ammiraglia: il primo fu affondato da varie salve dell'incrociatore pesante e il secondo fu gravemente danneggiato. Alle 23:58 circa il contrammiraglio Scott condusse le proprie navi a nord-ovest per inseguire lo \"Hatsuyuki\" e il \"Kinugasa\", il quale inizi\u00f2 a sparare con precisione dalla distanza di metri e lanci\u00f2 siluri; quindi assieme all\"'Aoba\" molto danneggiato concentr\u00f2 il fuoco sull'incrociatore leggero , che soffr\u00ec danni ingenti a causa di una decina di proietti da 203\u00a0mm e s'incendi\u00f2. Tuttavia l'incrociatore pesante si pose tra il \"Boise\" e le navi nipponiche, iniziando a cannoneggiare il \"Kinugasa\" che riusc\u00ec a infliggergli danni all'apparato motore; lo scontro tra i due incrociatori termin\u00f2 alle 00:16 circa quando il \"Kinugasa\" riusc\u00ec a sganciarsi. Poco dopo il contrammiraglio Scott rinunci\u00f2 a inseguire le superstiti navi giapponesi in fuga e ripieg\u00f2 con rotta sud-ovest. Nello scontro il \"Kinugasa\" aveva incassato quattro granate.\nL'affondamento.\nNelle prime ore del 12 ottobre il \"Furutaka\" affond\u00f2. Alle 07:00 circa cinque aerei s'avventarono sul \"Kinugasa\" ma non lo centrarono; arriv\u00f2 alle Shortland in giornata assieme allo \"Aoba\" che, necessitando di tornare in Giappone per le riparazioni, gli cedette il ruolo di ammiraglia della menomata 6\u00aa Divisione incrociatori. Il 13 ottobre il \"Kinugasa\" fece rotta su Guadalcanal assieme al \"Chokai\", che recava a bordo il viceammiraglio Mikawa, e ai cacciatorpediniere \"Amagiri\" (20\u00aa Divisione) e (30\u00aa Divisione): egli diresse nella notte tra il 14 e il 15 ottobre un prolungato bombardamento dell'aeroporto Henderson, che fu devastato da circa 750 proietti da 203\u00a0mm dei due incrociatori. Entro il pomeriggio del 15 tutte le navi nipponiche tornarono alle Shortland.\nTra il 24 e il 26 ottobre il \"Kinugasa\" e il \"Chokai\" fornirono protezione a un convoglio recante rinforzi; ripeterono la missione con successo tra il 1\u00ba e il 5 novembre. In quegli stessi giorni gli alti comandi giapponesi aveva programmato un'ennesima operazione navale per distruggere le forze statunitensi, far sbarcare numerosi rinforzi e infine riconquistare il conteso aeroporto Henderson. Il \"Kinugasa\" fu integrato nel gruppo del viceammiraglio Mikawa (comprendente anche l'ammiraglia \"Chokai\", l'incrociatore leggero , i cacciatorpediniere \"Arashio\" e \"Asashio\"), che ebbe il comando superiore di ulteriori due squadre, l'una del contrammiraglio Sh\u014dji Nishimura destinata a bombardare l'aeroporto e l'altra del contrammiraglio Raiz\u014d Tanaka formata dai trasporti e dalla scorta di circa dieci cacciatorpediniere. La mattina del 13 novembre il viceammiraglio Mikawa part\u00ec dalle Shortland con il proprio gruppo e quello del contrammiraglio Nishimura, giungendo intorno a mezzanotte del 14 novembre dinanzi alle coste settentrionali di Guadalcanal senza opposizione: il contrammiraglio Nishimura pot\u00e9 dunque eseguire il previsto cannoneggiamento dalle 01:30 alle 02:05 circa, quando le navi nipponiche furono attaccate da due motosiluranti basate a Tulagi. Il viceammiraglio Mikawa prefer\u00ec richiamare Nishimura e le due squadre giapponesi, doppiata l'isola di Savo da nord, navigarono verso ovest per passare al largo delle coste occidentali della Nuova Georgia.\nLa mattina del 14 novembre per\u00f2 il viceammiraglio Mikawa fu localizzato da un sommergibile statunitense e, all'altezza dell'Isola di Rendova, si verific\u00f2 un primo attacco da parte degli aerosiluranti Grumman TBF Avenger di base a Guadalcanal e decollati dalla portaerei . Alle 09:15 una seconda ondata di dieci bombardieri in picchiata Douglas SBD Dauntless, tutti appartenenti alla \"Enterprise\", localizz\u00f2 le navi nipponiche e alle 09:36 inizi\u00f2 l'attacco: una bomba da 500 libre (circa 227 chili) esplose davanti alla plancia del \"Kinugasa\", uccidendo sia il capitano Sawa sia il primo ufficiale; l'incrociatore accus\u00f2 subito 10\u00b0 di sbandamento a sinistra. Poco dopo quattro o cinque siluri investirono sia da sinistra che da dritta il \"Kinugasa\", arrecando gravissimi danni, vittime e causando rapidi allagamenti. Alle 10:45 diciassette Dauntless si lanciarono sul \"Kinugasa\", piazzando molto vicino allo scafo alcune bombe da libre (circa 450 chili) che misero fuori uso il timone e le eliche. I danni erano ormai fatali e alle 11:22 il \"Kinugasa\" si capovolse e affond\u00f2 alle coordinate , portando con s\u00e9 511 membri dell'equipaggio. Pochi giorni dopo il capitano Sawa fu promosso postumo contrammiraglio.\nIl 15 dicembre 1942 il \"Kinugasa\" fu radiato d'ufficio dalla lista della Marina imperiale."}
{"id": "2626550", "revid": "1543377", "url": "https://it.wikipedia.org/wiki?curid=2626550", "title": "Tasco", "text": "Tasco \u00e8 un comune della Colombia facente parte del dipartimento di Boyac\u00e1.\nIl centro abitato venne fondato nel 1577."}
{"id": "2626555", "revid": "53508", "url": "https://it.wikipedia.org/wiki?curid=2626555", "title": "Prototipazione digitale", "text": "La prototipazione digitale (in inglese digital mockup) o DMU \u00e8 un'attivit\u00e0 di costruzione ed analisi virtuale, eseguita mediante elaboratore, di oggetti, componenti ed assiemi fisici.\nIl digital mockup permette la simulazione di assemblaggi, interazioni tra componenti e costruzioni prima che questi vengano effettivamente realizzati. E quindi permette la valutazione di scenari od opzioni alternative e l'identificazioni di problemi.\nIl digital mockup si basa su strumenti informatici Computer Aided Design e di gestione dati ed ha avuto grande sviluppo dall'inizio degli anni '90 con il consolidamento degli strumenti CAD 3D (tridimensionali).\nEsempi di digital mockup sono: la progettazione del vano motore di autoveicoli, la verifica dell'assemblaggio di aerei ed elicotteri, il controllo e la modifica di tubazioni negli impianti e nelle navi.\nIn generale maggiore \u00e8 il numero di componenti in gioco o la complessit\u00e0 maggiore \u00e8 il ritorno dell'investimento in digital mockup."}
{"id": "2626563", "revid": "729019", "url": "https://it.wikipedia.org/wiki?curid=2626563", "title": "Stazione di Carovigno", "text": "La stazione di Carovigno \u00e8 la stazione ferroviaria della linea Adriatica posta nel territorio dell'omonimo comune."}
{"id": "2626569", "revid": "729019", "url": "https://it.wikipedia.org/wiki?curid=2626569", "title": "Greenwood (Indiana)", "text": "Greenwood \u00e8 una citt\u00e0 degli Stati Uniti d'America situata nella Contea di Johnson, nello Stato dell'Indiana.\nLa popolazione era di 36.037 abitanti nel censimento del 2000."}
{"id": "2626573", "revid": "287204", "url": "https://it.wikipedia.org/wiki?curid=2626573", "title": "Rosso (brano musicale)", "text": ""}
{"id": "2626577", "revid": "484362", "url": "https://it.wikipedia.org/wiki?curid=2626577", "title": "Stati del Messico", "text": ""}
{"id": "2626578", "revid": "1543377", "url": "https://it.wikipedia.org/wiki?curid=2626578", "title": "Tenza (Colombia)", "text": "Tenza \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Pedro Fern\u00e1ndez de Valenzuela nel 1537, mentre l'istituzione del comune \u00e8 del 1754."}
{"id": "2626581", "revid": "484362", "url": "https://it.wikipedia.org/wiki?curid=2626581", "title": "Stato messicano", "text": ""}
{"id": "2626584", "revid": "27548275", "url": "https://it.wikipedia.org/wiki?curid=2626584", "title": "Civilt\u00e0 Maya", "text": ""}
{"id": "2626586", "revid": "647919", "url": "https://it.wikipedia.org/wiki?curid=2626586", "title": "Culto dei Grandi Dei di Samotracia", "text": ""}
{"id": "2626587", "revid": "8660", "url": "https://it.wikipedia.org/wiki?curid=2626587", "title": "Berlin Adler", "text": "I Berlin Adler (\"Aquile Berlino\" in italiano) sono una squadra di football americano di Berlino, in Germania. Militano nella massima serie tedesca, la \"German Football League\".\nStoria.\nI Berlin Adler sono una delle pi\u00f9 antiche squadre di football americano tedesche. Fondati nel 1979 come \"Berlin B\u00e4ren\" (l'orso \u00e8 il simbolo araldico di Berlino), sono stati tra i membri fondatori del campionato tedesco (la 1. Bundesliga), dove hanno militato per 19 anni, vincendo 4 titolo nazionali.\nCon l'istituzione della German Football league nel 1998, la squadra fu retrocessa in seconda divisione. Nel 2001 riguadagnarono la promozione nella German Football League, e nel 2004 conquistarono il loro 5\u00ba titolo di Germania, sconfiggendo in finale i Braunschweig Lions.\nIl loro primo stadio fu il \"Radrennbahn Sch\u00f6neberg\". Attualmente giocano nel Friedrich Ludwig Jahn Sportpark, che fu anche il campo casalingo della defunta squadra della NFL Europa dei \"Berlin Thunder\".\nGiocatori celebri.\nIl giocatore simbolo degli Adler \u00e8 il berlinese Stefan M\u00fccke, che inizi\u00f2 la lunga militanza nella squadra a 18 anni nel 1987 e ha disputato la sua ultima stagione nel 2008. Il suo numero di maglia (il 53) \u00e8 stato ritirato."}
{"id": "2626588", "revid": "27548319", "url": "https://it.wikipedia.org/wiki?curid=2626588", "title": "Conquistatori spagnoli", "text": ""}
{"id": "2626591", "revid": "27548369", "url": "https://it.wikipedia.org/wiki?curid=2626591", "title": "Conquista spagnola", "text": ""}
{"id": "2626592", "revid": "729019", "url": "https://it.wikipedia.org/wiki?curid=2626592", "title": "Stazione di San Pietro Vernotico", "text": "La stazione di San Pietro Vernotico \u00e8 posta lungo la linea Bari-Lecce della direttrice Adriatica, a servizio del comune omonimo.\n\u00c8 gestita da RFI."}
{"id": "2626593", "revid": "1305772", "url": "https://it.wikipedia.org/wiki?curid=2626593", "title": "Stato del Messico", "text": ""}
{"id": "2626595", "revid": "767487", "url": "https://it.wikipedia.org/wiki?curid=2626595", "title": "Symmoriidae", "text": "I simmoriidi (Symmoriidae) sono una piccola famiglia di pesci estinti affini agli squali, vissuti esclusivamente nel Carbonifero. I loro resti sono stati ritrovati in Europa, Asia e Nordamerica.\nDescrizione.\nA prima vista, i simmoriidi non erano molto diversi da uno squalo attuale. Le dimensioni variavano da 50 centimetri a tre metri di lunghezza; il corpo era relativamente allungato ma possedeva stranamente un profilo gibboso, a causa dell'insolito arretramento della pinna dorsale, posta esattamente al di sopra delle pinne pelviche. Alla base della pinna dorsale era presente una piccola cartilagine a forma di punta di freccia, dalle funzioni poco chiare; forse questa \u201cfreccia\u201d era utile come punto d'attacco per i muscoli sostenenti la possente pinna dorsale.\nLa pinna caudale era molto simile a quella dell'antico \"Cladoselache\" del Devoniano ed era decisamente robusta, con due lobi di eguale lunghezza. Le due pinne pettorali avevano una forma molto curiosa: la zona sulla quale si articolavano i raggi della pinna (metapterigio) era dotato di una serie di piccole cartilagini che andavano a formare una lunga struttura a forma di frusta; in alcune specie questa struttura, nota come asse metapterigiale, si prolungava fino alle pinne pelviche.\nIl cranio dei simmoriidi era corto, ed \u00e8 probabile che gli organi elettrorecettori fossero poco sviluppati. Gli occhi, al contrario, erano molto grandi, cos\u00ec come i denti di tipo cladodonte (come \"Cladoselache\") disposti sulle mascelle in un pattern a \u201ctapis roulant\u201d.\nClassificazione.\nI simmoriidi sono una delle tre famiglie appartenenti ai Symmoriida, un gruppo di pesci simili a squali ma dall'incerta classificazione. Sono noti solo tre generi appartenenti a questa famiglia: \"Denaea\" (dalle forme sottili e di lunghezza non superiore ai 50 centimetri), \"Symmorium\" (lungo anche tre metri e di struttura robusta) e \"Cobelodus\" (il pi\u00f9 conosciuto, lungo fino a due metri). \u00c8 possibile che alcuni denti isolati, attribuiti al genere \"Cladodus\", possano rappresentare un altro genere di simmoriide: se cos\u00ec fosse, questi denti lunghi oltre 4 centimetri farebbero supporre l'esistenza di un simmoriide lungo oltre 5 metri.\nStile di vita.\nSenza dubbio i simmoriidi erano grandi predatori, in alcuni casi tra i maggiori del loro habitat. La possente pinna caudale fa supporre che fossero potenti nuotatori, mentre i grandi occhi hanno fatto ipotizzare gli studiosi che questi animali cacciassero affidandosi prevalentemente alla vista. Non \u00e8 chiara, invece, la funzione dell'asse metapterigiale a forma di frusta: alcuni hanno ipotizzato che avesse una funzione difensiva, ma la posizione dietro le pinne pettorali rende improbabile questa ipotesi. Altri studiosi ritengono che la frusta potesse essere stata utile nello stabilizzare l'animale durante il nuoto, nonostante la forma tubolare."}
{"id": "2626596", "revid": "27548392", "url": "https://it.wikipedia.org/wiki?curid=2626596", "title": "Mnasea di Patera", "text": ""}
{"id": "2626599", "revid": "729019", "url": "https://it.wikipedia.org/wiki?curid=2626599", "title": "Portage (Indiana)", "text": "Portage \u00e8 una citt\u00e0 degli Stati Uniti d'America situata nella Contea di Porter, nello Stato dell'Indiana.\nLa popolazione era di 36.505 abitanti nel censimento del 2007."}
{"id": "2626603", "revid": "110157", "url": "https://it.wikipedia.org/wiki?curid=2626603", "title": "Tiban\u00e1", "text": "Tiban\u00e1 \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Gonzalo Jim\u00e9nez de Quesada nel 1537."}
{"id": "2626606", "revid": "287204", "url": "https://it.wikipedia.org/wiki?curid=2626606", "title": "Tiban\u00e0", "text": ""}
{"id": "2626607", "revid": "1305772", "url": "https://it.wikipedia.org/wiki?curid=2626607", "title": "Fly High", "text": ""}
{"id": "2626618", "revid": "149727", "url": "https://it.wikipedia.org/wiki?curid=2626618", "title": "Villa di Monza", "text": ""}
{"id": "2626619", "revid": "729019", "url": "https://it.wikipedia.org/wiki?curid=2626619", "title": "Flatey", "text": "Flatey \u00e8 la seconda isola per dimensioni nella baia del Brei\u00f0afj\u00f6r\u00f0ur, situata nell'Islanda nord-occidentale. Consiste in un'isola principale e una quarantina di isole pi\u00f9 piccole. Si attribuisce la sua creazione, durante la glaciazione, all'azione di un enorme ghiacciaio. Flatey \u00e8 lunga 2\u00a0km e larga 1. L'isola \u00e8 pressoch\u00e9 pianeggiante (da cui il nome di \"isola piatta\", in Lingua islandese), con qualche collina poco accennata.\nL'isola \u00e8 abitata stabilmente solo durante la stagione estiva: la maggior parte delle case sono infatti occupate solo d'estate. In inverno, la popolazione \u00e8 costituita solamente da cinque abitanti. Nonostante ci\u00f2, Flatey \u00e8 stato uno dei centri culturali di maggior importanza d'Islanda: vi si trovava infatti, un monastero fondato nel 1172, situato nel punto pi\u00f9 alto dell'isola. A met\u00e0 del XIX secolo esso costituiva un riferimento culturale e artistico in Islanda e fu abitato da un gran numero di persone.\nInoltre nell'isola venne costruita una chiesa nel 1926. L'interno della chiesa presenta dipinti di scene di vita islandese realizzati dal pittore catalano Baltasar Samper negli anni sessanta, in cambio della residenza gratuita quando visit\u00f2 l'isola. Attualmente, la chiesa ha, curiosamente, il titolo di pi\u00f9 antica e pi\u00f9 piccola biblioteca d'Islanda, fondata nel 1864. Questa biblioteca ospitava in passato il \"Flateyjarb\u00f3k\", il maggiore dei manoscritti islandesi.\nL'isola ha un'unica strada che collega il molo al cosiddetto \"vecchio villaggio\", costituito da qualche casa restaurata e da un porticciolo da cui le pecore sono condotte alla terraferma per la macellazione. Oltre alle pecore, sull'isola si trovano numerose specie di uccelli marini, particolarmente pulcinella di mare.\nCuriosit\u00e0.\nSull'isola di Flatney \u00e8 ambientato il film \"Br\u00fa\u00f0guminn\", girato nel 2007 dal regista islandese Baltasar Korm\u00e1kur."}
{"id": "2626622", "revid": "110157", "url": "https://it.wikipedia.org/wiki?curid=2626622", "title": "Part III", "text": "Part III \u00e8 il terzo album del gruppo R&amp;B 112, pubblicato nel 2001 dalla Bad Boy e prodotto da P. Diddy. I singoli estratti sono stati i brani \"It's Over Now\", \"Peaches &amp; Cream\" e \"Dance with Me\"."}
{"id": "2626631", "revid": "110157", "url": "https://it.wikipedia.org/wiki?curid=2626631", "title": "Tibasosa", "text": "Tibasosa \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Gonzalo Jim\u00e9nez de Quesada nel 1539, mentre l'istituzione del comune \u00e8 del 19 dicembre 1778."}
{"id": "2626632", "revid": "857138", "url": "https://it.wikipedia.org/wiki?curid=2626632", "title": "Michigan City", "text": "Michigan City pu\u00f2 riferirsi a due localit\u00e0 degli Stati Uniti:"}
{"id": "2626639", "revid": "1494169", "url": "https://it.wikipedia.org/wiki?curid=2626639", "title": "Rags", "text": ""}
{"id": "2626641", "revid": "216538", "url": "https://it.wikipedia.org/wiki?curid=2626641", "title": "Federazione Internazionale Pattinaggio", "text": ""}
{"id": "2626643", "revid": "22356", "url": "https://it.wikipedia.org/wiki?curid=2626643", "title": "Ctenacanthida", "text": ""}
{"id": "2626645", "revid": "830939", "url": "https://it.wikipedia.org/wiki?curid=2626645", "title": "Giovanni Liccio", "text": "Biografia.\nNacque a Caccamo nell'aprile del 1426 da umili contadini, la madre mor\u00ec poco dopo averlo dato alla luce e il padre lo affid\u00f2 alle cure della sorella che lo crebbe tra gli stenti.\nAll'et\u00e0 di sedici anni decise di abbracciare la vita monastica e, recandosi a Palermo, entr\u00f2 nel convento domenicano di Santa Zita dove conobbe Pietro Geremia che lo invit\u00f2 ad entrare nell'Ordine dei frati predicatori e fece maturare la sua statura umana, culturale e spirituale.\nGiovanni divenne prima docente di Teologia presso lo \"studium\" dei domenicani di Palermo e poi predicatore itinerante raggiungendo ogni angolo dell'isola, tanto da meritarsi l'appellativo di \"predicatore della Sicilia\". Successivamente fu chiamato a predicare per lunghi periodi anche a Vicenza (1466-1467) e Napoli (1479).\nCon somma prudenza esegu\u00ec importanti incarichi nell'Ordine Domenicano. Fu eletto nel 1488 vicario e visitatore canonico dei conventi domenicani riformati in Sicilia e fu chiamato anche a svolgere missioni al personale servizio di vari Maestri Generali dell'Ordine Domenicano.\nRitornato a Caccamo, sua citt\u00e0 natale, fond\u00f2 il convento domenicano con l'annessa chiesa di Santa Maria degli Angeli. Durante la costruzione del convento si narrano un susseguirsi di prodigi compiuti per mezzo della sua intercessione.\nMor\u00ec a Caccamo il 14 novembre 1511.\nLa beatificazione.\nFu beatificato da papa Benedetto XIV il 25 aprile 1753. \u00c8 stato il primo domenicano di Sicilia ad essere iscritto nell'elenco dei beati.\nIl culto nel mondo.\nIl culto e la devozione del Beato Giovanni Liccio oltre che per merito dell'Ordine Domenicano si \u00e8 diffuso in tutto il mondo, anche tramite gli emigrati caccamesi. Nel 1997 \u00e8 stata costruita una cappella a Chicago e nel 2002 una chiesa a Monte de Los Olivos (Guatemala) a lui dedicate.\nCentenario del \"dies natalis\".\nIl 14 novembre 2011 \u00e8 ricorso il 5\u00ba centenario del \"dies natalis\" del Beato Giovanni Liccio e, per l'occasione, la Comunit\u00e0 ecclesiale di Caccamo, in collaborazione con l'Ordine Domenicano, ha organizzato un cammino giubilare triennale ricco di eventi e di iniziative culturali in preparazione all'anniversario."}
{"id": "2626651", "revid": "79968", "url": "https://it.wikipedia.org/wiki?curid=2626651", "title": "Massacro di Ra\u010dak", "text": "Il massacro di Ra\u010dak (), noto anche come operazione Ra\u010dak () \u00e8 stato un omicidio di massa perpetrato il 15 gennaio 1999 dalle forze speciali serbe nell'ambito della guerra del Kosovo. Un numero compreso tra 40 e 45 civili di etnia albanese furono uccisi dalle forze jugoslave.\nAppena rivelato, il governo serbo dichiar\u00f2 che le vittime erano tutte partecipanti all'Esercito di liberazione del Kosovo, e che tali uccisioni erano al fine della sicurezza nazionale. La comunit\u00e0 internazionale non accett\u00f2 tali giustificazioni, denunciando invece un crimine diretto contro la popolazione civile.\nQuesto episodio \u00e8 famoso perch\u00e9 \u00e8 una delle principali accuse (e prova) dei crimini che Slobodan Milo\u0161evi\u0107 si porter\u00e0 dietro al tribunale dell'Aia. Da molti \u00e8 stato anche interpretato come il movente che port\u00f2 l'intervento della NATO per fermare il genocidio in corso."}
{"id": "2626653", "revid": "1543377", "url": "https://it.wikipedia.org/wiki?curid=2626653", "title": "Tinjac\u00e1", "text": "Tinjac\u00e1 \u00e8 un comune della Colombia facente parte del dipartimento di Boyac\u00e1.\nIl centro abitato venne fondato nel 1555, mentre l'istituzione del comune \u00e8 del 1778."}
{"id": "2626656", "revid": "287204", "url": "https://it.wikipedia.org/wiki?curid=2626656", "title": "Tinjac\u00e0", "text": ""}
{"id": "2626657", "revid": "287204", "url": "https://it.wikipedia.org/wiki?curid=2626657", "title": "Tinjaca", "text": ""}
{"id": "2626659", "revid": "6923", "url": "https://it.wikipedia.org/wiki?curid=2626659", "title": "Silvia Persi", "text": "Carriera.\n\u00c8 stata la migliore nuotatrice italiana a stile libero nel periodo 1980-1990; \u00e8 riuscita a vincere in totale ben \"75\" campionati italiani tra gare individuali e staffette in un periodo di tredici anni, una dimostrazione di competitivit\u00e0 che pochi, siano maschi o femmine, hanno avuto nella loro carriera in piscina.\nSpecializzata nelle distanze brevi dello stile libero (50, 100, 200 e raramente i 400 metri), dopo il ritiro di Cinzia Savi Scarponi non ha avuto avversarie in Italia, vincendo per sette anni consecutivi il titolo dei 50 e dei 100 metri.\nHa vinto 3 medaglie europee: un argento a Strasburgo nel 1987 (4x100\u00a0m mista) con Lorenza Vigarani, Manuela Dalla Valle e Ilaria Tocchini; un argento nella 4\u00d7100\u00a0m mista con Lorenza Vigarani, Manuela Dalla Valle e Manuela Carosi e un bronzo nella staffetta 4\u00d7200\u00a0m stile libero con Tanya Vannini, Orietta Patron e Manuela Melchiorri a Bonn nel 1989.\nPrimati italiani.\nSilvia \u00e8 stata la prima primatista italiana \"ufficiale\" dei 50\u00a0m stile libero, 27\"32 ottenuti a Roma nel 1983; ha migliorato poi il record fino a 26\"34 nel 1986 a Citt\u00e0 di Castello, tempo che non \u00e8 stato battuto che nel 1997 da Viviana Susin.\nNel 1980 a Udine ha ottenuto il primato italiano dei 100\u00a0m stile libero abbassandolo di mezzo secondo circa (da 59\"10 a 58\"6), togliendolo a Monica Vallarin. Miglioratasi fiono al 56\"97 di Bonn nel 1989, \u00e8 stata finalmente superata sempre dalla Susin nel 1997.\nHa battuto anche il record dei 200\u00a0m stile libero due volte nel 1984 (2'03\"41 e 2'03\"17) per essere superata nel 1986 da Tanya Vannini.\nIl primato della staffetta 4\u00d7100\u00a0m stile libero \u00e8 stato (anche) suo per dieci anni, dal 3'55\"91 di Spalato nel 1981 al 3'52\"14 di Madrid nel 1986, battuto dal 3'50\"73 di Atene nel 1991.\n4\u00d7200\u00a0m stile libero: con l'A.S. Roma Nuoto ha battuto il primato (8'37\"90) vincendo la gara ai campionati estivi del 1981 a Torino, poi riconquistato con la squadra nazionale a Roma nel 1983, portato a 8'10\"49 a Bonn nel 1989 e perso nel 2000 a Helsinki.\nLa nazionale giovanile, con Silvia, ha battuto il primato assoluto della 4\u00d7100\u00a0m mista (4'24\"01) nel 1980 a Wittenberg. Lo ha riconquistato (4'18\"14) con la nazionale maggiore nel 1981 a Spalato, e migliorato fino al 4'10\"04 di Strasburgo nel 1987.\nPalmar\u00e8s.\n\"nota: questa lista \u00e8 incompleta\"\nCampionati italiani.\n35 titoli individuali e 40 in staffette, cos\u00ec ripartiti:\n\"nd = non disputata\""}
{"id": "2626660", "revid": "110157", "url": "https://it.wikipedia.org/wiki?curid=2626660", "title": "East Chicago", "text": "East Chicago \u00e8 un comune (\"city\") degli Stati Uniti d'America della contea di Lake nello Stato dell'Indiana. La popolazione era di abitanti al censimento del 2010.\nGeografia fisica.\nSecondo lo United States Census Bureau, ha un'area totale di .\nStoria.\nUn ufficio postale chiamato East Chicago \u00e8 in funzione dal 1889. La citt\u00e0 prende questo nome perch\u00e9 si trova ad est di Chicago, Illinois.\nSociet\u00e0.\nEvoluzione demografica.\nSecondo il censimento del 2010, la popolazione era di abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 35,46% di bianchi, il 42,89% di afroamericani, lo 0,63% di nativi americani, lo 0,11% di asiatici, lo 0,04% di oceanici, il 18,09% di altre razze, e il 2,79% di due o pi\u00f9 etnie. Ispanici o latinos di qualunque razza erano il 50,86% della popolazione."}
{"id": "2626670", "revid": "729019", "url": "https://it.wikipedia.org/wiki?curid=2626670", "title": "Stazione di Tuturano", "text": "La stazione di Tuturano era una stazione ferroviaria posta lungo la linea Bari-Lecce. Serviva il centro abitato di Tuturano, frazione del comune di Brindisi.\nStoria.\nLa stazione di Tuturano fu soppressa il 19 novembre 2017."}
{"id": "2626672", "revid": "599013", "url": "https://it.wikipedia.org/wiki?curid=2626672", "title": "Thrinacoselache gracia", "text": "Il trinacoselache (Thrinacoselache gracia) \u00e8 uno squalo estinto, vissuto nel Carbonifero medio (circa 320 milioni di anni fa). I suoi resti fossili sono stati ritrovati in Montana (USA), nel ben noto lagerst\u00e4tte di Bear Gulch.\nDescrizione.\nL'aspetto di questo squalo era decisamente insolito: il corpo era allungatissimo e particolarmente basso, mentre il cranio, oltre a essere lungo, era dotato di una mandibola che sporgeva ben oltre la mascella. L'aspetto doveva essere una via di mezzo tra quello di un'anguilla e quello di un barracuda. I denti erano anch'essi molto particolari: erano dotati di tre punte, di cui le due esterne erano pi\u00f9 lunghe di quella centrale e ricurve verso l'interno. Nella regione della testa, inoltre, era presente una sorta di scudo costituito da denticoli allungati.\nClassificazione.\nNonostante l'aspetto insolito, alcune caratteristiche morfologiche di \"Thrinacoselache\" sembrerebbero indicare l'appartenenza agli Xenacanti, un gruppo di pesci cartilaginei ritenuti i possibili antenati degli squali odierni. A \"Thrinacoselache\" sono stati ascritti anche denti isolati noti in precedenza come Thrinacodus ferox e rinvenuti in varie parti del mondo in strati che vanno dal Devoniano superiore al Carbonifero superiore. \"Thrinacoselache\" e i suoi stretti parenti sono ritenuti un gruppo primitivo di pesci cartilaginei, insieme ad altre forme come \"Diplodoselache\".\nStile di vita.\nIl trinacoselache era senza dubbio un predatore: la forma dei denti suggerisce uno stile di vita altamente carnivoro. Inoltre, resti fossili completi rinvenuti a Bear Gulch mostrano al loro interno i contenuti dell'intestino, che includono resti di altri pesci cartilaginei e di pesci ossei. "}
{"id": "2626675", "revid": "287204", "url": "https://it.wikipedia.org/wiki?curid=2626675", "title": "Clement Marot", "text": ""}
{"id": "2626678", "revid": "486946", "url": "https://it.wikipedia.org/wiki?curid=2626678", "title": "Stazione centrale di Brindisi", "text": ""}
{"id": "2626684", "revid": "27549019", "url": "https://it.wikipedia.org/wiki?curid=2626684", "title": "Diespiter", "text": ""}
{"id": "2626685", "revid": "1543377", "url": "https://it.wikipedia.org/wiki?curid=2626685", "title": "Tipacoque", "text": "Tipacoque \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da un gruppo di padri agostiniani alla fine del XVI secolo, mentre l'istituzione del comune \u00e8 del 28 novembre 1968."}
{"id": "2626686", "revid": "183976", "url": "https://it.wikipedia.org/wiki?curid=2626686", "title": "Maestrale (vento)", "text": ""}
{"id": "2626694", "revid": "287204", "url": "https://it.wikipedia.org/wiki?curid=2626694", "title": "VdB 53", "text": "vdB 53 \u00e8 una nebulosa a riflessione visibile nella costellazione di Orione.\nSi individua nella parte meridionale della costellazione, circa 1\u00b045' a WSW di Saiph (), la meno luminosa delle quattro stelle che delimitano la figura di Orione; si tratta di un sottile filamento nebuloso, posto sul margine occidentale della grande nebulosa oscura LDN\u00a01647. La stella responsabile della sua illuminazione \u00e8 nota come BD-10\u00a01261, la cui classe spettrale non \u00e8 mai stata rilevata; la misurazione della parallasse indica un valore di 6,50\u00a0mas, valore per\u00f2 su cui grava un'imprecisione di \u00b122,79\u00a0mas, pertanto il valore di distanza ottenibile, 502 anni luce, \u00e8 anch'esso incerto. La nebulosa LDN\u00a01647, nella cui direzione si trova vdB\u00a053, viene considerata l'estremit\u00e0 sudoccidentale della nube molecolare gigante Orion\u00a0A, la stessa che comprende anche la Nebulosa di Orione e molte altre nubi del Complesso nebuloso molecolare di Orione, uno dei siti di formazione stellare meglio osservabili del cielo."}
{"id": "2626697", "revid": "287204", "url": "https://it.wikipedia.org/wiki?curid=2626697", "title": "Bonamico (scultore)", "text": "Biografia.\nIl \"magister\" Bonamico \u00e8 stato un architetto e scultore attivo principalmente nel territorio senese e pisano nella seconda met\u00e0 del XII secolo. Di lui rimangono solo due opere autografe ma sono state sufficienti per farlo diventare una delle personalit\u00e0 di pi\u00f9 alto livello e di originalit\u00e0 del periodo, anche se non \u00e8 paragonabile ai suoi contemporanei Guglielmo e Biduino che probabilmente furono anche i suoi maestri.\nLe due testimonianze autografe sono contenute in due iscrizioni poste una (\"OPUS QUOD VIDETIS BONUS AMICUS FECIT P(ro) EO ORATE\" (Bonamico fece l'opera che vedete pregate per lui) sul fronte d'altare raffigurante il Redentore e i simboli degli evangelisti conservato nel Museo Nazionale di San Matteo a Pisa e donato dal Sig. Piero Biancani da Castellina Marittima. Quest'opera non \u00e8 datata ma \u00e8 ascrivibile all'ambito pisano della seconda met\u00e0 del XII secolo; la seconda testimonianza (\"OPUS QUOD / VIDETIS BO/NUS AMI/CUS MAG/ISTER FE/CIT P(ro) EO ORETIS\" (Il maestro Bonamico fece l opera che vedete pregate per lui) si trova nella pieve di San Giovanni Battista a Mensano dove viene definito magister e ci\u00f2 ha fatto supporre che in quel caso abbia anche rivestito il ruolo di architetto anche se quello che \u00e8 certo \u00e8 che in quel caso abbia realizzato alcuni capitelli e forse un pulpito oggi scomparso."}
{"id": "2626698", "revid": "1632387", "url": "https://it.wikipedia.org/wiki?curid=2626698", "title": "Marion (Indiana)", "text": "Marion \u00e8 un paese degli Stati Uniti d'America situata nella Contea di Grant, nello Stato dell'Indiana.\nLa popolazione era di abitanti nel censimento del 2006."}
{"id": "2626702", "revid": "228333", "url": "https://it.wikipedia.org/wiki?curid=2626702", "title": "Suzanne Voilquin", "text": "Biografia.\nSuzanne Monnier nacque in una famiglia popolare di Parigi: il padre era un operaio fabbricante di cappelli, che aveva preso parte attiva alla Rivoluzione, la madre una cattolica osservante, che impart\u00ec a lei e alle sue sorelle una rigida educazione religiosa. Suzanne, peraltro, abbandon\u00f2 presto la fede religiosa. Si dovette occupare, prima ancora della prematura morte della madre, avvenuta nel 1821, di accudire alla sorella pi\u00f9 piccola e poi, nella difficolt\u00e0 economica in cui si trov\u00f2 la famiglia, dovette trovarsi un lavoro di ricamatrice.\nNel 1825 la Monnier spos\u00f2 il muratore Eug\u00e8ne Voilquin; entrambi, e una sua sorella, aderirono al movimento sansimoniano nel 1830 e Suzanne diresse un ristorante dell'associazione, nella quale erano attivi Barth\u00e9lemy Prosper Enfantin e le sue discepole C\u00e9cile Fournel, Claire Bazard, Agla\u00e9 Saint-Hilaire, D\u00e9sir\u00e9e Gay, Marie-Reine Guindorf e Clorinde Rog\u00e9. Dopo la secessione di Saint-Amand Bazard, rimase con Enfantin, ma si trov\u00f2 esclusa, come le altre donne, dalle riunioni comuni, secondo la decisione sessista presa dall'Enfantin. Nella comunit\u00e0 ebbe pi\u00f9 di un amante, come il marito, del resto, che nel 1833 emigr\u00f2 con la sua nuova compagna negli Stati Uniti per fondarvi una colonia sansimoniana.\nNell'agosto del 1832, poco dopo il processo dei sansimoniani, Marie-Reine Guindorf e D\u00e9sir\u00e9e Gay lasciarono la comunit\u00e0 fondando il giornale \u00abLa Femme libre\u00bb, che port\u00f2 avanti rivendicazioni sociali e femministe in articoli scritti da sole donne, che si firmavano con il solo nome di battesimo, per eliminare \u00abun nome d'uomo troppo pesante da portare\u00bb. Le due fondatrici richiesero la collaborazione di Suzanne, che esord\u00ec con un articolo giudicato da lei stessa \u00abtroppo timido\u00bb, nel quale chiamava le donne a una lotta pacifica contro tutti \u00abgli abusi del sesso forte\u00bb.\nQuando la Guindorf e D\u00e9sir\u00e9e Gay lasciarono il giornale per aderire al fourierismo, Suzanne Voilquin divenne la direttrice del giornale, che rinomin\u00f2 prima \u00abLa Femme nouvelle\u00bb e poi \u00abLa Tribune des femmes\u00bb. Vi collabor\u00f2 anche Claire D\u00e9mar, giovane donna che si uccider\u00e0 di l\u00ec a poco, il 3 agosto 1833, con il suo amante, lasciandole uno scritto \"Ma loi d'avenir\", che Suzanne pubblicher\u00e0 solo nella primavera del 1834, con l'ultimo numero del giornale.\nQuell'anno part\u00ec con Enfantin per l'Egitto, lavorando a Il Cairo come levatrice e infermiera, anche durante un'epidemia di peste, alla quale sopravvisse. Nel 1836 torn\u00f2 a Parigi e nel 1839 si stabil\u00ec in Russia in una nuova comunit\u00e0 di sansimonisti. Nuovamente a Parigi nel 1846, durante la Rivoluzione del 1848 collabor\u00f2 a \u00abLa voix des femmes\u00bb e fond\u00f2 un'associazione di levatrici. Con la restaurazione conservatrice, prefer\u00ec lasciare la Francia e nel settembre, insieme con il padre, raggiunse la sorella negli Stati Uniti, dove si stabil\u00ec definitivamente in una comunit\u00e0 sansimoniana."}
{"id": "2626708", "revid": "49618", "url": "https://it.wikipedia.org/wiki?curid=2626708", "title": "Associazione Sportiva Dilettantistica Spezia Calcio 2008", "text": ""}
{"id": "2626714", "revid": "767487", "url": "https://it.wikipedia.org/wiki?curid=2626714", "title": "Helodus", "text": "L'elodo (gen. Helodus) \u00e8 un pesce cartilagineo estinto, vissuto nel Carbonifero superiore (circa 300 milioni di anni fa). I suoi resti fossili sono stati ritrovati in Inghilterra, ed \u00e8 ritenuto essere un possibile parente delle attuali chimere.\nDescrizione.\nLungo circa 40 centimetri, questo animale possedeva un corpo piuttosto allungato, cos\u00ec come la coda. Il cranio era piuttosto corto, armato di una dozzina di file di denti ottusi, posizionati su ogni lato della mascella. Nella parte anteriore delle fauci erano inoltre presenti denti dotati di due punte, noti come denti sinfisali. Le branchie di \"Helodus\" erano protetti da un opercolo, come nei pesci ossei. Le pinne pettorali erano molto grandi, mentre le altre pinne erano pi\u00f9 ridotte. Di fronte alla prima pinna dorsale era presente una corta spina. Il corpo di \"Helodus\" era completamente ricoperto da denticoli dermici, ma l'animale era privo di claspers frontali o prepelvici.\nClassificazione.\nL'elodo \u00e8 il genere pi\u00f9 noto della famiglia degli elodontidi (Helodontidae), una famiglia di pesci cartilaginei appartenenti al gruppo dei bradiodonti (Bradyodonta), che da molti studiosi sono ritenuti possibili parenti estinti delle attuali chimere. La specie pi\u00f9 nota di \"Helodus\" \u00e8 Helodus simplex. I primi fossili di elodo (alcuni denti isolati) furono descritti nell' '800 dal famoso paleontologo svizzero Louis Agassiz.\nStile di vita.\nL'elodo, con tutta probabilit\u00e0, era un animale di fondale (bentonico), che si cibava di animali muniti di conchiglia o di carapace. I denti anteriori appuntiti servivano a staccare le prede dal fondo o dalle rocce, mentre i denti piatti posti nella parte posteriore delle mascelle trituravano il guscio, in un modo molto simile agli odierni squali di Port Jackson (\"Heterodontus portusjacksoni\"). "}
{"id": "2626731", "revid": "1431409", "url": "https://it.wikipedia.org/wiki?curid=2626731", "title": "Ivo Wortmann", "text": "Carriera.\nClub.\nGioc\u00f2 come centrocampista difensivo, iniziando nel Gr\u00eamio per poi passare all'Am\u00e9rica di Rio de Janeiro e al Palmeiras, sommando pi\u00f9 di cento presenze nel campionato brasiliano.\nNazionale.\nHa partecipato con il alla Copa Am\u00e9rica 1975.\nAllenatore.\nHa iniziato la sua carriera in Qatar con l'Al-Ahly di Doha, per poi allenare le formazioni giovanili del Gr\u00eamio e marcatamente l', con la cui selezione Under-17 ha vinto il campionato mondiale di calcio Under-17 nel 1989. Nel 1992 allena la selezione maggiore del , rilevando per un breve periodo il connazionale Evaristo de Macedo; nel 1996 partecipa, nuovamente con l', ad . Chiuse la prima serie di esperienze all'estero allenando il Miami Fusion; tornato in Brasile, vinse solo due titoli, il Campionato Mineiro nel 2001 e il Campionato Paraense nel 2003; nel 2005 torn\u00f2 fuori dai confini della sua patria per allenare l' e l'Al-Wahda. Nel 2009 \u00e8 stato messo sotto contratto dal Juventude."}
{"id": "2626732", "revid": "184755", "url": "https://it.wikipedia.org/wiki?curid=2626732", "title": "Margherita Guidacci", "text": "Biografia.\nFiglia unica, rimase orfana di padre in tenera et\u00e0. Cresciuta in campagna, in compagnia del poeta Nicola Lisi, suo cugino, risent\u00ec in qualche misura dei suoi motivi ispiratori profondamente religiosi, assorbendoli peraltro in una poetica del tutto originale. La sua fanciullezza fu turbata da eventi luttuosi in famiglia. La stessa Guidacci annot\u00f2 che la propria infanzia e adolescenza fu \u00abrattristata da malattie e morti di persone care\u00bb. Va anche considerato che i decessi e l'isolamento \u00abnon poco incisero sulla sua formazione, favorendo la tendenza all'introspezione\u00bb. Inoltre, il rapporto intenso con la natura fu uno dei pilastri della sua poetica.\nNel 1943 si laure\u00f2 in Letteratura italiana all'Universit\u00e0 di Firenze, con una tesi su Giuseppe Ungaretti, relatore Giuseppe De Robertis, specializzandosi poi in letteratura inglese ed americana, traducendo fra l'altro le opere di John Donne e le poesie di Emily Dickinson.\nTre anni dopo, fu pubblicata dall'editore Vallecchi \"La sabbia e l'angelo\" (1946). Questa raccolta di liriche segn\u00f2 \u00abil vero e proprio decollo della sua storia poetica\u00bb A quest'opera fu conferito, nel 1948, il premio letterario \u00abLe Grazie\u00bb di Firenze, ex aequo con l'opera concorrente di Sandro Penna. Seguirono nel tempo altri importanti riconoscimenti, come i premi letterari \u00abLerici\u00bb, \u00abCarducci\u00bb, \u00abScanno\u00bb ed altri, conferiti a varie raccolte della Guidacci, \u00abdella quale si \u00e8 occupata gran parte della nostra critica di primo piano\u00bb.\nNel 1945 fu nominata ordinaria di latino e greco nei licei statali, dove insegn\u00f2 per alcuni anni. Negli anni Sessanta precipit\u00f2 in una crisi psicofisica che la costrinse al ricovero in una clinica neurologica, dove conobbe da vicino la realt\u00e0 drammatica e angosciosa di molti ricoverati. Questa dolorosa esperienza fu rappresentata nella raccolta \"Neurosuite\" (1970): una sorta di \u00abradiografia dell'anima umana, colta tra dimensione cosciente e tensioni dell'inconscio\u00bb.\nDal 1976 fu docente universitaria di Letteratura anglo-americana a Macerata e, dal 1981, alla Libera Universit\u00e0 Maria Santissima Assunta di Roma. Nel decennio seguente, dopo la morte della madre e quella del marito, intensific\u00f2 la produzione poetica con varie raccolte, da \"L'altare di Isenheim\" (1980) a \"Il buio e lo splendore\" (1989). Nel 1990 le venne attribuito il Premio Dess\u00ec per la poesia. In queste e nelle altre raccolte poetiche di questo periodo, \u00abl'ispirazione fondamentalmente religiosa della Guidacci perde i primitivi caratteri di esperienza tutta interiore, per acquistare una dimensione umana e una capacit\u00e0 comunicativa pi\u00f9 ampie\u00bb.\nMor\u00ec a Roma, dopo essere stata colpita, due anni prima, da un ictus cerebrale, che peraltro non le imped\u00ec di dare alle stampe la sua ultima opera \"Anelli del tempo\".\nIncompatibilit\u00e0 con l'Ermetismo.\nSoprattutto nel periodo dei suoi studi a Firenze, Margherita Guidacci non poteva non confrontarsi con l'esperienza dell'ermetismo poetico italiano, alla quale peraltro non si sent\u00ec mai di aderire. Anzi pi\u00f9 volte la poetessa ebbe a ribadire la propria incompatibilit\u00e0 con quella misura poetica, reputandola fondata pi\u00f9 su un \u00abaccostamento magico di suoni\u00bb, che su un \u00abaccostamento drammatico di significati\u00bb.\nNon senza accenti polemici, ella rifiut\u00f2 il mito orfico della \u00abparola assoluta\u00bb, osservando che ormai \u00abla parola ha ricominciato ad essere considerata uno strumento di comunicazione e non d'incantesimo\u00bb.\nOpere.\nAlle raccolte di poesie sopra elencate sono da aggiungere le numerose traduzioni di Margherita Guidacci. Tra gli autori prescelti: Emily Dickinson, Emmanuel Mounier, Georges Gissing, Ezra Pound, Jorge Guillen, Joseph Conrad, Mark Twain, Tao Huang Ming, Edith Louise Sitwell ed altri autori appartenenti ad aree diverse della cultura europea contemporanea.\nI criteri di scelta delle loro opere da parte della traduttrice furono principalmente orientati verso le problematiche etico-sociali del nostro tempo."}
{"id": "2626735", "revid": "203463", "url": "https://it.wikipedia.org/wiki?curid=2626735", "title": "Goshen (Indiana)", "text": "Goshen \u00e8 una citt\u00e0 degli Stati Uniti d'America, capoluogo della Contea di Elkhart, nello Stato dell'Indiana.\nSi trova circa 180 km ad est di Chicago.\nLa popolazione era di 31.719 abitanti nel censimento del 2010."}
{"id": "2626741", "revid": "287204", "url": "https://it.wikipedia.org/wiki?curid=2626741", "title": "Cincinnati Open 1982", "text": "Il Cincinnati Open 1982 \u00e8 stato un torneo di tennis. \u00c8 stata l'81\u00aa edizione del Cincinnati Open, che fa parte del Volvo Grand Prix 1982 e del WTA Tour 1982. Il torneo si \u00e8 giocato a Cincinnati in Ohio negli USA: quello maschile dal 16 al 22 agosto 1982 su campi in cemento, quello femminile su campi in sintetico indoor dall'11 al 17 gennaio 1982.\nCampioni.\nSingolare maschile.\n Ivan Lendl ha battuto in finale Steve Denton, 6-2, 7-6\nSingolare femminile.\n Barbara Potter ha battuto in finale Bettina Bunge 6-4, 7-6\nDoppio maschile.\n Peter Fleming / John McEnroe hanno battuto in finale Steve Denton / Mark Edmondson, 6-2, 6-3\nDoppio femminile.\n Sue Barker / Ann Kiyomura hanno battuto in finale Pam Shriver / Anne Smith 6-2, 7-6"}
{"id": "2626748", "revid": "599013", "url": "https://it.wikipedia.org/wiki?curid=2626748", "title": "Juan Antonio Larra\u00f1aga", "text": "Carriera.\nClub.\nCresce calcisticamente con il Lagun Onak, da cui passa alla Real Sociedad. Con la societ\u00e0 di San Sebastian esordisce con la squadra riserve nella stagione 1977-1978. Tre anni pi\u00f9 tardi viene \"promosso\" alla prima squadra, con la quale debutta nella stagione 1980-1981, precisamente il 16 gennaio 1980, diventandone presto un titolare. Con la squadra di San Sebasti\u00e1n colleziona 589 presenze (460 in campionato), si aggiudica una Supercoppa di Spagna, una Coppa del Re e per due volte lo scudetto spagnolo (1980-1981 e 1981-1982). Tuttora \u00e8 il secondo giocatore con il maggior numero di presenze nel club, dietro ad Alberto G\u00f3rriz.\nPer 30 anni \u00e8 stato il giocatore ad aver giocato pi\u00f9 partite di fila nella Liga, 202 tra il 1986 e il 1992, fino all\u2019ottobre del 2021 quando Inaki Williams batte il suo record.\nNazionale.\nLa Nazionale spagnola lo vide in campo una volta, durante Spagna-Cecoslovacchia 1-2 del 24 febbraio 1988.\nConta anche una presenza con la Selezione di calcio dei Paesi Baschi."}
{"id": "2626758", "revid": "1305772", "url": "https://it.wikipedia.org/wiki?curid=2626758", "title": "Suono naturale", "text": ""}
{"id": "2626761", "revid": "1630536", "url": "https://it.wikipedia.org/wiki?curid=2626761", "title": "Isabelle Fuhrman", "text": "Biografia.\nIsabelle Fuhrman \u00e8 nata a Washington, D. C. il 25 febbraio del 1997 da una famiglia ebraica, ma \u00e8 cresciuta ad Atlanta (in Georgia). Suo padre, Nick Fuhrman, \u00e8 un consulente finanziario statunitense originario di Madison (nel Wisconsin), oltrech\u00e9 candidato repubblicano per il Congresso, mentre sua madre, Elina Fuhrman (nata Elina Kozmits), \u00e8 una giornalista russa originaria di Mosca, emigrata dall'allora Unione Sovietica nel 1989. Isabelle ha una sorella maggiore, Madeline, che ha fatto carriera seguendo la sua passione per il canto, mentre lei amava recitare fin da piccola.\nHa interpretato il ruolo di Esther nel film del 2009 \"Orphan\" accanto a Peter Sarsgaard e Vera Farmiga. Inoltre ha partecipato al controverso film \"Hounddog\" e ha interpretato il ruolo di Gretchen Dennis nella serie TV \"Ghost Whisperer - Presenze\". Interpreta anche la sadica e abile Clove in \"Hunger Games\", nel quale inizialmente avrebbe dovuto interpretare il ruolo di Katniss, la protagonista della trilogia best seller di Suzanne Collins, assegnato poi a Jennifer Lawrence. Isabelle \u00e8 anche apparsa in alcuni sketch al \"Tonight Show\" con Jay Leno e ha dato la sua voce a molti cartoni di Cartoon Network.\nSuccessivamente, Fuhrman \u00e8 apparsa in altri film horror come \"Cell\" e \"Dark Hall\", tuttavia \u00e8 apparsa anche in film di altro genere come la commedia \"Dear Eleanor\" e in 8 episodi della serie TV \"Master of Sex\". Nel 2020 \u00e8 stato annunciato il suo ritorno nei panni di Esther nel film \"\", prequel di \"Orphan\"."}
{"id": "2626762", "revid": "1543377", "url": "https://it.wikipedia.org/wiki?curid=2626762", "title": "Ottavianello", "text": "L'Ottavianello (o Ottaviano) \u00e8 un vitigno a bacca nera coltivato in Puglia. \nL'origine del nome \u00e8 attribuito al marchese di Bugnano che dal comune di Ottaviano lo introdusse nel Salento e ne avvi\u00f2 la coltivazione a partire dalla zona di San Vito dei Normanni. Entra come vitigno componente minoritario nella produzione del vino AOC francese Ch\u00e2teauneuf-du-pape.\nSinonimi.\nL'ottavianello \u00e8 noto con i sinonimi di cinsault, black Malvoisie, blue Imperial, boudal\u00e8s, bourdal\u00e8s, bourdelas, calabre, chainette, cincout, cinsanet, cinquien, cinq-Sao, cinqsaut, \u0153illade, Espagne, espagnin, espagnol, froutignan, gros de Lacaze, gros Marocain, hermitage (in Sudafrica), Kara Takopoulo, madiran du Portugal, marroquin, marrouquin, maurange, mavro Kara Melki, mihau, milhaud du Pradel, morterille Noir, negru de Sarichioi, papadou, pampous, passerille, picardan Noir, piquepoul d\u2019Uz\u00e9s, pis de ch\u00e8vre, pis de Ch\u00e8vre rouge, plant d'Arles, poupo de Crabe, pousse de Ch\u00e8vre, prunaley, prunella, prunellas, sams\u00f3, senso, ulliaou, ulliade Noire.\nCaratteristiche.\nVitigno con discreta vigoria vegetativa ed una buona produttivit\u00e0. La foglia \u00e8 pentagonale, pentalobata, con la pagina superiore verde bottiglia, glabra, opaca e la pagina inferiore verde chiaro.\nDall'Ottavianello si ricava un vino rosso rubino, dal sapore lievemente aromatico che migliora con l'invecchiamento.\nUtilizzato esclusivamente in uvaggi, soprattutto con il Negroamaro, rientra nell'Ostuni Ottavianello."}
{"id": "2626763", "revid": "287204", "url": "https://it.wikipedia.org/wiki?curid=2626763", "title": "Oceano (brano musicale)", "text": ""}
{"id": "2626765", "revid": "767487", "url": "https://it.wikipedia.org/wiki?curid=2626765", "title": "Menaspidae", "text": "I menaspidi (Menaspidae) sono una famiglia di pesci cartilaginei estinti, vissuti nel Carbonifero e nel Permiano (340 \u2013 270 milioni di anni fa). I loro resti sono stati ritrovati in Scozia, Germania, Stati Uniti e Australia.\nDescrizione.\nLa caratteristica principale dei menaspidi era costituita dalle lunghe spine che si protendevano dalla testa e dalla mandibola, simili ad aghi. Curiosamente, al contrario di molti altri pesci cartilaginei paleozoici, i menaspidi erano sprovvisti delle spine che sorreggevano le pinne dorsali. La dentatura era composta da larghe placche dentarie nella parte posteriore delle mascelle, e da una serie di piccoli denti anteriori di sostituzione, simili a quelli osservati negli squali attuali.\nUn genere di menaspidi in particolare, \"Traquairius\", presentava una serie di lunghe spine anche nella regione immediatamente posteriore alla testa, mentre il resto del corpo era nudo. I menaspidi erano piuttosto piccoli: \"Menaspis armata\", del Permiano della Germania, era lungo solo 25 centimetri, mentre \"Traquairius agkistrocephalus\" raggiungeva presumibilmente i 45 centimetri. La parte anteriore del corpo di alcuni menaspidi (\"Menaspis\" e \"Deltoptychius\") era ricoperta da una notevole armatura di placche ossee; questi furono gli unici pesci cartilaginei a sviluppare un tale sistema difensivo, simile a quello dei pesci placodermi.\nClassificazione.\nI menaspidi sono una famiglia appartenente ai bradiodonti, un gruppo di pesci cartilaginei probabilmente affini agli antenati delle attuali chimere. Il genere \"Traquairius\" \u00e8 a volte posto in una famiglia a s\u00e9 stante, quella dei Traquairiidae, a causa di alcune caratteristiche morfologiche che lo discosterebbero dagli altri menaspidi.\nStile di vita.\nI menaspidi rappresentavano un gruppo di piccoli pesci che vivevano presumibilmente sul fondo del mare, a profondit\u00e0 basse, e si nutrivano di piccoli animali vertebrati. Le spine presenti nella parte anteriore del corpo avevano funzione difensiva. Un esemplare di \"Traquairius agkistrocephalus\" conserva solo la met\u00e0 anteriore: probabilmente un predatore \u00e8 riuscito a divorare la met\u00e0 posteriore, evitando la parte spinosa dell'animale. "}
{"id": "2626772", "revid": "76963", "url": "https://it.wikipedia.org/wiki?curid=2626772", "title": "Ashley Rickards", "text": "Ashley Rickards \u00e8 diventata famosa con il ruolo di Samantha \"Sam\" Walker nella serie TV statunitense \"One Tree Hill\". Inoltre \u00e8 apparsa in diverse serie tv come \"Zoey 101\", \"\", \"Ugly Betty\" ed \"American Horror Story\".\nHa preso parte anche ad alcuni videoclip musicali: \"She Doesn't Get It\" dei The Format e \"How to Save a Life\" dei The Fray.\nDal 2011 al 2016 ha interpretato Jenna Hamilton, la protagonista della sitcom di MTV \"Diario di una nerd superstar\".\nBiografia.\nSi \u00e8 diplomata al liceo all'et\u00e0 di 15 anni ed \u00e8 attualmente membro del Mensa, avendo un quoziente intellettivo superiore a 148. Ha preso parte a vari film e show televisivi, in particolare Fly Away, in cui interpretava Mandy, una ragazza autistica. \u00c8 anche la protagonista \"Jenna Hamilton\" nel programma di MTV Diario di una nerd superstar. La Rickards scrive poesie, sceneggiature e racconti brevi e dipinge nel suo tempo libero. Fa parte del consiglio di amministrazione per il progetto Futures Somaly Mam Foundation, che si occupa di prevenire e porre fine al traffico di esseri umani e alla schiavit\u00f9 sessuale nel sud est asiatico e nel resto del mondo.\nLa ragazza parla correntemente il Polacco.\nAttivit\u00e0 di scrittrice.\nNel marzo 2015 viene pubblicato il suo primo libro intitolato \"Da nerd a Superstar\", pensato per ."}
{"id": "2626780", "revid": "110157", "url": "https://it.wikipedia.org/wiki?curid=2626780", "title": "West Lafayette (Indiana)", "text": "West Lafayette \u00e8 una citt\u00e0 degli Stati Uniti d'America situata nella Contea di Tippecanoe, nello Stato dell'Indiana.\nLa popolazione era di abitanti nel censimento del 2010.\nWest Lafayette (Indiana) \u00e8 nota perch\u00e9 ospita la Purdue University, detta anche \"Cradle of Astronauts\", \"la culla degli Astronauti\"."}
{"id": "2626782", "revid": "122678361", "url": "https://it.wikipedia.org/wiki?curid=2626782", "title": "Jean de Bilh\u00e8res", "text": "Biografia.\nNel 1473 divenne abate di Saint-Michel de Pessan, nel territorio della diocesi di Auch. Dopo la morte del conte Giovanni V d'Armagnac, re Luigi XI lo invi\u00f2 nell'Armagnac per convincere le popolazioni della Contea di Aure a rimanere territorio del Regno di Francia e non di quello di Aragona, impresa che gli riusc\u00ec felicemente. Per questo fu compensato con la nomina a vescovo di Lombez e nel 1474 fu nominato abate di Saint-Denis.\nDivenne quindi ambasciatore di Luigi XI di Francia presso Ferdinando II di Aragona e Isabella di Castiglia, poi del re Carlo VIII, prima in Germania e poi a Roma.\nNel 1491 venne nominato vescovo coadiutore a Santes. Ricevette quindi le nomine ad abate commendatario di Saint-Martin de Nevers, di Saint Denis, di Tournous e di Mas-Garnier.\nNel concistoro del 20 settembre 1493 papa Alessandro VI gli confer\u00ec il cardinalato\nnominandolo cardinale presbitero di Santa Sabina.\nNel febbraio 1498 divenne amministratore apostolico \"in commendam\" della diocesi di Viviers.\nFu colui che commission\u00f2 la famosa scultura della \"Piet\u00e0\" all'allora ventitreenne Michelangelo Buonarroti, destinata alla cappella di Santa Petronilla. Attualmente la statua si trova nella basilica di San Pietro in Vaticano."}
{"id": "2626785", "revid": "1305772", "url": "https://it.wikipedia.org/wiki?curid=2626785", "title": "Marot", "text": ""}
{"id": "2626786", "revid": "1442080", "url": "https://it.wikipedia.org/wiki?curid=2626786", "title": "Debeerius effelseni", "text": "Il debeerio (Debeerius effelseni) \u00e8 un pesce cartilagineo estinto, vissuto nel Carbonifero medio (circa 320 milioni di anni fa). I suoi resti sono stati ritrovati nel famoso giacimento di Bear Gulch, in Montana (USA).\nDescrizione.\nQuesto animale, di circa 30 centimetri di lunghezza, possedeva un corpo allungato privo dei tipici denticoli dermici dei pesci cartilaginei, e una grande testa sproporzionata, il che lo rendeva simile all'attuale chimera (\"Chimaera monstrosa\"). La prima pinna dorsale era ben sviluppata, e possedeva una spina anteriore allungata e arcuata. La seconda pinna dorsale, invece, era lunga e bassa, e richiamava nella forma quella presente in un altro pesce cartilagineo del Carbonifero, \"Helodus\". Anche le pinne pettorali e caudali erano molto sviluppate. I denti di questo animale erano piccoli, numerosi e di forma variabile. L'articolazione della mandibola era molto primitiva.\nClassificazione.\n\"Debeerius\" appartiene alla famiglia Debeeriidae, un piccolo gruppo di pesci cartilaginei dalle caratteristiche intermedie tra quelle degli squali e delle chimere. Insieme ad altri pesci come \"Orodus\" e gli iniotterigi, questi animali appartenevano a un gruppo di pesci cartilaginei primitivi noti come Paraselaci. Uno stretto parente di \"Debeerius\" era \"Heteropetalus\", rinvenuto anch'esso nel giacimento di Bear Gulch.\nStile di vita.\nLa conservazione eccezionale del giacimento di Bear Gulch ha permesso di ricostruire i motivi che ornavano il corpo di \"Debeerius\": strisce pi\u00f9 scure verticali davano all'animale un aspetto zebrato. Questi ornamenti si ritrovano attualmente nei pesci tropicali, ed \u00e8 ragionevole pensare che \"Debeerius\" vivesse in modo simile, nuotando lentamente tra i coralli. Alcuni fossili hanno conservato il contenuto dello stomaco: vi erano frammenti di conchiglie, resti di alghe e anche larve di pesci ossei. "}
{"id": "2626794", "revid": "219110", "url": "https://it.wikipedia.org/wiki?curid=2626794", "title": "Accessibility Toolkit", "text": "Accessibility Toolkit (ATK) si riferisce all'ATK di GNOME.\nL'ATK \u00e8 un toolkit per sviluppatori che consente ai programmatori l'uso, nelle loro applicazioni, delle comuni caratteristiche di accessibilit\u00e0 di GNOME.\nCi\u00f2 include funzioni quali ad esempio i temi ad alto contrasto visivo per i non vedenti e i modificatori di comportamento di tastiera (ad esempio i cosiddetti \"tasti appiccicosi\" o \"sticky keys\") per gli utenti con controllo motorio ridotto."}
{"id": "2626796", "revid": "287204", "url": "https://it.wikipedia.org/wiki?curid=2626796", "title": "Cincinnati Open 1981", "text": "Il Cincinnati Open 1981 \u00e8 stato un torneo di tennis. \u00c8 stata l'80\u00aa edizione del Cincinnati Open, che fa parte del Volvo Grand Prix 1981 e del WTA Tour 1981. Il torneo si \u00e8 giocato a Cincinnati in Ohio negli USA: quello maschile dal 17 al 23 agosto 1981 su campi in cemento, quello femminile su campi in sintetico indoor dal 19 al 25 gennaio 1981.\nCampioni.\nSingolare maschile.\n John McEnroe ha battuto in finale Chris Lewis, 6-3, 6-4\nSingolare femminile.\n Martina Navr\u00e1tilov\u00e1 ha battuto in finale Sylvia Hanika 6-2, 6-4\nDoppio maschile.\n John McEnroe / Ferdi Taygan hanno battuto in finale Steve Denton / Mark Edmondson, 6-2, 6-3\nDoppio femminile.\n Kathy Jordan / Anne Smith hanno battuto in finale Martina Navr\u00e1tilov\u00e1 / Pam Shriver 1-6, 6-3, 6-3"}
{"id": "2626798", "revid": "547034", "url": "https://it.wikipedia.org/wiki?curid=2626798", "title": "Vital' \u0160\u010d\u0117rba", "text": "\u00c8 uno degli sportivi con il maggior numero di medaglie olimpiche, con un totale di 10 podi di cui sei d'oro, nonch\u00e9 uno dei migliori medagliati in una singola edizione.\nBiografia.\nAi Giochi olimpici di conquist\u00f2 sei medaglie d'oro, all'epoca fu il secondo miglior risultato ottenuto in un'Olimpiade dopo i sette ori di Mark Spitz di , insieme alla prestazione di Kristin Otto di . Eguagli\u00f2 anche il primato di medaglie d'oro individuali (cinque) eguagliando Eric Heiden che ne vinse altrettanti a .\nQuattro anni dopo ad vinse quattro medaglie di bronzo."}
{"id": "2626801", "revid": "74801", "url": "https://it.wikipedia.org/wiki?curid=2626801", "title": "Noblesville", "text": "Noblesville \u00e8 una citt\u00e0 degli Stati Uniti d'America, capoluogo della Contea di Hamilton, nello Stato dell'Indiana.\nLa popolazione era di abitanti nel censimento del 2000."}
{"id": "2626802", "revid": "122122466", "url": "https://it.wikipedia.org/wiki?curid=2626802", "title": "Testamento di Adolf Hitler", "text": "Il testamento di Adolf Hitler fu dettato dal F\u00fchrer alla sua segretaria Traudl Junge il 29 aprile 1945, il giorno prima del suo suicidio nel F\u00fchrerbunker a Berlino. Era composto da due parti distinte: un testamento privato, che disponeva le ultime volont\u00e0 di Hitler, e uno politico, che lasciava indicazioni e ordini per il Terzo Reich dopo la sua morte.\nTestamento privato.\nIl testamento privato di Hitler \u00e8 un breve documento che elenca le sue ultime volont\u00e0:\nCome esecutore del suo testamento, il dittatore nomin\u00f2 Martin Bormann. I testimoni del suo testamento privato furono invece Joseph Goebbels, il Colonnello Nicolaus von Below e lo stesso Bormann.\nTestamento politico.\nLa parte pi\u00f9 significativa del lascito di Hitler fu senza dubbio quella del \u201ctestamento politico\u201d, dove il F\u00fchrer ripercorreva la sua esperienza politica recente e dava disposizioni per l'organizzazione del Reich dopo la sua morte. In questo documento, egli chiar\u00ec i termini della sua successione: il Maresciallo del Reich Hermann G\u00f6ring, precedentemente indicato dal F\u00fchrer come suo successore, veniva espulso dal partito nazista; al vertice dello stato nazista veniva cos\u00ec designato il Grandammiraglio Karl D\u00f6nitz, che avrebbe assunto la carica di \"Reichspr\u00e4sident\" (Presidente del Reich) e il Comando supremo della Wehrmacht.\nIl \"Reichsf\u00fchrer\" delle SS Heinrich Himmler, condannato a morte per alto tradimento, veniva sostituito alla guida del corpo dal Gauleiter Karl Hanke. Sia G\u00f6ring che Himmler venivano additati come traditori a causa dei loro tentativi di negoziare con gli Alleati; il loro comportamento, secondo Hitler, aveva arrecato \u201c\"un'irreparabile onta di vergogna sull'intera nazione\"\u201d.\nJoseph Goebbels fu nominato nuovo \"Reichskanzler\" (Cancelliere del Reich), alla testa di un esecutivo cos\u00ec indicato nel testamento di Hitler:\nPer quanto riguarda le Forze Armate, il testamento prevedeva le seguenti nomine:\nI testimoni di questo testamento furono Joseph Goebbels, il Generale Wilhelm Burgdorf, Martin Bormann e il Generale Hans Krebs. Tutti e quattro i testimoni non sopravvissero alla caduta di Berlino, anche se a lungo rimasero dubbi circa le reali circostanze della morte di Bormann. Tuttavia, una copia del testamento di Hitler fu per tempo inviata al quartier generale di D\u00f6nitz, cosicch\u00e9 potesse prendere tutte le iniziative che gli competevano come nuovo Capo di Stato.\nDopo un appello all'obbedienza ai suoi seguaci, Hitler concluse il suo testamento come segue: \u201c\"Soprattutto, impegno il comando della nazione e i suoi seguaci a rispettare scrupolosamente le leggi della razza e a opporre una resistenza spietata contro l'avvelenatore del mondo di tutte le nazioni, l'ebraismo internazionale\"\u201d.\nDalle disposizioni di questo testamento nacque il breve Governo di Flensburg, che avrebbe firmato la resa incondizionata del Terzo Reich il 7 maggio 1945, e che verr\u00e0 sciolto dagli Alleati il 23 maggio 1945 con l'arresto di D\u00f6nitz e dei suoi ministri."}
{"id": "2626803", "revid": "599013", "url": "https://it.wikipedia.org/wiki?curid=2626803", "title": "Cvetan Atanasov", "text": "Carriera.\nClub.\nTra il 1966 ed il 1976 ha giocato solo con il CSKA Sofia, giocando 231 partite e segnando 36 reti.\nNazionale.\nHa giocato 9 partite con la Nazionale bulgara, segnando 2 goal."}
{"id": "2626807", "revid": "729019", "url": "https://it.wikipedia.org/wiki?curid=2626807", "title": "Federico M\u00e9ndez", "text": "Biografia.\nCresciuto, anche rugbisticamente, a Mendoza, nel cui locale Rugby Club inizi\u00f2 a giocare, Federico M\u00e9ndez esord\u00ec giovanissimo in Nazionale argentina, il 27 ottobre 1990 a Lansdowne Road contro l'; la settimana seguente, a Twickenham, divenne internazionalmente famoso per avere mandato al tappeto il seconda linea inglese Paul Ackford, di 14 anni pi\u00f9 anziano di lui; dopo una mischia, in cui Jeff Probyn schiacci\u00f2 a terra la faccia di M\u00e9ndez, questi, rialzatosi, se la prese con il primo inglese che gli si par\u00f2 davanti; per ventura fu Ackford, che ricevette un diretto al mento che lo stese e ne provoc\u00f2 l'abbandono del campo; espulso, M\u00e9ndez rimedi\u00f2 una squalifica internazionale di quattro settimane, mentre l' usc\u00ec dal campo sconfitta per 0-51.\nAnni dopo Ackford, all'epoca agente di polizia e in seguito divenuto giornalista, incontrando per lavoro M\u00e9ndez nel ritiro argentino durante un \"tour\" dell' in Sudamerica, raccont\u00f2 l'accaduto a modo suo: \u00abNon mi accorsi di nulla, solo del colpo preso. Bel colpo, peraltro\u2026 lo rividi in TV e l'unica cosa che dissi fu: ouch! [\u2026] non porto rancore per il fatto, non fu colpa di M\u00e9ndez\u00bb.\nMeno di un anno dopo il pugno di Twickenham M\u00e9ndez fu convocato per la che si tenne proprio in Inghilterra, e disput\u00f2 due incontri, con e ; anche quattro anni dopo, nella Coppa del 1995 in Sudafrica, fu presente nella formazione titolare, con tre incontri (tre sconfitte contro, ancora, , poi e ).\nDivenne professionista subito dopo la Coppa del Mondo, e si trasfer\u00ec in Sudafrica nei Natal Sharks, con cui in due stagioni vinse due Currie Cup consecutive; poi affront\u00f2 il rugby europeo: nel 1997 firm\u00f2 un contratto di un anno con il Bath, con cui al termine della stagione si laure\u00f2 campione continentale; nel biennio successivo rimase in Inghilterra, al Northampton, con cui nel 1999-2000 vinse la sua seconda Heineken Cup, con due club diversi; infortunatosi al tendine d'Achille nel luglio 1999, tuttavia, non pot\u00e9 partecipare alla Coppa del Mondo in Galles.\nAll'attivo di M\u00e9ndez, in tale periodo, anche un incontro nel club a inviti dei Barbarians, nel febbraio 1997, contro il Leicester.\nNel biennio 2000-2002 milit\u00f2 nel B\u00e8gles-Bordeaux e di nuovo in Sudafrica nei Natal Sharks, prima di tornare al Mendoza Rugby Club; nel 2005 ebbe un'ulteriore esperienza professionistica nel rugby sudafricano, nel Western Province, ma dovette smettere di giocare a causa di un infortunio al collo; in precedenza era stato convocato per la in Australia, a otto anni dalla sua ultima rassegna mondiale, e aveva disputato il suo ultimo \"test match\" internazionale a Buenos Aires nel giugno 2005 contro i British Lions.\nDopo il ritiro ha alternato l'attivit\u00e0 di imprenditore (gestisce un'attivit\u00e0 di \"import-export\" di vini) a quella di allenatore: dal 2005 tecnico del Mendoza Rugby Club, dal 2009 \u00e8 stato anche designato nello staff degli allenatori della rappresentativa provinciale di Cuyo e Mendoza, che partecipa al Campionato Argentino."}
{"id": "2626808", "revid": "287204", "url": "https://it.wikipedia.org/wiki?curid=2626808", "title": "VdB 54", "text": "vdB 54 \u00e8 una nebulosa a riflessione visibile nella costellazione di Orione.\nSi individua con difficolt\u00e0, circa due gradi a sudest della Nebulosa di Orione; si tratta di un piccolo involucro gassoso che nasconde completamente una stella giovane, catalogata come BD-06\u00a01287, situata probabilmente all'interno della gigantesca nube LDN\u00a01641, nella sua parte pi\u00f9 orientale. Per la stella non \u00e8 stata determinata n\u00e9 la classe spettrale, n\u00e9 la parallasse. La nebulosa LDN\u00a01641 fa parte della nube molecolare gigante di Orion\u00a0A, la stessa che comprende anche la Nebulosa di Orione e molte altre nubi del Complesso nebuloso molecolare di Orione, uno dei siti di formazione stellare meglio osservabili del cielo."}
{"id": "2626810", "revid": "599013", "url": "https://it.wikipedia.org/wiki?curid=2626810", "title": "Libretto (disambigua)", "text": ""}
{"id": "2626815", "revid": "5983", "url": "https://it.wikipedia.org/wiki?curid=2626815", "title": "Polip\u00e8mone", "text": ""}
{"id": "2626817", "revid": "84604", "url": "https://it.wikipedia.org/wiki?curid=2626817", "title": "Beverley Craven (album)", "text": "Beverley Craven \u00e8 il primo album della cantante pop-rock britannica Beverley Craven, dalla quale venne pubblicato nel 1990 su etichetta Epic Records..\nL'album contiene 10 brani, tutti scritti dalla stessa Beverley Craven e tra i quali spicca \" Promise Me \", singolo-hit dell'anno successivo, che contribu\u00ec a far conquistare alla cantante un \"BRIT Award\" come rivelazione nazionale e che ricevette, esso stesso, una nomination come miglior singolo britannico.\nTra gli altri brani, figurano \" Holding On \", \" Woman to Woman \" e \"Memories\", pure questi usciti come singoli.\nProduttore dell'album fu Paul Samwell-Smith, che sostitu\u00ec nella realizzazione dello stesso Steward Levine (produttore dei Simply Red), \u201csollevato\u201d dal suo incarico per diversit\u00e0 di vedute con la cantante, che considerava il risultato troppo \u201ccommerciale\u201d.\nTracce.\nLato A: \nLato B: "}
{"id": "2626818", "revid": "287204", "url": "https://it.wikipedia.org/wiki?curid=2626818", "title": "Coppa di Francia 2000-2001", "text": "La 84\u00aa edizione della Coppa di Francia, quella 2000-2001, fu vinta dal ."}
{"id": "2626827", "revid": "287204", "url": "https://it.wikipedia.org/wiki?curid=2626827", "title": "Valparaiso (Indiana)", "text": "Valparaiso \u00e8 un comune (\"city\") degli Stati Uniti d'America e capoluogo della contea di Porter nello Stato dell'Indiana. La popolazione era di 31,730 persone al censimento del 2010.\nGeografia fisica.\nSecondo lo United States Census Bureau, ha un'area totale di 15,578 miglia quadrate (40,35\u00a0km\u00b2).\nSociet\u00e0.\nEvoluzione demografica.\nSecondo il censimento del 2010, c'erano 31,730 persone.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dall'89,9% di bianchi, il 3,3% di afroamericani, lo 0,3% di nativi americani, il 2,1% di asiatici, lo 0,1% di oceanici, il 2,2% di altre razze, e il 2,1% di due o pi\u00f9 etnie. Ispanici o latinos di qualunque razza erano il 7,1% della popolazione."}
{"id": "2626828", "revid": "767487", "url": "https://it.wikipedia.org/wiki?curid=2626828", "title": "Un detective", "text": "Un detective \u00e8 un film italiano del 1969 diretto da Romolo Guerrieri.\n\u00c8 noto anche con il titolo alternativo Macchie di belletto.\nTrama.\nAl rude commissario Belli (Franco Nero) viene affidata l'indagine sulla morte di un discografico, tale signor Romanis (Marino Mas\u00e9). L'uomo, freddato a colpi di pistola nel proprio appartamento, poco distante dal centro di Roma, viene rinvenuto poche ore dopo la morte. I colpi di pistola hanno mandato in frantumi la finestra dell'appartamento ma nessuno sembra essersi accorto di nulla. In una girandola di eventi il commissario viene in contatto con una serie di personaggi: dalla modella Sandy (Delia Boccardo) alla cantante pop Emanuelle (Susanna Martinkov\u00e1), dall'avvocato Fontana (Adolfo Celi) alla di lui bellissima moglie, la signora Vera (Florinda Bolkan). Questi personaggi ruotano attorno alla storia, rivelando particolari scomodi della Roma bene. Dopo la morte di Mino (Maurizio Bonuglia)(figlio dell'avvocato Fontana) e di Sandy, il commissario Belli si trover\u00e0 di fronte alla verit\u00e0, smascherando l'insospettabile assassina.\nDistribuzione.\nIl film venne distribuito nel circuito cinematografico italiano il 6 settembre del 1969.\nAccoglienza.\nIl film introit\u00f2 616.063.000 lire dell'epoca, risultando il 70\u00b0 incasso al botteghino italiano della stagione cinematografica 1969-70.\nCritica.\nPer Marco Giusti il film \u00e8 \u00abben scritto, ben recitato, con donne bellissime (Boccardo, Dionisio e Antonelli)... Guerrieri si muove con maestria in una storia di poliziotti non cos\u00ec onesti, avvocati cattivi, femmes fatales, figli corrotti della borghesia.\u00bb.\nColonna sonora.\nLa musica \u00e8 di Fred Bongusto e gli arrangiamenti sono di Robby Poitevin. La canzone: \"The world of the Blues\" (Waine - Bongusto) \u00e8 cantata da Shirley Harmer.\nCuriosit\u00e0.\nFranco Nero torner\u00e0 a vestire i panni di un commissario di polizia di nome Belli quattro anni dopo nella pellicola \"La polizia incrimina, la legge assolve\" di Enzo G. Castellari, ma tra le due pellicole non vi \u00e8 alcuna relazione di trama, nonostante anche in quel film Nero \u00e8 affiancato da Delia Boccardo."}
{"id": "2626830", "revid": "146644", "url": "https://it.wikipedia.org/wiki?curid=2626830", "title": "Mai Dire", "text": ""}
{"id": "2626831", "revid": "1652635", "url": "https://it.wikipedia.org/wiki?curid=2626831", "title": "Antonio Tarantino (chitarrista)", "text": "Formazione.\nHa iniziato lo studio della chitarra classica presso il Conservatorio di Benevento e l'ha concluso in quello di Avellino conseguendo il diploma nel 1987.\nNello stesso anno ha conseguito anche il diploma di chitarra classica all'Accademia Filarmonica di Bologna.\nHa poi conseguito il diploma accademico di 2\u00ba livello in chitarra al Conservatorio di Napoli nel 2006 con il massimo dei voti e con una tesi sui \"12 Studi per chitarra\" di Heitor Villa-Lobos.\nCarriera.\nHa fatto la sua prima apparizione televisiva nel dicembre del 1982 a Canale 9 partecipando ad un concorso per artisti vari, esibendosi come chitarrista classico.\nHa quindi proseguito un'intensa attivit\u00e0 concertistica, sia come solista sia come componente di gruppi musicali, specializzandosi nella musica brasiliana e successivamente in musica flamenco.\nNel 1993 \u00e8 stato consulente di Franco Mussida al Centro Professione Musica di Milano nel corso di chitarra e laboratorio di musica d'insieme nel Carcere di San Vittore.\nHa fatto parte per diversi anni del cast delle reti Mediaset come chitarrista di flamenco moderno.\nDal 1993 al 2003 ha collaborato con la rivista Guitar Club di Milano con articoli, recensioni e trascrizioni sulla chitarra brasiliana, flamenco, latino-americana e moderna.\nContemporaneamente ha inciso diversi album, sia come solista che in collaborazione con importanti artisti, fra i quali si citano Patrick Djivas e Franz Di Cioccio della Premiata Forneria Marconi per un balletto approntato per la trasmissione Buona Domenica e con Nino D'Angelo nel CD 'O schiavo e 'o rre del 2003 per il brano Rosanera.\nNel 2004 \u00e8 presente nel doppio CD \"36-The Fingerpicking.net Sampler\" insieme ad altri 35 chitarristi acustici tra cui Rodolfo Maltese, Alex Britti e Todd Hallawell.\nHa registrato con gli arrangiatori Emanuele Ruffinengo (Pooh), Riccardo Biseo (Mina (cantante)), Nuccio Tortora (Manu Chao) e si \u00e8 esibito occasionalmente con Toquinho.\nDotato di uno stile caratterizzato da sperimentazioni, tecniche percussive e chitarristico-elettriche al servizio della chitarra brasiliana e flamenco.\nSvolge attivit\u00e0 concertistica come solista con un repertorio principalmente di musica popolare brasiliana, flamenco e latino-americana. Fra le collaborazioni si citano \"Brasil\" e \"Music Club\" su Radio Uno, \"Les Joyeux Pickers\" su Oto Radio di Parigi, Jam Radio di S\u00e0o Paulo del Brasile, London One Radio, Radio Italia Uno Australia, Rumba Flamenco TV e Gypsiwebradio Francia, \"Premio Napoli\" su Rai Uno, \"Roxy Bar\" su Videomusic con Red Ronnie, \"Quelli della Domenica\" su Canale Italia, \"Ultra Zoom\" su Capri Event, \"Canta con noi\" su Orion TV, \"Tifo Azzurro\" su Tele A, \"Scienza e Natura\" su Julie Italia, \"Italia Canta Napoli e non\" su TLA (rete televisiva), \"Vamos\" su Telelibera Campania, \"Cultura &amp; Spettacolo\" su Positano News, \"Zona Calcio\" su Stereo 5 TV, \"Variet\u00e0\" su Solo Sud e numerose radio nazionali insieme a James Senese, Tosca D'Aquino, Dik Dik, Il Giardino dei Semplici, Irene Fargo e Lucia Cassini. Ha partecipato a convention, festival e fiere nazionali ed internazionali suonando con Tommy Emmanuel, Buster B. Jones, Thom Bresh, Marcel Dadi, Larry Coryell, Franco Cerri, Jean Felix Lalanne, Albert Lee, Edward Gerhard, Werner Bauhofer, Eric Fievet, Mick Abrahams, John Stowell e molti altri.\nNel 2010 \u00e8 presente, insieme ad altri 17 chitarristi, nel CD \"Playing Marcos Vinicius\" dove interpreta la Little Suite for Guitar del chitarrista e compositore brasiliano Marcos Vinicius.\nLe sue opere sono state vendute in tutto il mondo ed in particolare La chitarra nel flamenco moderno, in versione bilingue (italiano e spagnolo) delle edizioni Nuova Carisch, in Spagna e Stati Uniti.\nDal 2011 al 2018 \u00e8 stato autore per le edizioni musicali e discografiche Casa Musicale Eco.\nNel 2016 \u00e8 docente all'International Music Expo (IME) di Sanremo con una Master class dal titolo \"La chitarra nella musica popolare brasiliana\".\nNel mese di dicembre dello stesso anno viene recensito da una delle migliori riviste di chitarra sudamericane Viol\u00e0o Mais (rivista brasiliana) nella quale sono presenti Toquinho, Paco de Luc\u00eda e Marco Pereira.\nL'8 luglio 2017 si esibisce in duo con il chitarrista francese Rapha\u00ebl Fa\u00ffs nell'ambito del XII Guitar International Rendez-Vous ADGPA a Pieve di Soligo.\nNel settembre del 2017 pubblica il suo decimo album dal titolo \"Brasileirissimo\" prodotto dalla Videoradio con la quale etichetta discografica hanno inciso artisti come Jennifer Batten, Frank Gambale, Billy Cobham, Bill Evans, Mike Stern e Scott Henderson.\nDal 2017 al 2019 ha collaborato con la rivista mensile Chitarra Acustica.\nIl 12 ottobre 2017 London One Radio durante una trasmissione lo considera uno dei migliori chitarristi al mondo di musica brasiliana e flamenco.\nDal 2017 al 2021 ha collaborato con la rivista mensile Axe Guitar Magazine.\nIl 1\u00ba luglio 2018 al XIII Guitar International Rendez-Vous ADGPA, tra i cui ospiti Fabio Treves, a Conegliano condivide il palco con l'irlandese Darragh O'Neill e Massimo Luca.\nIl 10 ottobre 2018 si esibisce al Teatro Sant'Antonino di Sorrento per una serata di beneficenza per Amatrice.\nDal 2019 al 2020 \u00e8 stato autore e collaboratore presso Gruppo Editoriale Volont\u00e8 &amp; Co. di Milano.\nNel luglio del 2019 \u00e8 presente, insieme ad altri 21 chitarristi, nel CD \"Merci Dadi\" per festeggiare i 25 anni dell'associazione chitarristica ADGPA italiana.\nIl 2 novembre 2019 partecipa come dimostratore di chitarre e insieme, tra gli altri, ad Alvaro Pierri all'Acerra Guitar Meetings.\nNel 2021 tiene un mini-ciclo di lezioni sulla chitarra brasiliana, classica e flamenco per il Canale TV Web \"Videoradio Channel\".\nRiconoscimenti.\nNel 1996 \u00e8 stato eletto miglior chitarrista brasiliano italiano dal referendum indetto dalla rivista Chitarre di Roma.\nNel 1999 ha ricevuto l'encomio dal Consolato Generale del Brasile di Milano.\nRassegna Stampa.\nAntonio Tarantino \u00e8 un artista davvero strepitoso, un chitarrista considerato uno dei migliori al mondo nell\u2019ambito della musica brasiliana.\nFlash Style Magazine Vip - Settembre 2017\nAntonio Tarantino \u00e8 il maggior esponente italiano di composizione di musica brasiliana. Il flamenco nelle sue stelle, in una sortita di ordine e progresso.\nUnfolding Roma - Settembre 2017\nAntonio Tarantino \u00e8 il pi\u00f9 grande chitarrista di musica brasiliana e flamenco al mondo.\nLondon One Radio - Ottobre 2017\nAntonio Tarantino \u00e8 il pi\u00f9 geniale chitarrista partenopeo.\nMusicalNews - Ottobre 2017\nAntonio Tarantino \u00e8 uno dei cardini della produzione musicale contemporanea di musica brasiliana e flamenco.\nTramando Milano - Ottobre 2017\nAntonio Tarantino \u00e8 un genio della chitarra.\nWeb Radio 63 - Novembre 2017\nAntonio Tarantino \u00e8 un punto di riferimento assoluto in Italia, sia dal punto di vista tecnico che storico.\nGuitar Club Magazine - Settembre 2019\nAntonio Tarantino \u00e8 un artista di caratura internazionale e uno straordinario chitarrista.\nBeppe Aleo - Videoradio 2021"}
{"id": "2626841", "revid": "101260", "url": "https://it.wikipedia.org/wiki?curid=2626841", "title": "Episodio di Ges\u00f9 e l'adultera", "text": ""}
{"id": "2626842", "revid": "101260", "url": "https://it.wikipedia.org/wiki?curid=2626842", "title": "Episodio dell'adultera", "text": ""}
{"id": "2626844", "revid": "50869", "url": "https://it.wikipedia.org/wiki?curid=2626844", "title": "La morte risale a ieri sera", "text": "La morte risale a ieri sera \u00e8 un film del 1970 diretto da Duccio Tessari.\nTratto dal romanzo di Giorgio Scerbanenco \"I milanesi ammazzano al sabato\", il film \u00e8 il terzo adattamento cinematografico di una trilogia ispirata ai quattro romanzi di Scerbanenco con protagonista Duca Lamberti, preceduto da \"I ragazzi del massacro\" di Fernando Di Leo (1969) e da \"Il caso \"Venere privata\"\" di Yves Boisset (1970).\nTrama.\nMilano. Donatella Berzaghi \u00e8 una ragazza venticinquenne affetta da una forma di disabilit\u00e0 intellettiva che la rende particolarmente vulnerabile nei confronti degli uomini. La giovane vive con il padre vedovo Amanzio, il quale la accudisce e la sorveglia per evitarle brutte avventure. La giovane \u00e8 scomparsa da pi\u00f9 di un mese e Amanzio si reca in Questura per lamentarsi dell'inefficacia del commissariato di quartiere e per ottenere un maggior coinvolgimento da parte degli investigatori. Ad ascoltarlo \u00e8 il commissario Duca Lamberti.\nIl giorno della scomparsa Amanzio aveva chiamato come d'abitudine Donatella al telefono e, non avendo ricevuto nessuna risposta, si era precipitato a casa trovando per\u00f2 il loro appartamento vuoto ma perfettamente in ordine e con la serratura e le finestre chiuse. L'unico oggetto che sembra mancare \u00e8 l'orsacchiotto preferito di Donatella. Il commissario suppone che la ragazza sia stata portata via da una persona a lei nota e, colpito dalla sofferenza di Amanzio, decide di aiutarlo.\nDuca Lamberti inizia ad indagare nell'ambiente della prostituzione e si reca da Salvatore, un ex magnaccia gi\u00e0 condannato per sfruttamento della prostituzione e che ora sembra essersi rifatto una vita facendo il concessionario di automobili. Il commissario chiede a Salvatore di ottenere per lui alcune informazioni sul giro delle prostitute. L'uomo non vorrebbe cooperare ma Duca Lamberti riesce comunque ad ottenere la sua collaborazione accusandolo ingiustamente di traffico di droga.\nSalvatore introduce il commissario nel mondo della prostituzione milanese presentandolo come un cliente in cerca di divertimento. Le ricerche procedono a tutto campo e con molta discrezione ma Mascaranti, l'assistente di Duca Lamberti, rischia di rovinare la loro copertura arrestando due papponi durante una visita. Durante un incontro con Herrero, una prostituta di colore, Duca Lamberti ottiene alcune informazioni su Donatella. La prostituta fornisce il nome di un cliente, l'ing. Salvarsanti, il quale durante un loro incontro le aveva raccontato di aver conosciuto Donatella. Il commissario e Mascaranti si recano dall'ingegnere e riescono ad ottenere con la minaccia l'indirizzo della casa di appuntamenti dove l'uomo aveva conosciuto Donatella. Sfortunatamente lo stabile in questione \u00e8 stato nel frattempo demolito.\nUna domenica mattina, Salvatore e Mascaranti si recano dal commissario con alcune novit\u00e0. Salvatore afferma di essere stato contattato da gente del giro della prostituzione i quali, sentendosi braccati, sarebbero disposti a cedere Donatella in cambio di mezzo milione di lire. Lo scambio dovrebbe avvenire nel pomeriggio nel parcheggio dello stadio di San Siro ma i magnaccia non si presentano.\nUna mattina un cacciatore rinviene un cadavere semi-carbonizzato in un campo: \u00e8 il corpo di Donatella. Quando i due poliziotti comunicano ad Amanzio che la figlia \u00e8 morta, l'uomo ha un malore ma Duca Lamberti gli somministra un sedativo e riesce a farlo riprendere. All'obitorio Amanzio insiste per vedere il corpo della figlia e, ormai rassegnato, decide di disfarsi di tutti gli oggetti della figlia. Parlando con i netturbini venuti a raccogliere la spazzatura, Amanzio scopre che uno di loro ha ritrovato l'orsacchiotto preferito di Donatella. Interrogato da Amanzio, il netturbino afferma di aver trovato l'orsacchiotto proprio in quello stabile circa un mese prima.\nNel frattempo Salvatore, sentendosi ormai in pericolo, tenta di darsi alla fuga ma viene ucciso. Duca Lamberti, in preda all'ira, caccia di casa la prostituta Herrero, colpevole di non avergli dato le informazioni necessarie per evitare la morte di Donatella.\nAmanzio, cosciente del fatto che l'assassino di Donatella potrebbe abitare proprio nel suo palazzo, decide di indagare da solo mentre Duca Lamberti e Mascaranti continuano a cercare nell'ambiente della prostituzione. Con l'aiuto di una redenta Herrero i due riescono a individuare la persona che ha obbligato Donatella a prostituirsi. Si tratta di Franco Baronia, il figlio di Carletta, una vicina di casa di Amanzio. Ma anche Amanzio stesso giunge ad un'analoga conclusione e individua i responsabili dell'omicidio di Donatella, tutte persone che Amanzio e Donatella conoscevano essendo loro vicini. Durante una colluttazione, Amanzio li uccide tutti. Duca Lamberti e Mascaranti, che hanno ormai ricostruito tutta la vicenda, si recano nel palazzo di Amanzio ma arrivano troppo tardi.\nProduzione.\nLuoghi delle riprese.\nLa casa milanese dove abita Barzaghi con la figlia (che nel film \u00e8 via Tissari) si trova in realt\u00e0 in via Giuseppe Govone 40. Il concessionario d'auto dove lavora Salvatore si trova all'incrocio fra le vie Messina e Cenisio: oggi il concessionario non c'\u00e8 pi\u00f9. Uno dei bordelli dove Lamberti e Mascaranti vanno per cercare informazioni su Donatella \u00e8 in via Caradosso 8. La ditta Avandero, dove lavora Barzaghi, era in via Valtellina 21. Il parcheggio dove Salvatore dovrebbe incontrarsi con qualcuno per pagare la \"compravendita\" di Donatella, \u00e8 quello dello stadio di San Siro. Il parco dove viene ucciso Salvatore \u00e8 in piazza Vetra. L'albergo del cugino di Franco Baronia \u00e8 invece a Francolino di Carpiano, in provincia di Milano, sulla strada provinciale Melegnano-Binasco."}
{"id": "2626849", "revid": "22356", "url": "https://it.wikipedia.org/wiki?curid=2626849", "title": "Heteropetalus elegantulus", "text": "L'eteropetalo (Heteropetalus elegantulus) \u00e8 un pesce cartilagineo estinto, vissuto nel Carbonifero medio (circa 320 milioni di anni fa), i cui resti sono stati ritrovati nel ben noto giacimento di Bear Gulch in Montana (USA).\nDescrizione.\nLungo solo una decina di centimetri, questo piccolo pesce era dotato di un corpo allungato munito di una grande pinna dorsale, pi\u00f9 elevata negli esemplari maschi che nelle femmine, preceduta da una piccola spina. I pochi denticoli dermici erano situati nella parte anteriore del corpo, appena davanti alla pinna dorsale ed esclusivamente nei maschi. Le branchie erano protette da un opercolo (come avviene nei pesci ossei e in altri pesci cartilaginei come \"Helodus\" e le chimere attuali). I denti erano piccoli e di varia forma, ma assomigliavano molto a quelli di un altro gruppo di pesci cartilaginei del Carbonifero, i petalodonti.\nClassificazione.\nQuesto animale era stato inizialmente ascritto al gruppo dei petalodonti (da qui il nome \"Heteropetalus\"), ma la scoperta successiva di un fossile completo di petalodonte (\"Belantsea montana\") ha messo in luce notevoli differenze morfologiche; al contrario, ha permesso agli studiosi di intuire che \"Heteropetalus\" era strettamente imparentato con un altro pesce cartilagineo di Bear Gulch, \"Debeerius effelseni\".\nStile di vita.\nLa forma del corpo e la dentatura di \"Heteropetalus\" fanno supporre che questo animale fosse un abitatore di bassi fondali, e che conducesse uno stile di vita bentonico. Probabilmente si nutriva di piccoli invertebrati dal guscio e di alghe."}
{"id": "2626850", "revid": "1728", "url": "https://it.wikipedia.org/wiki?curid=2626850", "title": "Tsvetan Atanasov", "text": ""}
{"id": "2626851", "revid": "62004", "url": "https://it.wikipedia.org/wiki?curid=2626851", "title": "Vitaly Scherbo", "text": ""}
{"id": "2626854", "revid": "149485", "url": "https://it.wikipedia.org/wiki?curid=2626854", "title": "Raman Piatrushenka", "text": ""}
{"id": "2626857", "revid": "118042841", "url": "https://it.wikipedia.org/wiki?curid=2626857", "title": "Plymouth Fury", "text": "La Plymouth Fury \u00e8 un'automobile prodotta dalla Plymouth, divisione della Chrysler, dal 1956 al 1978 in sei diverse generazioni.\nStoria.\nLa prima serie della Fury venne introdotta nel 1956 quale versione speciale ad alte prestazioni della Belvedere e nel 1959 la Plymouth introdusse la \"Sport Fury\" come suo modello di punta. In tal modo, la gamma delle Fury comprendeva berline e station wagon e hardtop coup\u00e9 o berlina convertibile, delle quali la serie Sport era solo due porte hardtop o convertibile. La produzione della Sport Fury venne sospesa alla fine del 1959, ma fu reintrodotta a met\u00e0 del 1962. Dal 1966 al 1969 fu commercializzata una versione lussuosa della Fury che venne chiamata \"Plymouth VIP\"."}
{"id": "2626860", "revid": "767487", "url": "https://it.wikipedia.org/wiki?curid=2626860", "title": "Kharmerungulatum vanvaleni", "text": "Il kharmerungulato (Kharmerungulatum vanvaleni) \u00e8 un mammifero estinto, vissuto nel Cretaceo superiore (Maastrichtiano, circa 68 milioni di anni fa), i cui resti fossili sono stati ritrovati in India.\nSignificato dei fossili.\nIl ritrovamento degli scarsi fossili di questo mammifero arcaico ha importanti implicazioni paleogeografiche. Sembra infatti che \"Kharmerungulatum\" fosse a tutti gli effetti un rappresentante degli ungulati; le sue ossa indicano tre potenziali scenari. Gli ungulati arcaici potrebbero aver avuto una distribuzione cosmopolita fin dall'inizio della loro evoluzione, oppure \"Kharmerungulatum\" potrebbe essere stato un immigrante dall'Asia occidentale. La terza ipotesi vedrebbe questo animale come un potenziale antenato di tutti gli ungulati successivi: in questo caso, questo grande gruppo di mammiferi si sarebbe originato in India. "}
{"id": "2626864", "revid": "287204", "url": "https://it.wikipedia.org/wiki?curid=2626864", "title": "Monts d'Arr\u00e9e", "text": "I Monts d'Arr\u00e9e (in bretone: Menez Are; 60.000 ha. circa) sono \u2013 insieme alle Montagnes Noires \u2013 una delle due catene montuose della Bretagna (Francia nord-ovest), di cui costituiscono\u00a0\u2013 con un'altezza massima che non supera i 385 metri\u00a0\u2013 anche le vette mediamente pi\u00f9 alte.\nSi trovano tra il dipartimento del Finist\u00e8re (Bretagna nord-occidentale) e il dipartimento delle C\u00f4tes-d'Armor e fanno parte del Parco Naturale Regionale d'Armorica (\"Parc naturel r\u00e9gional d'Armorique\"), oltre che del Massiccio armoricano.\nQueste montagne sono legate a leggende celtiche sulla stregoneria.\nTra le localit\u00e0 che si trovano ai piedi dei Monts d'Arr\u00e9e vi sono: Botmeur, Brasparts, Brennilis, Commana, La Feuill\u00e9e, Loqueffret, Sizun, nel Finist\u00e8re, ecc.\nLa vetta pi\u00f9 alta il Roc'h Ruz, che con i suoi 384\u00a0m di altezza, \u00e8 anche la montagna in assoluto pi\u00f9 alta della Bretagna.\nGeografia.\nCollocazione.\nI Monts d'Arr\u00e9e si trovano nella parte orientale del Finist\u00e8re settentrionale, ai confini con il dipartimento delle C\u00f4tes-d'Armor, nonch\u00e9 nella parte occidentale di questo dipartimento.\nUn tempo tracciavano il confine tra le antiche regioni della Cornouaille e del Pays de L\u00e9on.\nPopolazione.\nLa zona non \u00e8 densamente popolata: non si superano i 40 abitanti per chilometro quadrato.\nGeologia.\nI Mont d'Arr\u00e9e sono formati da rocce sedimentarie e da rocce metamorfiche.\nDa vedere.\nNella zona si trova l\"Ecomus\u00e9e des Monts d'Arr\u00e9e \", dove sono state ricostruite le tradizioni locali, con due antichi mulini e una conceria.\nLeggende.\nSecondo le antiche leggende bretoni, sui Monts d'Arr\u00e9e, a Yeun Ellez, si trova lo Youdig, vale a dire una delle porte che mettono in comunicazione il mondo dei vivi con quello dei morti; superata questa porta, dentro la quale si viene condotti da una figura scheletrica chiamata Ankou, ci si trova in un luogo gelido e nebbioso."}
{"id": "2626876", "revid": "723947", "url": "https://it.wikipedia.org/wiki?curid=2626876", "title": "Apocarotenoidi", "text": ""}
{"id": "2626877", "revid": "113324113", "url": "https://it.wikipedia.org/wiki?curid=2626877", "title": "Grigioverde", "text": "Il grigioverde \u00e8 una bevanda caratteristica delle regioni dell'Italia settentrionale a base di grappa (grigio) e menta (verde), a volte diluita con acqua, con o senza l'aggiunta di ghiaccio. \nStoria.\nDeve il suo nome alla assimilazione con il colore \"grigio verde\" delle divise militari della prima guerra mondiale. Veniva tipicamente consumato al mattino prima di andare al lavoro in particolare da agricoltori, muratori, netturbini, ferrovieri che si recavano al lavoro la mattina presto all'aperto. In Veneto veniva consumata alla \"bottega\", il bar dei poveri che offriva ristoro dal freddo.\nIl grigioverde conobbe anche una produzione industriale, andata scemando col tempo."}
{"id": "2626883", "revid": "1494169", "url": "https://it.wikipedia.org/wiki?curid=2626883", "title": "Michigan State Spartans", "text": "Squadre che rappresentano l'Universit\u00e0 statale del Michigan:"}
{"id": "2626889", "revid": "121445076", "url": "https://it.wikipedia.org/wiki?curid=2626889", "title": "Think of Me", "text": "Think of me \u00e8 un'aria scritta da Andrew Lloyd Webber con testi di Charles Hart, parte del musical The Phantom of the Opera, cantata originariamente da Sarah Brightman (con un breve intervento di Steve Barton).\nNel Musical.\nDopo l'Overture la scena si apre sulle prove dell'Hannibal di Chalumeau con Carlotta Giudicelli, Ubaldo Piangi ed i resto del cast. \nQuando Carlotta comincia a cantare la canzone viene interrotta quasi subito dalla caduta di un sipario, che la colpisce di striscio. Infuriata, la primadonna abbandona il teatro, e lascia l'Opera senza una cantante che ne interpreti la protagonista. Meg Giry suggerisce Christine Daa\u00e9 come potenziale sostituta e i nuovi impresari dell'Opera decidono di farle un frettoloso provino.\nLe doti canore eccezionali di Christine le permettono di ottenere la parte, scatenando applausi scroscianti nel pubblico la sera della prima. Durante l'esecuzione Raoul, il visconte di Chagny, la riconosce come la sua vecchia compagnia di giochi (\"\"Can it be...?\") e dichiara che il suo cuore \u00e8 da sempre con l'amica Christine.\nIn scena, la prima strofa, eseguita da Christine in modo non impeccabile, \u00e8 interrotta da un breve dialogo tra i due impresari (FIRMIN \"Andre, this is doing nothing for my nerves!\"/ANDRE \"Don't fret, Firmin.\"), cui segue la ripresa del brano, questa volta in modo ottimale, da parte della cantante. \nLa cadenza finale viene eseguita con innumerevoli variazioni, inserite a discrezione del direttore o della cantante.\nDopo quella di Sarah Brightman, il brano conta, tre successive incisioni \"ufficiali\" in lingua inglese, da parte di Rebecca Caine (1989), Claire Moore (1993) ed Emmy Rossum (2004), oltre ad innumerevoli versioni in altre lingue (Nella versione italiana del film del 2004 \u00e8 cantata da Renata Fusco). Il cantante David Archuleta ne ha inoltre inciso una propria versione."}
{"id": "2626895", "revid": "93556", "url": "https://it.wikipedia.org/wiki?curid=2626895", "title": "Peytoia nathorsti", "text": "La peytoia (Peytoia nathorsti) \u00e8 un animale marino estinto appartenente ai dinocaridi, vissuto nel Cambriano medio (circa 505 milioni di anni fa). I suoi resti fossili sono stati ritrovati in Canada, nel famoso giacimento di Burgess Shales.\nDescrizione.\nLungo circa 40 centimetri, questo animale possedeva un corpo allungato, terminante in una testa ampia e piatta. L'aspetto generale era decisamente curioso, a causa della presenza di due lunghe appendici anteriori, poste davanti alla bocca. Queste appendici erano segmentate e dotate di grandi spine seghettate, dall'aspetto sottile, mentre la bocca era circolare e composta da vari elementi dentati. Rispetto all'assai simile \"Anomalocaris\", \"Peytoia\" era privo di \u201cventaglio\u201d caudale e gli occhi erano posti su peduncoli molto pi\u00f9 corti. Ai lati del corpo si trovavano numerosi lobi simili a pinne, ma non \u00e8 chiaro se queste strutture fossero rigide o molli. In ogni caso, i lobi si estendevano oltre al corpo di un buon 50% nel senso della larghezza.\nScoperta e classificazione.\nI primi resti di \"Peytoia \"furono descritti da Charles Doolittle Walcott negli anni '10, ma i fossili consistevano solo in una struttura arrotondata con un buco al centro, e venne inizialmente scambiata per una medusa; era in realt\u00e0 la bocca dell'animale. Altri fossili, descritti come Laggania, erano talmente mal conservati che vennero attribuiti a una forma aberrante di cetriolo di mare (Holoturoidea); un altro fossile misterioso, noto come \u201cAppendice F\u201d, fu attribuito inizialmente all'artropode \"Sidneyia\". Solo in seguito questa struttura venne riconosciuta come una delle appendici anteriori davanti alla bocca di \"Peytoia\", grazie a resti pi\u00f9 completi e alla contemporanea ridescrizione di \"Anomalocaris\".\nAttualmente \"Peytoia \"\u00e8 considerato un tipico rappresentante dei dinocaridi, un gruppo di animali dall'incerta classificazione, forse vicini all'origine degli artropodi e incluso da alcuni studiosi all'interno del grande gruppo dei lobopodi. Oltre a \"Peytoia \"e \"Anomalocaris\", il gruppo dei dinocaridi includeva anche numerose altre forme come \"Opabinia\", \"Amplectobelua\", \"Parapeytoia\" e probabilmente \"Kerygmachela\" e \"Pambdelurion\".\nStile di vita.\nAl contrario di \"Anomalocaris\", che doveva essere il superpredatore del suo ambiente, sembra che \"Peytoia \"fosse meno adattato alla caccia attiva. Gli occhi, ad esempio, erano posti in posizione laterale, mentre le appendici erano pi\u00f9 corte e sottili rispetto a quelle di \"Anomalocaris\". Il piano corporeo di \"Peytoia\", infine, sembra essere stato meno adatto a evoluzioni durante il nuoto. \u00c8 possibile che \"Peytoia \"si nutrisse di zooplancton, invece di cacciare attivamente trilobiti e creature simili, nuotando nei pressi della superficie e immettendo nella bocca ovale grandi quantit\u00e0 di cibo grazie alle appendici anteriori frastagliate."}
{"id": "2626898", "revid": "21880", "url": "https://it.wikipedia.org/wiki?curid=2626898", "title": "Cephalanthera angustifolia", "text": ""}
{"id": "2626899", "revid": "21880", "url": "https://it.wikipedia.org/wiki?curid=2626899", "title": "Cephalanthera ensifolia", "text": ""}
{"id": "2626903", "revid": "1652635", "url": "https://it.wikipedia.org/wiki?curid=2626903", "title": "Ashley", "text": "Origine e diffusione.\nDeriva dal cognome inglese \"Ashley\", a sua volta da vari toponimi composti dai termini in inglese antico \"\u00e6sc\" (\"frassino\", presente anche in Ashton) e \"leah\" (\"radura\", da cui anche Shelley, Stanley, Hayley, Bradley e Shirley), quindi \"radura tra i frassini\". Alcune fonti riconducono invece il primo termine ad \"asc\" (\"cenere\").\nNegli Stati Uniti, fino agli anni 1960 era pi\u00f9 comune al maschile, ma era sostanzialmente inutilizzato; il successo del romanzo di Margaret Mitchell \"Via col vento\" e del successivo film da esso tratto, in cui compare un personaggio di nome George Ashley Wilkes, decretarono un'impennata nell'uso del nome a met\u00e0 del XX secolo. Nello stesso periodo, il nome sub\u00ec un rapido cambiamento di genere, divenendo sempre pi\u00f9 comune come nome femminile, tanto da risultare uno dei nomi femminili pi\u00f9 popolari intorno al 1980.\nOnomastico.\nIl nome \u00e8 adespota, cio\u00e8 non \u00e8 portato da alcun santo, quindi l'onomastico ricade il 1\u00ba novembre ad Ognissanti."}
{"id": "2626904", "revid": "767487", "url": "https://it.wikipedia.org/wiki?curid=2626904", "title": "Voobaha", "text": "Voobaha \u00e8 l'album di debutto del duo rock demenziale Barnes &amp; Barnes pubblicato nel 1980.\nIl titolo non \u00e8 altro che un'espressione inventata del duo che, in \"lumaniano\", vuol dire \"ciao\".\nVennero girati dei video per \"Party In My Pants\", \"Fish Heads\" e \"When You Die\"."}
{"id": "2626905", "revid": "15756", "url": "https://it.wikipedia.org/wiki?curid=2626905", "title": "6. Armee (Wehrmacht)", "text": "La 6\u00aa Armata della Wehrmacht (in tedesco 6. Armee) venne costituita durante la seconda guerra mondiale il 10 ottobre 1939 dalla riorganizzazione della 10\u00aa Armata che aveva combattuto in Polonia. Impegnata in combattimento sul fronte occidentale nel 1940 e sul fronte orientale nel 1941 al comando del generale Walter von Reichenau, si distinse in numerose battaglie ma partecip\u00f2 anche a numerosi atti di repressione e atrocit\u00e0 contro prigionieri, civili ed ebrei.\nNel 1942 il comando venne assunto dal generale Friedrich Paulus e la 6\u00aa Armata partecip\u00f2 alla seconda offensiva tedesca in Unione Sovietica; ritenuta dall'alto comando tedesco la pi\u00f9 potente ed esperta armata della Wehrmacht, ricevette la missione di raggiungere il Volga e conquistare Stalingrado. L'armata avanz\u00f2 fino alla citt\u00e0 ma venne coinvolta in sanguinosi combattimenti nell'area cittadina contro la combattiva 62\u00aa Armata sovietica, senza riuscire a raggiungere una vittoria definitiva. Il 23 novembre 1942 venne accerchiata a seguito dell'improvvisa e inattesa controffensiva sferrata dall'Armata Rossa; dopo essersi battuta per oltre due mesi nella sacca, soffrendo grandi disagi per la mancanza di cibo ed equipaggiamento e per i rigori dell'inverno, venne completamente distrutta. I soldati superstiti si arresero il 2 febbraio 1943.\nUna nuova 6\u00aa Armata venne costituita da Adolf Hitler nell'estate del 1943 e combatt\u00e9 ancora fino alla fine della guerra in Ucraina, Romania, Ungheria e Austria.\nCostituzione dell'armata e le operazioni a occidente.\nLa 6\u00aa Armata della Wehrmacht venne ufficialmente attivata il 10 ottobre 1939 a partire dalla vecchia 10\u00aa Armata che, dopo essere stata costituita a Lipsia il 26 agosto 1939, aveva partecipato con distinzione alla campagna di Polonia nel settembre 1939 all'inizio della seconda guerra mondiale. La 10\u00aa Armata, posta al comando del generale Walter von Reichenau, aveva costituito il punto di forza principale del Gruppo d'armate Sud del generale Gerd von Rundstedt e aveva marciato direttamente su Varsavia, contribuendo in modo rilevante alla rapida vittoria tedesca. Dopo la conclusione della campagna, la 10\u00aa Armata venne ridenominata 6\u00aa Armata e trasferita all'ovest per fronteggiare gli eserciti franco-britannici. \nDall'ottobre del 1939 al 9 maggio 1940 la 6\u00aa Armata fu dislocata sulla frontiera occidentale vicino alla zona di Kleve come forza di copertura e, dal 10 maggio al 19 giugno 1940, fu impiegata nelle campagne occidentali in Belgio, Paesi Bassi e Francia. Il comandante dell'armata rimase il generale Walter von Reichenau, un ufficiale energico e abile, strettamente legato a Hitler e al nazismo; in questa fase assunse le funzioni di capo di stato maggiore della 6\u00aa Armata il generale Friderich Paulus, capace e preparato ufficiale proveniente dallo stato maggiore generale che collabor\u00f2 proficuamente con il generale von Reichenau. Nella prima fase della campagna di Francia l'armata, assegnata al Gruppo d'armate B del generale Fedor von Bock, invase il Belgio e combatt\u00e9 nella battaglia di Dunkerque; l'esercito belga si arrese il 28 maggio 1940 e il documento finale di capitolazione venne firmato dal generale belga Derousseau e dal generale von Reichenau al quartier generale della 6\u00aa Armata nel castello di Anvaing.\nNella seconda fase della campagna di Francia, il Fall Rot, la 6\u00aa Armata rimase alle dipendenze del Gruppo d'armate B e partecip\u00f2 all'attacco, a partire dal 5 giugno 1940, alla linea difensiva francese organizzata sul fiume Somme; dopo alcuni duri scontri iniziali i tedeschi sfondarono questo precario fronte alleato e avanzarono facilmente in profondit\u00e0. Le divisioni dell'armata giunsero fino alla Loira e occuparono Orl\u00e9ans e Tours prima della conclusione dell'Armistizio di Rethondes. Hitler riconobbe i successi della 6\u00aa Armata e l'eccellente preparazione al combattimento dei suoi ufficiali e soldati; il generale von Reichenau fu uno dei dodici comandanti della Wehrmacht che il F\u00fchrer promosse dopo la vittoria al grado supremo di feldmaresciallo.\nDal 26 giugno dello stesso anno fino al 15 aprile del 1941 la 6\u00aa Armata fu assegnata lungo la linea di confine tra Francia e Germania e sul il litorale della Normandia, successivamente, il 21 aprile 1941, fu inviata in Galizia per prendere parte all'operazione Barbarossa.\nL'operazione Barbarossa e i crimini di guerra.\nDurante la prima offensiva estiva in Unione Sovietica la 6\u00aa Armata oper\u00f2 sul fronte sud, inserita nel Gruppo d'armate Sud al comando del feldmaresciallo Gerd von Rundstedt; dislocata nel settore settentrionale dello schieramento del gruppo di armate, si distinse durante l'avanzata iniziale nel corso della quale assunse anche le funzioni di copertura difensiva sul fianco sinistro del gruppo d'armate, al fine di controllare le formazioni sovietiche rimaste nella zona delle paludi del Pripjat', e soprattutto durante la conquista dell'Ucraina. L'armata, comandata sempre dal feldmaresciallo von Reichenau, partecip\u00f2 alla grande battaglia della sacca di Kiev e quindi alla marcia verso oriente fino al Donec. Il 24 ottobre 1941 le divisioni della 6\u00aa Armata conquistarono dopo duri combattimenti il grande centro industriale di Char'kov.\nLa 6\u00aa Armata conferm\u00f2 anche sul fronte orientale la sua reputazione di unit\u00e0 scelta particolarmente efficiente e combattiva, ma sotto la guida del feldmaresciallo von Reichenau, venne pesantemente coinvolta nella politica di annientamento perseguita dal regime nazista sul fronte orientale. Il comandante dell'armata era completamente aderente alle decisioni politico-militari del regime di sterminio e deportazione delle popolazioni slave e degli ebrei e il 10 ottobre 1941 diram\u00f2 un brutale ordine del giorno alle sue truppe in cui si asseriva che l'obiettivo della campagna era \"la completa distruzione ...dell'influenza asiatica nell'ambito della civit\u00e0 europea...\", che il soldato tedesco doveva essere \"il vessillifero di un'implacabile idea razziale e il vendicatore di tutti gli abusi compiuti ai danni della razza tedesca...\" e che era necessaria \"una dura ma giusta punizione da infliggere alla sottospecie umana formata dagli ebrei...\". Sulla base di queste criminali direttive, la 6\u00aa Armata si rese protagonista durante la sua avanzata di una lunga serie di atrocit\u00e0 e violenze; divenne una pratica sistematica la fucilazione dei commissari politici dell'Armata Rossa e l'eliminazione di tutti i presunti \"combattenti irregolari\". In particolare le unit\u00e0 dell'armata collaborarono strettamente con lo \"Einsatzgruppe C\" delle SS nella schedatura, rastrellamemto ed eliminazione degli ebrei locali; nell'area di Kiev furono i soldati della 6\u00aa Armata che radunarono le migliaia di ebrei che sarebbero poi stati sterminati a Babij Jar, mentre a Char'kov, per rappresaglia dopo un attentato esplosivo, l'armata nel dicembre 1942 uccise tutti gli ebrei della regione dopo averli concentrati in una fabbrica in disuso.\nNel dicembre del 1941 le condizioni climatiche proibitive, la difficolt\u00e0 nel fare affluire i rifornimenti e il contrattacco sovietico resero impossibile il prosieguo dell'avanzata tedesca; a causa di contrasti con Hitler sulla linea di condotta da tenere per l'inverno, il feldmaresciallo von Rundstedt fu destituito dal comando del Gruppo d'armate Sud e il suo posto fu preso dal feldmaresciallo von Reichenau e, il 30 dicembre 1941, il comando della 6\u00aa Armata fu affidato, su proposta dello stesso von Reichenau, al suo vecchio capo di stato maggiore, il generale Friedrich Paulus. Sembra che il generale Paulus durante il suo periodo di comando abbia cercato di limitare le violenze contro ebrei, popolazioni e partigiani, annullando anche le disposizioni previste dalla spietate direttive diramate dal feldmaresciallo von Reichenau il 10 ottobre 1941; peraltro i crimini commessi dalle truppe della 6\u00aa Armata non cessarono completamente. Il 29 gennaio 1942 vennero uccisi numerosi civili, tra cui alcuni bambini, e distrutte oltre 150 abitazioni in una cittadina vicino a Char'kov, mentre quando l'armata arriv\u00f2 a Stalingrado nel settembre 1942 venne subito ordinato l'arresto di \"attivisti comunisti ed ebrei\" per immediati \"provvedimenti punitivi\".\nStalingrado.\nLa marcia su Stalingrado.\nLa 6\u00aa Armata fu duramente impegnata durante la controffensiva sovietica dell'inverno 1941-1942 e dovette combattere aspre battaglie nel settore di Izjum riuscendo alla fine a mantenere il controllo della situazione ed evitare uno sfondamento del fronte; il generale Paulus inizi\u00f2 il suo periodo di comando con molte difficolt\u00e0.\nNella primavera 1942 l'armata, rinforzata e riequipaggiata, divenne la formazione dell'esercito tedesco all'est pi\u00f9 numerosa e pi\u00f9 potente e le venne assegnato un compito decisivo nel quadro della nuova offensiva tedesca sul fronte orientale; ancor prima dell'inizio dell'operazione Blu, la 6\u00aa Armata dovette tuttavia fronteggiare un pericoloso attacco sovietico che ebbe inizio il 12 maggio 1942. Dopo qualche momento critico i tedeschi riuscirono ad accerchiare due armate nemiche; l'armata del generale Paulus raggiunse una brillante vittoria finale nella seconda battaglia di Char'kov che sembr\u00f2 confermare l'elevato spirito combattivo delle truppe e la capacit\u00e0 tecnica del comandante.\nIl 30 giugno la 6\u00aa Armata sotto il comando del generale Paulus, coadiuvato dal suo abile capo di stato maggiore, il generale Arthur Schmidt, diede inizio all'offensiva generale nel quadro dell'operazione Blu; nonostante direttive strategiche contraddittorie e difficolt\u00e0 nel rifornimento di carburante, l'armata, costituita da cinque corpi d'armata, con 15 divisioni, tra cui due Panzer-Division e una divisione motorizzata, avanz\u00f2 in profondit\u00e0 e consegui continue vittorie costringendo alla ritirata il nemico. Il compito principale della 6\u00aa Armata, dipendente dal Gruppo d'armate B del generale Maximilian von Weichs, era quello di raggiungere il Volga e conquistare l'importante citt\u00e0 di Stalingrado. Fin dalla met\u00e0 di luglio i reparti del generale Paulus raggiunsero la grande ansa del fiume Don.\nLa battaglia di Stalingrado inizi\u00f2 il 17 luglio e nella prima fase ebbe un andamento favorevole per i tedeschi; nonostante forti contrattacchi di mezzi corazzati sovietici, la 6\u00aa Armata dimostr\u00f2 superiore abilit\u00e0 tattica nelle manovre, vinse i combattimenti a Kala\u010d e costitu\u00ec teste di ponte sul Don. Il 23 agosto 1942 i panzer di testa dell'armata raggiunsero la periferia settentrionale di Stalingrado. Nonostante questi successi apparentemente decisivi, nei giorni seguenti tuttavia i sovietici si rinforzarono e sferrarono alcuni contrattacchi; la 6\u00aa Armata quindi non riusc\u00ec a conquistare rapidamente Stalingrado; anche l'intervento da sud delle divisioni della 4\u00aa Armata corazzata del generale Hermann Hoth non permise di respingere i sovietici oltre il Volga.\nIl 13 settembre 1942 il generale Paulus diede quindi inizio all'attacco frontale della citt\u00e0 dove si era tenacemente trincerata la 62\u00aa Armata sovietica che sfruttando le irregolarit\u00e0 del terreno, le macerie degli edifici e le rovine degli impianti industriali organizz\u00f2 una micidiale difesa ravvicinata. Gli ordini di Hitler esigevano tassativamente di conquistare totalmente la citt\u00e0 e quindi per quasi due mesi la 6\u00aa Armata si esaur\u00ec lentamente in continui attacchi frontali e combattimenti urbani nel tentativo di conquistare tutti i capisaldi sovietici. Apparentemente Hitler aveva piena fiducia nell'armata; in un'occasione egli aveva affermato che con la 6\u00aa Armata era possibile dare anche \"l'assalto al cielo\", ma in realt\u00e0 in questa fase fu criticata da alcuni ufficiali una presunta insufficiente determinazione del comando e la scarsa attitudine delle truppe tedesche alla \"rattenkrieg\", gli scontri ravvicinati nelle aree urbane.\nAlla met\u00e0 del mese di novembre la 6\u00aa Armata disponeva di quattro corpi d'armata e schierava dieci divisioni nell'area urbana di Stalingrado, mentre altre sette divisioni coprivano l'ala sinistra dell'armata tra il Don e il Volga che era esposta a possibili attacchi sovietici. L'armata non era riuscita a conquistare totalmente Stalingrado e si stava preparando per l'inverno; alcune divisioni erano in fase di trasferimento, mentre nelle retrovie lungo il Don erano presenti un gran numero di depositi e reparti logistici di seconda linea. La 6\u00aa Armata aveva subito perdite molto elevate nei combattimenti urbani, 59.000 morti, feriti e dispersi, ed era in parte esaurita e stanca; tuttavia gli ufficiali e i soldati erano ancora fiduciosi; pochi temevano realmente una grande offensiva invernale nemica.\nAccerchiamento e distruzione della 6\u00aa Armata.\nL'operazione Urano, iniziata il 19 novembre 1942, sorprese l'alto comando tedesco e anche il comando della 6\u00aa Armata; le prime notizie erano confuse e il generale Paulus non ricevette ordini dal Gruppo d'armate B fino alla tarda serata quando venne finalmente informato delle difficolt\u00e0 delle forze rumene schierate sui fianchi dell'armata. Il comando del Gruppo d'armate B ordin\u00f2 di interrompere gli attacchi a Stalingrado e liberare al pi\u00f9 presto formazioni mobili da inviare verso ovest oltre il Don per intercettare le colonne corazzate sovietiche. La manovra, affrettata e disorganizzata, non raggiunse alcun successo; i reparti di retrovia tedeschi furono sorpresi e travolti dall'avanzata dell'Armata Rossa; i rumeni si disgregarono e le deboli riserve motorizzate della 6\u00aa Armata non furono assolutamente in grado di fermare l'offensiva dei carri armati nemici e dovettero rapidamente ripiegare a est del Don. Il 23 novembre 1942 le formazioni corazzate di punta sovietiche in marcia nella steppa completarono l'operazione Urano e si congiunsero a Kala\u010d. La 6\u00aa Armata, tagliata dalle sue comunicazioni, dovette improvvisare con grande difficolt\u00e0 un nuovo fronte verso ovest per proteggere le sue spalle, mentre una parte delle forze ripiegavano confusamente a est del Don. Fin dalla sera del 22 novembre il generale Paulus, cosciente della pericolosa posizione in cui si trovava la sua armata, aveva richiesto all'alto comando l'autorizzazione a sganciarsi da Stalingrado e ripiegare verso sud-ovest per sfuggire alla trappola.\nNella giornata del 23 novembre 1942, mentre la situazione strategica della 6\u00aa Armata si deteriorava in modo decisivo, il generale Paulus e il generale Maximilian von Weichs, comandante del Gruppo d'armate B, inviarono nuove drammatiche richieste all'alto comando di poter iniziare a ripiegare abbandonando Stalingrado, ma, dopo alcune incertezze e molte discussione, alla fine il 24 novembre Hitler prese la sua decisione definitiva dopo essere stato rassicurato da Hermann G\u00f6ring e dal generale Hans Jeschonnek sulla fattibilit\u00e0 di un rifornimento aereo della truppe accerchiate. Il F\u00fchrer invi\u00f2 direttamente alla 6\u00aa Armata un enfatico messaggio in cui, dopo aver espresso il suo alto apprezzamento per il valore delle truppe e dei loro capi, ordinava tassativamente all'armata di rimanere sulle posizioni a Stalingrado, di organizzare linee difensive in tutte le direzioni e di attendere il soccorso dall'esterno. Il generale Paulus ricevette il comando di tutte le truppe accerchiate della cosiddetta \"Festung Stalingrad\" (\"Fortezza Stalingrado\"). La 6\u00aa Armata avrebbe dovuto essere rifornita per mezzo di un continuo \"ponte aereo\" degli aerei da trasporto della Luftwaffe; il generale Paulus, nonostante le sollecitazioni contrarie di alcuni suoi collaboratori, decise, pur con riluttanza, di eseguire gli ordini di Hitler.\nLa 6\u00aa Armata rimase quindi accerchiata in una grande sacca, il cosiddetto \"kessel\" (calderone) di Stalingrado; le forze del generale Paulus intrappolate erano costituite, dopo l'aggregazione anche di tre divisioni della 4\u00aa Armata corazzata e di due divisioni rumene, da cinque corpi d'armata con tre Panzer-Division, tre divisioni motorizzate e quattordici divisioni di fanteria tedesche. Si trattava nel complesso di quasi 300 000 soldati con circa 100 mezzi corazzati e oltre 2 000 cannoni. Le formazioni accerchiate erano indebolite dai precedenti scontri e dalla ritirata, ma erano costituite da soldati veterani ed esperti, in parte anche motivati ideologicamente a favore del nazismo. La 6\u00aa Armata era considerata la migliore armata del mondo; l'apparato di comando era ritenuto particolarmente efficiente, l'OKH aveva piena fiducia nel generale Paulus e nel generale Schmidt. La situazione dell'armata accerchiata inizialmente quindi non appariva completamente disperata e tra i soldati non mancava un certo ottimismo e si aveva fiducia nelle promesse di aiuto dall'esterno.\nNelle settimane seguenti invece l'andamento delle operazioni sul campo provoc\u00f2 un continuo e drammatico aggravamento delle condizioni della 6\u00aa Armata accerchiata. Il rifornimento aereo si dimostr\u00f2 praticamente irrealizzabile e solo quantitativi modesti di vettovagliamento, munizioni e materiali furono trasportati nella sacca; il peggioramento del clima indebol\u00ec ulteriormente la resistenza delle truppe esposte a continui attacchi nella steppa aperta senza adeguati ripari e fortificazioni; il tentativo del feldmaresciallo Erich von Manstein di sbloccare il \"kessel\" fall\u00ec alla fine di dicembre 1942 di fronte alla crescente resistenza nemica, si rivel\u00f2 impossibile, a causa della carenza di carburante e dell'indebolimento delle truppe, una sortita autonoma dell'armata. Le nuove grandi offensive sovietiche sul fronte del Don inoltre provocarono un disastroso crollo del fronte dell'Asse costringendo l'alto comando tedesco a rinunciare a soccorrere la 6\u00aa Armata sempre pi\u00f9 isolata e indebolita.\nAlla fine dell'anno 1942 la situazione della 6\u00aa Armata accerchiata era ormai senza speranza; a causa dell'insufficiente vettovagliamento e delle condizioni climatiche le condizioni fisiche delle truppe si deteriorarono gravemente, si verificarono decessi per inedia e aument\u00f2 enormemente il numero di feriti e malati; il morale dei soldati, mantenutosi solido fino a quel momento, croll\u00f2 quando divenne evidente che le promesse di soccorso dall'esterno erano ormai svanite. Dal 10 gennaio 1943 l'Armata Rossa sferr\u00f2 l'operazione Anello, l'offensiva finale per distruggere la 6\u00aa Armata. Il generale Paulus si attenne agli ordini tassativi di Hitler di resistenza a oltranza e respinse gli inviti alla resa dell'alto comando sovietico. Le truppe tedesche accerchiate, ridotte a circa 200.000 uomini, si batterono i primi giorni con tenacia in condizioni disperate e cercarono di frenare l'avanzata nemica all'interno della sacca, ma ben presto si verificarono i primi fenomeni di disgregazione e i superstiti delle unit\u00e0 di primi linea ripiegarono in rotta a piedi verso est per cercare scampo nelle rovine di Stalingrado. \nLe ultime settimane dell'agonia della 6\u00aa Armata nella sacca di Stalingrado furono tragiche; le successive linee di ripiegamento nella steppa vennero travolte dalle forze sovietiche e le truppe tedesche, esauste, demoralizzate e affamate, vennero lentamente sopraffatte; il panico esplose negli aeroporti di Pitomnik e Gumrak al momento dell'arrivo dei sovietici, migliaia di sbandati cercavano scampo sugli ultimi aerei che decollavano verso la salvezza con a bordo feriti e specialisti. Dopo la caduta degli ultimi aeroporti i resti dell'armata, costituiti da alcuni reparti ancora combattivi insieme a feriti, malati e sbandati, non ricevettero praticamente pi\u00f9 rifornimenti per via aerea e rifluirono dentro Stalingrado per l'ultima resistenza. Il 23 gennaio le armate sovietiche avanzando da occidente arrivarono al centro delle citt\u00e0 e frantumarono in due parti la sacca residua; in un'atmosfera di disperazione e di esaurimento fisico e psichico, gli ultimi nuclei di resistenza dei soldati tedeschi vennero schiacciati dai sovietici dopo una serie di violenti combattimenti. Il generale Paulus, che aveva obbedito fino all'ultimo alle spietate direttive di Hitler per la resistenza a oltranza, venne catturato, dopo essere stato promosso feldmaresciallo, il 31 gennaio 1943 nella sacca meridionale, mentre la sacca settentrionale, guidata dal generale Karl Strecker cedette le armi il 2 febbraio 1943.\nLa 6\u00aa Armata venne totalmente distrutta nella battaglia di Stalingrado. Riguardo ai precisi dati statistici sulle truppe effettivamente accerchiate nella sacca, sulle perdite e sui sopravvissuti persistono incertezze e contrasti tra gli storici e gli specialisti. Secondo lo studioso tedesco Joachim Wieder, nel mese di ottobre 1942 la 6\u00aa Armata era costituita da circa 340 000 uomini a cui andrebbero sottratte le perdite subite durante l'operazione Urano, circa 34 000 morti e feriti e 39 000 prigionieri, mentre vanno sommate le forze del IV corpo d'armata della 4. Panzerarmee e le due divisioni rumene che vennero a loro volta accerchiate. In conclusione i soldati presenti nella sacca di Stalingrado furono circa 270 000-280 000. Lo storico Manfred Kehrig riporta cifre simili, circa 294 000 soldati, tra cui 232 000 tedeschi, 10 000 rumeni e 50 000 collaboratori volontari tra i prigionieri russi; lo studioso R\u00fcdiger Overmans invece scrive che i soldati chiusi nella trappola furono circa 250 000, di cui 195 000 tedeschi, 5 000 rumeni e 50 000 volontari russi. Durante gli oltre due mesi di assedio della sacca di Stalingrado la Luftwaffe riusc\u00ec a evacuare per via aerea circa 40.000 soldati tedeschi, in maggioranza feriti, mentre fallirono tutti i disperati tentativi di piccoli gruppi di ufficiali e soldati tedeschi che cercarono di fuggire isolatamente attraverso la steppa. Secondo i dati sovietici, furono catturati durante la battaglia circa 111 000 prigionieri, tra cui ventidue generali, mentre 147 200 soldati della 6\u00aa Armata furono uccisi entro il 2 febbraio 1943.\nI soldati tedeschi prigionieri erano gi\u00e0 in deplorevoli condizioni fisiche al termine della battaglia a causa della denutrizione, del freddo e delle malattie; dopo la fine della battaglia vennero raccolti in campi di fortuna esposti alle intemperie con scarso vettovagliamento e sottoposti a un duro regime di lavoro. Si diffusero epidemie di tifo petecchiale che provocarono un numero eccezionalmente alto di decessi, la met\u00e0 dei prigionieri tedeschi mor\u00ec prima dell'arrivo della primavera 1943 nei campi di Dubovka e Beketovka. I superstiti vennero trasferiti in campi di lavoro in Asia centrale, negli Urali e lungo il Volga dove rimasero anche dopo la fine della guerra; circa 3.000 prigionieri sopravvissuti furono liberati nei primi anni del dopoguerra mentre gli ultimi 2 000 prigionieri di Stalingrado poterono rientrare in Germania solo alla fine del 1955 dopo una visita in Unione Sovietica del cancelliere tedesco Konrad Adenauer.\nLa ricostituzione.\nL'apparato propagandistico del Terzo Reich aveva accuratamente nascosto alla popolazione tedesca la disperata situazione in cui si trovavano i soldati della 6\u00aa Armata; per settimane i comunicati della Wehrmacht avevano parlato genericamente di combattimenti \"tra il Don e il Volga\" elencando una lunga serie di presunti successi difensivi. Solo il 16 gennaio 1943 finalmente venne ammesso nei comunicato della Wehrmacht che le truppe tedesche tra il Don e il Volga erano in difficolt\u00e0, sottoposte a violenti attacchi \"da tutte le parti\". Negli ultimi giorni della battaglia la propaganda tedesca esalt\u00f2 enfaticamente la resistenza delle truppe accerchiate fino al comunicato finale in cui si affermava che la battaglia era finita con la disfatta totale e si glorificava la \"lotta eroica\" della 6\u00aa Armata che era \"perita affinch\u00e9 la Germania potesse vivere\". In questo modo Hitler e il regime nazista cercarono di trasformare il tragico destino dell'armata affermando con argomenti molto discutibili che la prolungata difesa fino all'ultimo aveva contribuito in modo decisivo a guadagnare tempo per rafforzare il fronte principale. Hitler in realt\u00e0 sembr\u00f2 non dare alcuna importanza alle tragiche sofferenze dei soldati accerchiati e fu molto irritato per il mancato suicidio del feldmaresciallo Paulus e per la resa di una parte dell'armata che secondo lui avrebbe invece dovuto perire totalmente in una eroica battaglia finale.\nHitler decise ancor prima della fine della battaglia che, anche per motivi di propaganda, tutte le venti divisioni distrutte dovessero essere rapidamente ricostituite; a partire da marzo 1943 iniziarono a essere organizzate in Germania o all'ovest le nuove formazioni formate da reclute giovani raccolte intorno a piccoli nuclei di veterani. Entro il 1943 alcune di queste nuove divisioni ritornarono progressivamente a combattere sul fronte orientale, mentre altre vennero inviate in Italia e parteciparono alla lunga e aspra campagna nella penisola.\nFin dal 5 marzo 1943 intanto l'alto comando tedesco aveva ricostituito il quartier generale della nuova 6\u00aa Armata che si trasfer\u00ec subito sul fronte orientale alle dipendenze del Gruppo d'armate Don dove prese il controllo, sotto il comando del generale Karl-Adolf Hollidt, delle deboli truppe tedesche che erano impegnate in violenti scontri per cercare di frenare l'avanzata sovietica verso il Donec e il Donbass. La nuova 6\u00aa Armata prese quindi parte alla Terza battaglia di Char'kov che si concluse con un importante successo tedesco e con l'arresto dell'offensiva dell'Armata Rossa successiva alla caduta di Stalingrado; le divisioni dell'armata riuscirono alla fine del mese di marzo 1943 a mantenere le posizioni difensive sul fiume Mius.\nLe ultime campagne sul Fronte orientale.\nNell'estate 1943 la 6\u00aa Armata non prese parte alla battaglia di Kursk ma dovette invece subire a partire dal 17 luglio una pericolosa offensiva nemica che mise in pericolo le posizioni sul fiume Mius, la cosiddetta \"posizione Maulwulf\"; dopo cruenti combattimenti e alcuni momenti critici, l'armata riusc\u00ec, grazie all'intervento delle riserve inviate dal feldmaresciallo Erich von Manstein, a chiudere la breccia nel suo fronte e riguadagnare il 3 agosto 1943 le posizioni difensive sul fiume. Dopo poche settimane tuttavia la 6\u00aa Armata venne nuovamente attaccata dalle armate sovietiche e dovette combattere un'altra battaglia sul Mius; ben presto divenne evidente che era impossibile continuare a difendere la \"posizione Maulwulf\".\nIl 27 agosto 1943 il feldmaresciallo von Manstein e il generale Hollidt illustrarono direttamente a Hitler la grave situazione dell'armata che difendeva con tre deboli corpi d'armata il fronte sul Mius. Il F\u00fchrer rifiut\u00f2 inizialmente di autorizzare la ritirata della 6\u00aa Armata che quindi il 29 agosto sub\u00ec un pericoloso sfondamento; i sovietici raggiunsero Taganrog e mise in pericolo le comunicazioni di una parte delle truppe; alla fine Hitler il 3 settembre autorizz\u00f2 la ritirata e il generale Hollidt ripieg\u00f2 con la sua armata sulla cosiddetta \"posizione Tartaruga\". La situazione della Wehrmacht nel settore meridionale del fronte orientale era per\u00f2 veramente difficile; l'Armata Rossa continu\u00f2 ed estese la sua offensiva; nel settore della 6\u00aa Armata anche la \"posizione Tartaruga\" venne rapidamente sfondata. Il feldmaresciallo von Manstein convinse finalmente Hitler ad attuare una ritirata generale del Gruppo d'armate Sud dietro il Dniepr, mentre la 6\u00aa Armata del generale Hollidt ricevette l'ordine di ripiegare ancora fino alla \"Linea Wotan\" da Zaporo\u017ee a Melitopol per sbarrare gli accessi alla penisola di Crimea; il 15 settembre 1943 il gruppo d'armate inizi\u00f2 la ritirata.\nIl ripiegamento generale del Gruppo d'armate Sud in realt\u00e0 non diede respiro ai tedeschi come sperato dal feldmaresciallo von Manstein; l'Armata Rossa insegu\u00ec da vicino le colonne nemiche e attacc\u00f2 subito la linea del Dniepr. La 6\u00aa Armata si schier\u00f2 sulla \"Linea Wotan\" con undici divisioni tedesche e due rumene ma dal 27 settembre dovette fronteggiare una nuova offensiva sovietica; dopo aver respinto i primi attacchi, la situazione delle truppe tedesche divenne critica a partire dal 9 ottobre nel settore di Melitopol che venne difesa accanitamente fino al 23 ottobre. Dopo la caduta di Melitopol, le forze del generale Hollidt erano ormai troppo deboli e venne deciso di abbandonare la \"Linea Wotan\" e rinunciare a sbarrare gli accessi alla Crimea. Per evitare la distruzione, all'inizio di novembre la 6\u00aa Armata ripieg\u00f2 dietro il Dniepr pur mantenendo un importante testa di ponte a sud del fiume a Nikopol' che divenne il centro di sanguinosi combattimenti invernali.\nA partire dal 28 gennaio 1944 la 6\u00aa Armata fu impegnata nuovamente, sempre al comando del generale Hollidt, in violente battaglie e estenuanti ritirate; la testa di ponte di Nikopol'venne attaccata concentricamente dalle armate sovietiche e, dopo un'aspra resistenza, dovette essere abbandonata il 9 febbraio. Assegnata in questa fase al Gruppo d'armate A del feldmaresciallo Ewald von Kleist l'armata ripieg\u00f2 prima dietro l'Ingulec e quindi dietro il Bug Orientale da dove si ritir\u00f2 ancora nel mese di marzo per raggiungere una nuova posizione dietro il Tiligul a copertura di Odessa. Il 5 aprile 1944 inizi\u00f2 la battaglia per Odessa; la 6\u00aa Armata combatt\u00e9 contro la vecchia 62\u00aa Armata sovietica di Stalingrado, ora ridenominata 8\u00aa Armata della Guardia; per evitare una sconfitta disastrosa il generale Hollidt decise di evacuare Odessa e prese posizione dietro il Dnestr. \nDurante la pausa primaverile la 6\u00aa Armata, passata al comando del generale Maximilian Fretter-Pico, riorganizz\u00f2 il suo schieramento ai confini della Romania inquadrata nel Gruppo d'armata Sud Ucraina del generale Hans Friessner che comprendeva anche numerose divisioni rumene. A partire dal 22 giugno 1944 l'Armata Rossa sferr\u00f2 la potente operazione Bagration che raggiunse subito grandi risultati e provoc\u00f2 il crollo del Gruppo d'armate Centro; di conseguenza molte formazioni di riserva del generale Friessner vennero richiamate a nord indebolendo in modo decisivo le difese del gruppo d'armata alla vigilia dell'offensiva sovietica nel settore del Dnestr che ebbe inizio il 20 agosto 1944 con un potente attacco a tenaglia sui fianchi della 6\u00aa Armata. La cosiddetta offensiva Ia\u0219i-Chi\u0219in\u0103u provoc\u00f2 il rapido crollo dell'esercito rumeno; le colonne sovietiche avanzarono subito e la 6\u00aa Armata venne rapidamente accerchiata; in pochi giorni la battaglia si concluse con una disfatta completa per i tedeschi; entro il 5 settembre 1944 quattro corpi d'armata e quattordici divisioni della 6\u00aa Armata furono distrutti, le perdite furono molto pesanti: 150.000 morti e feriti e 106.000 prigionieri.\nI resti della 6\u00aa Armata ripiegarono in rotta attraverso i Carpazi fino alla pianura dell'Ungheria dove il generale Fretter-Pico cerc\u00f2, con il rinforzo di nuove unit\u00e0 meccanizzate, di contrastare l'avanzata generale sovietica. Nel mese di ottobre 1944 l'armata prese parte alla dura battaglia di Debrecen; nelle settimane seguenti, nonostante un'efficace resistenza, i tedeschi vennero lentamente respinti verso Budapest. La capitale ungherese venne accerchiata dai sovietici alla fine di dicembre mentre la 6\u00aa Armata, insieme alle altre forze del Gruppo d'armate Sud, ripieg\u00f2 sulla posizione del Lago Balaton. La 6\u00aa Armata, passata alla fine dell'anno sotto il comando del generale Hermann Balck, sferr\u00f2 a gennaio 1945 l'operazione Konrad per sbloccare Budapest ma l'attacco termin\u00f2 con un fallimento finale, mentre dal 6 marzo 1945 partecip\u00f2 all'operazione Fr\u00fchlingserwachen, l'ultima controffensiva tedesca della seconda guerra mondiale.\nDopo quest'ultima sconfitta, la 6\u00aa Armata, attaccata dall'Armata Rossa diretta su Vienna, si ritir\u00f2 verso ovest insieme al resto del Gruppo d'armate Sud, rinunciando a difendere la capitale austriaca; in questa fase finale della guerra il generale Balck cerc\u00f2 soprattutto di evitare ai suoi soldati di cadere prigionieri dei sovietici e l'armata si arrese il 9 maggio 1945 alle forze americane provenienti da occidente."}
{"id": "2626910", "revid": "6923", "url": "https://it.wikipedia.org/wiki?curid=2626910", "title": "Process mining", "text": "Il process mining \u00e8 una tecnica di process management, che permette l'analisi dei processi di business basati sui log degli eventi. Attraverso l'uso di specifici algoritmi di data mining applicati ai log degli eventi si pu\u00f2 estrarre conoscenza da questi ultimi: \u00e8 infatti possibile scoprire mode, modelli e molte altre informazioni riguardanti un sistema informativo. L'obiettivo del process mining, infatti, \u00e8 di migliorare quest'ultimo, fornendo tecniche e strumenti per la scoperta di strutture di processi, di dati, di organizzazioni e strutture sociali a partire dai log.\nIdea generale.\nLe tecniche di process mining sono spesso usate quando non \u00e8 disponibile, tramite altri mezzi, una descrizione del processo oppure quando la qualit\u00e0 di questa documentazione \u00e8 discutibile. L'analisi dei log degli eventi pu\u00f2 essere utilizzata anche per confrontare i log degli eventi con modelli a priori per studiare se quanto osservato sia conforme ad un modello descrittivo o prescrittivo.\nI trend di management odierni come BAM (Business Activity Monitoring), BOM (Business Operations Management), BPI (Business process intelligence), mostrano l'interesse nel supportare le funzionalit\u00e0 di diagnosi nel contesto delle tecnologie di Business Process Management (ad esempio, i Workflow Management System ma anche altri).\nApplicazioni.\nIl process mining segue le opzioni stabilite dalla progettazione dei processi aziendali, poi va oltre queste opzioni fornendo un feedback per la rappresentazione dei processi aziendali:\nClassificazione.\nCi sono tre classi principali di tecniche di process mining. Questa classificazione si basa sulla presenza o meno di un modello a priori e su come questo viene usato.\nSoftware per process mining.\nUn framework software per la valutazione degli algoritmi di process mining \u00e8 stato sviluppato alla Technische Universiteit Eindhoven da Wil van der Aalst ed altri ed \u00e8 disponibile come toolkit open source.\nAltre librerie open source che supportano il process mining sono:\nLe funzionalit\u00e0 del process mining sono anche realizzate dai seguenti vendors commerciali:"}
{"id": "2626911", "revid": "287204", "url": "https://it.wikipedia.org/wiki?curid=2626911", "title": "VdB 55", "text": "vdB 55 \u00e8 una nebulosa a riflessione visibile nella costellazione di Orione.\nLa sua posizione si individua a circa un terzo della distanza che separa Saiph () dalla Nebulosa di Orione; viene a trovarsi in corrispondenza della parte pi\u00f9 meridionale dell'Anello di Barnard, ben visibile nelle immagini a lunga esposizione. La struttura nebulosa dell'Anello di Barnard sarebbe causata dall'espansione di una superbolla generata dal forte vento stellare combinato delle stelle pi\u00f9 massicce dell'associazione OB Orion\u00a0OB1b, le cui pareti pi\u00f9 prossime al sistema solare corrispondono alla Bolla di Eridano.\nLa stella responsabile dell'illuminazione di vdB\u00a055 \u00e8 HD\u00a038023, una stella bianco-azzurra di sequenza principale di classe spettrale B4V con una magnitudine pari a 8,90; le misurazioni della parallasse indicano un valore attorno ai 3,10\u00a0mas, che corrispondono a circa 323\u00a0parsec (1052 anni luce). Altre misurazioni danno una parallase leggermente inferiore, e dunque una distanza superiore. La nebulosa appare attraversata da una banda oscura che la divide in due parti, una a sudovest, in cui si trova la stella illuminatrice, e una, pi\u00f9 piccola, a nordest. HD\u00a038023 \u00e8 la stella dominante di un giovane ammasso aperto noto come L1641-S, designazione che deriva dal numero della nube molecolare in cui l'ammasso si trova, LDN\u00a01641, la quale costituisce la parte centrale della regione di Orion\u00a0A, nel Complesso nebuloso molecolare di Orione; quest'ammasso conta circa 130 stelle, la cui et\u00e0 \u00e8 leggermente superiore a quella degli ammassi e delle stelle circostanti, come si \u00e8 dedotto attraverso lo studio della loro posizione sul diagramma HR."}
{"id": "2626912", "revid": "228587", "url": "https://it.wikipedia.org/wiki?curid=2626912", "title": "Museo dell'oro del Banco della Repubblica", "text": ""}
{"id": "2626916", "revid": "767487", "url": "https://it.wikipedia.org/wiki?curid=2626916", "title": "Lehr", "text": "Lehr \u00e8 un centro abitato (\"city\") degli Stati Uniti d'America, situato fra Contea di McIntosh e la Contea di Logan, nello Stato del Dakota del Nord. Nel censimento del 2000 la popolazione era di 114 abitanti. La citt\u00e0 \u00e8 stata fondata nel 1898.\nGeografia fisica.\nSecondo i rilevamenti dell'United States Census Bureau, la localit\u00e0 di Lehr si estende su una superficie di 0,50\u00a0km\u00b2, tutti occupati da terre.\nPopolazione.\nSecondo il censimento del 2000, a Lehr vivevano 114 persone, ed erano presenti 36 gruppi familiari. La densit\u00e0 di popolazione era di 245 ab./km\u00b2. Nel territorio comunale si trovavano 98 unit\u00e0 edificate. Per quanto riguarda la composizione etnica degli abitanti, il 99,12% era bianco, lo 0,88% era nativo.\nPer quanto riguarda la suddivisione della popolazione in fasce d'et\u00e0, il 6,1% era al di sotto dei 18, il 5,3% fra i 18 e i 24, il 16,7% fra i 25 e i 44, il 27,2% fra i 45 e i 64, mentre infine il 44,7% era al di sopra dei 65 anni di et\u00e0. L'et\u00e0 media della popolazione era di 63 anni. Per ogni 100 donne residenti vivevano 90,0 maschi."}
{"id": "2626918", "revid": "281779", "url": "https://it.wikipedia.org/wiki?curid=2626918", "title": "Attenuazione onda acustica", "text": ""}
{"id": "2626919", "revid": "21880", "url": "https://it.wikipedia.org/wiki?curid=2626919", "title": "Cephalanthera xiphophyllum", "text": ""}
{"id": "2626921", "revid": "1442080", "url": "https://it.wikipedia.org/wiki?curid=2626921", "title": "Pannonictis", "text": "Il pannonitto (gen. Pannonictis) \u00e8 un mammifero carnivoro estinto, appartenente ai mustelidi. Visse tra il Miocene superiore e il Pleistocene (6 \u2013 1,5 milioni di anni fa). I suoi resti fossili sono stati ritrovati in Europa e in Asia.\nDescrizione.\nQuesto animale possedeva uno scheletro piuttosto simile a quello dell'attuale grigione (gen. \"Galictis\"). Come la forma odierna, \"Pannonictis\" era un carnivoro dalle forme agili, ma pi\u00f9 robuste rispetto a quelle degli altri mustelidi. Il cranio era piuttosto compatto, munito di denti forti adatti a una dieta tipicamente onnivora.\nIl muso era corto e robusto, mentre la regione postorbitale era relativamente larga; Erano presenti creste temporali e sagittali, ben pronunciate ma non eccezionalmente sviluppate. La scatola cranica era allargata, cos\u00ec come il palato. La bulla timpanica (ovvero una flangia ossea che protegge le ossa dell'orecchio medio) era allungata e possedeva un margine anteriore molto pronunciato. Era inoltre presente una fossa preorbitale, cos\u00ec come grandi forami infraorbitali arrotondati. La mandibola era corta, molto massiccia e con un corto processo angolare. Il margine ventrale era debolmente ricurvo, mentre la fossa masseterica era profonda e terminava dietro all'alveolo del secondo molare inferiore. Il processo coronoide era relativamente piccolo. La dentatura superiore era caratterizzata (almeno nella specie Pannonictis nestii) dalla presenza di un primo premolare molto piccolo e a radice singola, mentre quella inferiore era dotata di premolari privi di cuspidi accessorie. Il primo molare inferiore era grande e dotato di un metaconide massiccio, mentre il secondo molare era arrotondato.\nClassificazione.\nIl genere \"Pannonictis\" \u00e8 stato descritto per la prima volta da Kormos nel 1931, sulla base di resti fossili rinvenuti in fessure carsiche in Ungheria. Altri resti, successivamente, sono stati ritrovati in varie zone dell'Europa (in Spagna, ma anche in Italia) in strati del Pliocene e del Pleistocene. Altri resti rinvenuti in Cina risalgono alla fine del Miocene.\nI resti studiati da Kormos vennero attribuiti inizialmente a una sola specie, Pannonictis pliocaenica; successivamente (1933) lo stesso Kormos attribu\u00ec gli esemplari pi\u00f9 piccoli a una specie distinta, nota come P. pilgrimi. Nel 1967, uno studio di Ficcarelli e Torre riconobbe una specie di mustelide proveniente dal Valdarno e descritta da Martelli nel 1906 come\" Proputorius nestii\" come una nuova specie di \"Pannonictis \"(\"P. nestii\"); questa specie \u00e8 stata in seguito scoperta in numerosi depositi italiani. Resti pi\u00f9 antichi attribuibili al genere \"Pannonictis \"sono noti anche in Cina, nel Miocene terminale (Pilgrim, 1933). Successivamente, in Asia il genere prosper\u00f2 con la specie plio/pleistocenica P. pachygnatha (Teilhard de Chardin &amp; Piveteau, 1930), diffusa in Cina e in Mongolia.\nLa posizione sistematica di \"Pannonictis \"\u00e8 incerta. Molti autori indicano una stretta parentela (o addirittura un'identit\u00e0) con \"Enhydrictis\", un altro mustelide del Cenozoico superiore descritto per la prima volta da Forsyth Major nel 1901 sulla base di resti provenienti dal Pleistocene della Sardegna. Un'altra forma forse simile a questi due animali era \"Trigonictis \"del Pleistocene inferiore del Nordamerica, probabilmente migrato dall'Asia e originatosi da una forma affine a \"Trochictis \"del Miocene. Tutte queste forme sembrerebbero essere molto simili agli attuali grigioni (gen. \"Galictis\") nella sottofamiglia Galictinae."}
{"id": "2626922", "revid": "21880", "url": "https://it.wikipedia.org/wiki?curid=2626922", "title": "Serapias longifolia", "text": ""}
{"id": "2626926", "revid": "371529", "url": "https://it.wikipedia.org/wiki?curid=2626926", "title": "Live Santa Monica '72", "text": "Live Santa Monica '72 \u00e8 un album live di David Bowie. \u00c8 stato pubblicato il 30 giugno 2008 nel Regno Unito ed il 22 luglio 2008 negli Stati Uniti. Rappresenta la versione ufficiale dell'album bootleg \"Santa Monica '72\", pubblicato circa quindici anni prima dalla Golden Years - Griffin Music."}
{"id": "2626931", "revid": "767487", "url": "https://it.wikipedia.org/wiki?curid=2626931", "title": "Venturia (Dakota del Nord)", "text": "Venturia \u00e8 un centro abitato (\"city\") degli Stati Uniti d'America, situato nella Contea di McIntosh, nello Stato del Dakota del Nord. Nel censimento del 2000 la popolazione era di 23 abitanti. La citt\u00e0 \u00e8 stata fondata nel 1901.\nGeografia fisica.\nSecondo i rilevamenti dell'United States Census Bureau, la localit\u00e0 di Venturia si estende su una superficie di 0,20\u00a0km\u00b2, tutti occupati da terre.\nPopolazione.\nSecondo il censimento del 2000, a Venturia vivevano 23 persone, ed erano presenti 8 gruppi familiari. La densit\u00e0 di popolazione era di 132 ab./km\u00b2. Nel territorio comunale si trovavano 14 unit\u00e0 edificate. Per quanto riguarda la composizione etnica degli abitanti, il 100% era bianco.\nPer quanto riguarda la suddivisione della popolazione in fasce d'et\u00e0, il 17,4% era al di sotto dei 18, il 4,3% fra i 18 e i 24, il 21,7% fra i 25 e i 44, il 30,4% fra i 45 e i 64, mentre infine il 26,1% era al di sopra dei 65 anni di et\u00e0. L'et\u00e0 media della popolazione era di 48 anni. Per ogni 100 donne residenti vivevano 91,7 maschi."}
{"id": "2626939", "revid": "3115", "url": "https://it.wikipedia.org/wiki?curid=2626939", "title": "Calcimetria", "text": "La calcimetria \u00e8 un'analisi chimica per la determinazione del carbonato di calcio (CaCO3) in diversi materiali da costruzione (quali ad esempio: intonaco, malta, tinteggiature, laterizi, pietre calcaree e silicee) o in terreni.\nPrassi.\nLa prova calcimetrica viene effettuata facendo reagire con acido cloridrico il materiale da analizzare.\nLo strumento usato \u00e8 il \"calcimetro\" (costituito essenzialmente da un contenitore in vetro), nel quale viene inserita una quantit\u00e0 nota di campione finemente macinato.\nSi aggiunge quindi l'acido cloridrico, il quale attaccando il carbonato di calcio eventualmente presente nel campione sprigiona anidride carbonica, secondo la seguente reazione chimica:\nL'anidride carbonica formata si accumula nella parte alta del calcimetro (che \u00e8 ben sigillato), per cui la percentuale del carbonato di calcio nel campione pu\u00f2 essere calcolata a partire dalla misurazione della quantit\u00e0 di anidride carbonica (espressa in moli). Infatti, come si vede dalla reazione, per ogni mole di CaCO3 reagito si forma una mole di CO2.\nTipologie costruttive.\nEsistono varie tipologie costruttive di calcimetri, tra cui:\nValori tipici.\nVengono riportati di seguito le percentuali tipiche di carbonato di calcio in alcuni materiali: "}
{"id": "2626940", "revid": "123905610", "url": "https://it.wikipedia.org/wiki?curid=2626940", "title": "Weeper", "text": "Weeper il cui vero nome \u00e8 Mortimer Gloom, \u00e8 un supercriminale immaginario dei fumetti, in origine pubblicato dalla Fawcett Comics e oggi di propriet\u00e0 della DC Comics. Comparve per la prima volta in \"Master Comics\" n. 23 (febbraio 1942).\nArci-nemico di Bulletman e Bulletgirl, Weeper \u00e8 capace di eseguire gli assassinii pi\u00f9 brutali, ma versa sempre una lacrima per ogni vittima; odia le persone felici, ma si sente triste quando fa loro del male. Weeper indossa un mantello blu da opera, un cilindro, un bastone da passeggio e dei lacrimogeni. Guida anche un carro funebre ed \u00e8 sempre seguito dai suoi scagnozzi, i Bittermen.\nBiografia del personaggio.\nLe origini.\nMortimer Gloom era un artista circense. Era conosciuto come il Clown Piangente o Willie il Piagnone. Fu licenziato per essere stato disonesto. Qualche tempo dopo commise alcuni atti di vendetta. Dopodich\u00e9, prese il nome di Weeper (colui che piange).\nIl Giorno del Ringraziamento, Weeper inviava lettere o faceva visita ad un numero di famiglie raccontando loro notizie tragiche. Raccont\u00f2 ad una famiglia che il figlio era morto in guerra. Ad un'altra famiglia, disse che il padre era stato licenziato dopo anni di fedele servizio. Ad un'altra famiglia ancora, disse che al capofamiglia era bruciato l'esercizio. Successivamente le famiglie scoprirono che nulla era vero. Weeper raccont\u00f2 loro queste cose cos\u00ec che potesse sia entrare in casa per derubarli che per farsi dire da loro dove nascondevano gli oggetti di valore.\nWeeper mise un annuncio sul giornale in cui cercava delle persone che sentivano che la vita era stata dura. Un sacco di uomini risposero all'annuncio. Li intervist\u00f2 tutti e tenne dieci dei pi\u00f9 tristi. Li chiam\u00f2 i Bittermen. Con loro, Weper rese le vite delle altre persone davvero infelici.\nCominciarono passando con il carro funebre nel mezzo di un corteo e lanciando gas lacrimogeni. Questo caus\u00f2 una fuga precipitosa che uccise migliaia di persone. Weeper guid\u00f2 per le strade, letteralmente ricoperte di morti, piangendo per l'orribile tragedia.\nCommisero una serie di atti orribili.\nQualche tempo dopo essere stati sconfitti da Bulletman e Bulletgirl, Weeper ritorn\u00f2 e rimise insieme la vecchia banda. Uno di loro rifiut\u00f2, dicendo che faceva abbastanza soldi e riusciva a sbarcare il lunario ed era contento. Weeper rispose dicendo che odiava sentire che le persone erano felici. Il giorno dopo, un uomo fu trovato morto a casa, soffocato da un rotolo di soldi.\nWeeper mostr\u00f2 cos\u00ec agli altri cosa sarebbe accaduto loro se si fossero trovati nella stessa situazione. Temendo per le loro vite, si unirono a lui di nuovo. Pi\u00f9 tardi, Weeper fu tradito da uno di loro, e fu la stessa persona a narrare la storia.\nSindacato della vendetta.\nWeeper fu un membro del Sindacato della Vendetta. Erano un gruppo di criminali guidati e messi insieme dal Profeta Assassino, a cui si unirono Weper e Ratto Nero. All'inizio erano tutti in contrasto dato che ognuno di loro voleva essere il capo. Weeper ebbe l'idea di decidere chi lo sarebbe stato con il tiro dei dadi. La persona che avrebbe vinto, sarebbe stata quella con il numero pi\u00f9 alto, e sarebbe stato il primo a pensare ad un piano, quello con il numero secondo pi\u00f9 alto sarebbe stato il secondo e cos\u00ec via.\nIl Profeta Assassino vinse il primo turno. Il suo piano fu quello di derubare un museo. Bulletman e Bulletgirl li fermarono.\nWeeper fu il secondo. Il suo piano fu quello di fingere di essere uno psichico come a carnevale. Il Profeta Assassino disse ad una signora facoltosa di spostare i suoi soldi cos\u00ec che non fossero rubati. Lui e Weeper li avrebbero rubati durante lo spostamento. Bulletman e Bulletgirl li fermarono. Riempirono la macchina in cui si trovavano e la gettarono nel lago. Il Ratto Nero li salv\u00f2 dall'annegamento.\nI tre capirono che Bulletman li aveva fermati prima che commettessero il fatto ed arrivarono a pensare di ucciderlo, se volevano riuscire nei loro piani.\nIl Ratto Nero fu il terzo. Il suo piano fu quello di inviare un messaggio radiofonico per attirare Bulletman in una baracca abbandonata. Crearono un manichino del Ratto Nero. Bulletman e Bulletgirl entrarono nella baracca. Il Sindacato entr\u00f2 e sconfisse Bulletman. Con loro grande sorpresa, anche Bulletman fece un manichino di s\u00e9. Lui e Bulletgirl li sconfissero e li arrestarono.\nWeeper II.\nAd un certo punto, Weeper mor\u00ec e fu rimpiazzato da suo figlio, Weeper II. Comparve in \"Mary Marvel Comics\" n. 8 in cui Bulletgirl fu ospite. Le due eroine combatterono lui e il Dr. Riddle. Weeper II disse, \"Mio padre, il vero Weeper, \u00e8 morto -- Sob! Ma io andr\u00f2 avanti con il suo nome!\".\nWeeper incontra il Joker.\nWeeper si alle\u00f2 con il Joker in \"Justice League of America\" n. 136, pubblicato dalla DC Comics nel 1976, che pubblicava da allora i personaggi della Fawcett. Il numero present\u00f2 i membri della Justice League of America che viaggiavano fino alla Terra-S dove incontrarono la Squadron of Justice di Shazam, Bulletman e Bulletgirl, Mister Scarlet e Pinky the Whiz Kid, Ibis l'Invincibile e Spy Smasher.\nIl Joker insegn\u00f2 al nuovo Weeper il suo stile di commettere crimini. Furono fermati da Batman, Robin, Mister Scarlet e Pinky. Robin non fu influenzato dagli effetti del gas lacrimogeno di Weeper perch\u00e9 indossava le lenti a contatto.\n[Da notare: l'incontro tra Weeper II e il Joker non \u00e8 da considerarsi nella continuit\u00e0 corrente.]"}
{"id": "2626942", "revid": "767487", "url": "https://it.wikipedia.org/wiki?curid=2626942", "title": "Batrachotomus kupferzellensis", "text": "Il batracotomo (Batrachotomus kupferzellensis) \u00e8 un rettile estinto appartenente agli arcosauri. Visse nel Triassico medio (circa 230 milioni di anni fa) e i suoi resti sono stati ritrovati in Germania.\nDescrizione.\nQuesto animale possedeva una corporatura massiccia, e poteva raggiungere una lunghezza di sei metri. Il dorso era percorso da una doppia fila di piccole piastre ossee appaiate (osteodermi) saldate a ogni vertebra. Queste strutture appiattite e a forma di foglia erano presenti anche nella regione ventrale della coda e, in misura minore, lungo i fianchi, il ventre e le zampe. Queste ultime erano semierette ma non erano di eguale lunghezza: quelle anteriori erano circa il 70% di quelle posteriori. I fossili non conservano perfettamente le dita dell'animale, ma si suppone che fossero presenti cinque dita negli arti posteriori e quattro in quelli anteriori, tutte armate di artigli.\nIl cranio di \"Batrachotomus\" era alto e stretto, lungo circa 50 centimetri. Le numerose finestre che si aprivano nel cranio dovevano avere una funzione di alleggerimento, e permettevano alle fauci di aprirsi maggiormente. Le mascelle erano armate di denti aguzzi, compressi lateralmente e diseguali in forma e dimensione; questa caratteristica \u00e8 nota come eterodontia. I denti delle premascelle (le ossa al margine anteriore del cranio) erano pi\u00f9 sottili e piccoli di quelli delle mascelle, che erano dotati di un margine posteriore diritto. La mascella superiore possedeva una trentina di denti, mentre quella inferiore ne possedeva 22.\nScoperta e classificazione.\nI resti di batracotomo furono scoperti per la prima volta in Germania meridionale, nei pressi di Kupferzell nella regione di Baden-W\u00fcrttemberg nel 1977 da Johann G. Wegele. I resti risalivano al Triassico medio (tardo Ladinico). Altri resti furono poi scoperti in altre zone della Germania. Inizialmente i resti di \"Batrachotomus\" (allora noti come \"Kupferzellia\") furono interpretati da Michael Parrish come appartenenti a un rappresentante della famiglia dei rauisuchidi.\nI fossili non vennero per\u00f2 descritti fino al 1999, quando il paleontologo David J. Gower descrisse l'olotipo ritrovato nel 1977. La descrizione dell'anatomia di questo animale gett\u00f2 luce sulle parentele dell'enigmatico gruppo dei rauisuchi, di cui \"Batrachotomus\" faceva parte. In particolare, \"Batrachotomus\" apparteneva alla famiglia dei prestosuchidi, grandi arcosauri carnivori descritti per la prima volta nel 1966 da Alfred Sherwood Romer. Altri generi di questa famiglia erano \"Ticinosuchus\", \"Saurosuchus\", \"Karamuru\" e \"Prestosuchus\".\nStile di vita.\nQuesto animale era senza dubbio uno dei massimi predatori del suo ambiente: le zampe lunghe e robuste, poste quasi al di sotto del corpo, conferivano un vantaggio notevole rispetto agli altri animali dell'epoca, che erano pi\u00f9 lenti a causa della diversa articolazione delle zampe. Il nome \"Batrachotomus\" significa pi\u00f9 o meno \u201cmassacratore di anfibi\u201d, dal momento che si ritiene che questo animale predasse il gigantesco anfibio \"Mastodonsaurus\", rinvenuto nello stesso giacimento."}
{"id": "2626944", "revid": "287204", "url": "https://it.wikipedia.org/wiki?curid=2626944", "title": "Lira israeliana", "text": "La lira israeliana (pi\u00f9 raramente sterlina israeliana) \u00e8 stata la valuta di Israele da poco dopo la creazione dello stato nel 1948 fino al 1980. Fino al 1952 il nome utilizzato sulle banconote della Anglo-Palestine Bank era sterlina palestinese, in ebraico \u05dc\u05d9\u05e8\u05d4 \u05d0\"\u05d9 (\"lira E.Y.\", cio\u00e8 \"lira Eretz-Yisraelit\"). In arabo il nome era \u062c\u0646\u064a\u0647 \u0641\u0644\u0633\u0637\u064a\u0646\u064a (\"junayh filas\u0163\u012bn\u012b\"), cfr. la voce sterlina egiziana). Nel 1952 la Anglo-Palestine Bank cambi\u00f2 il proprio nome in Banke Leumi Le-Yisrael (Banca Nazionale d'Israele) e il nome della valuta divenne \"lira yisraelit\" (\u05dc\u05d9\u05e8\u05d4 \u05d9\u05e9\u05e8\u05d0\u05dc\u05d9\u05ea) in ebraico, \"junayh isr\u0101\u02be\u012bl\u012b\" in arabo e \"Israeli pound\" in inglese. Dal 1955, dopo che la Bank of Israel fu fondata ed ebbe assunto il controllo sull'emissione di banconote, fu utilizzato solo il nome ebraico, insieme al simbolo \"I\u00a3\".\nStoria.\nIl Mandato britannico della Palestina, che amministr\u00f2 il territorio ora noto come Israele fino al 15 maggio 1948, emise la sterlina palestinese, una valuta di valore pari a quello della sterlina britannica (cui era agganciata), e che era suddivisa in 1\u00a0000 mil. Le banconote in circolazione erano emesse dal Palestine Currency Board, il quale era soggetto alla Segreteria di Stato per le Colonie britannica.\nIsraele eredit\u00f2 la sterlina palestinese ma, poco dopo la fondazione dello stato, nuove banconote furono emesse dalla Anglo-Palestine Bank con sede a Londra e facente capo al movimento sionista. Le nuove monete furono le prime a portare il nome del nuovo stato, mentre le banconote riportavano la scritta \"The Anglo-Palestine Bank Limited\". Mentre le prime monete coniate da Israele portavano ancora il nome \"mil\", quelle successive avevano il nome ebraico \"pruta\". Una seconda serie di banconote fu emessa dopo che la Anglo-Palestine Bank ebbe spostato la propria sede a Tel Aviv e cambiato il proprio nome in Bank Leumi ( \u05d1\u05e0\u05e7 \u05dc\u05d0\u05d5\u05de\u05d9, \"Banca Nazionale\"). Su queste banconote fu utilizzato il termine \"lira\" al posto di \"pound\". Il 1\u00ba gennaio 1954 fu abolito il legame con la sterlina britannica, e nel 1960 la suddivisione della lira israeliana fu cambiata da 1\u00a0000 pruta a 100 \"agora\".\nDurante gli anni sessanta, un dibattito sul nome non ebraico della valuta israeliana port\u00f2 a una legge che assegnava al Ministero delle Finanze il compito di cambiare il nome \"lira\" con un nome ebraico, \"siclo\" ( \u05e9\u05e7\u05dc, \"sheqel\"). La legge dava potere al ministro di decidere sulla data pi\u00f9 opportuna per il cambio. La legge non entr\u00f2 in vigore fino al febbraio 1980, quando il governo israeliano decise di cambiare il sistema monetario e introdurre il siclo con un rapporto di 1 siclo = 10 lire.\nMonete.\nLe prime monete israeliane furono pezzi in alluminio da 25 mil, datati 1948 e 1949, che vennero emessi nel 1949 prima dell'adozione del pruta. Pi\u00f9 tardi, sempre nel 1949, furono emesse monete in tagli da 1, 5, 10, 25, 50, 100 e 250 pruta. Il disegno delle monete fu concepito, in parte, dal grafico israeliano Otte Wallish.\nNel 1960 furono emesse monete denominate in agora. C'erano pezzi da 1, 5, 10 e 25 agora. Nel 1963 furono introdotte le monete da \u00bd e 1 lira, seguite da quelle da 5 lire nel 1978.\nBanconote.\nNel 1948 il governo emise banconote divisionarie da 50 e 100 mil, mentre la Anglo-Palestine Bank emise banconote da 500 mil, 1, 5, 10 e 50 lire tra il 1948 e il 1951. Nel 1952 il governo emise una seconda serie di banconote divisionarie da 50 e 100 pruta, cui venne aggiunta nel 1953 la banconota da 250 pruta. Sempre nel 1952 la Bank Leumi assunse il controllo della produzione di carta moneta ed emise gli stessi tagli della Anglo-Palestine Bank ad eccezione di quello da 500 mil che fu sostituito con la banconota da 500 pruta.\nLa Bank of Israel inizi\u00f2 la produzione di banconote nel 1955, emettendo anche banconote da 500 pruta, 1, 5, 10 e 50 lire. Nel 1968 furono introdotte banconote da 100 lire, seguite da quelle da 500 lire nel 1975.\nCaratteristiche per i non vedenti.\nNella terza emissione di banconote, distribuita tra il 1973 e il 1975, fu aggiunta una caratteristica utile per l'identificazione dei tagli da parte delle persone con problemi di vista o non vedenti. Una serie di punti tattili, tre sulla banconota da 5 lire, due sulla banconota da 10 lire, uno sulla banconota da 50 lire, nessun punto sulla banconota da 100 lire, e un'ampia striscia larga come tre punti sulla banconota da 500 lire."}
{"id": "2626945", "revid": "22356", "url": "https://it.wikipedia.org/wiki?curid=2626945", "title": "Prestosuchidi", "text": ""}
{"id": "2626949", "revid": "306856", "url": "https://it.wikipedia.org/wiki?curid=2626949", "title": "Monti di Fundres", "text": "I Monti di Fundres (in tedesco \"Pfunderer Berge\") sono un gruppo montuoso delle Alpi della Zillertal (Alpi Aurine) nelle Alpi dei Tauri occidentali. Si trovano in Alto Adige (Italia). Prendono il nome dalla localit\u00e0 Fundres, frazione di Vandoies e dalla relativa valle che si incunea nel gruppo montuoso.\nCollocazione.\nI Monti di Fundres si trovano a sud del crinale principale alpino ed approssimativamente nel quadrilatero delimitato dai comuni di Brunico, Vipiteno, Bressanone e Campo Tures.\nA nord-ovest e a nord sono contornati dalla Val di Vizze, dalla Forcella Bassa della Punta Bianca (\"Wei\u00dfzintjoch\"), dal Passo Ponte di Ghiaccio (\"Eisbruckjoch\"), dal Passo di Neves (\"Nevessattel\") e dalla Valle di Rio Bianco (\"Wei\u00dfenbach\"). Ad est li delimita la Valle di Tures. A sud e sud-ovest sono contornati dalla Val Pusteria e dalla Valle dell'Isarco.\nAi piedi del Picco della Croce si trova il suggestivo lago Selvaggio (\"Wildsee\").\nClassificazione.\nLa SOIUSA li vede come un supergruppo alpino e vi attribuisce la seguente classificazione:\nSuddivisione.\nLa SOIUSA li vede suddivisi in due gruppi e cinque sottogruppi:\nVette.\nLe montagne principali sono:"}
{"id": "2626950", "revid": "254059", "url": "https://it.wikipedia.org/wiki?curid=2626950", "title": "Marie de Rohan-Montbazon", "text": " Dotata di grande fascino, si pose al centro di numerosi intrighi della prima met\u00e0 del XVII secolo in Francia.\nBiografia.\nInfanzia e giovent\u00f9.\nMarie de Rohan, \"mademoiselle de Montbazon\", era la figlia di Hercule de Rohan, duca di Montbazon, della Casa di Rohan, che possedeva grandi estensioni terriere in Bretagna e Angi\u00f2. Nel settembre 1617 ella spos\u00f2 il gran connestabile (comandante supremo dell'esercito francese) Carlo d'Albert, duca di Luynes, uno dei favoriti di re Luigi XIII: il marito form\u00f2 il gusto di Marie per intrighi politici senza scrupoli, introducendola a corte, dove si guadagn\u00f2 la confidenza del re e della regina. Nel dicembre 1618, Luigi XIII nomin\u00f2 Marie de Rohan-Montbazon sovrintendente del seguito della regina, soppiantando Enrico I di Montmorency. La sua influenza nei confronti della regina consorte, Anna d'Asburgo, divenne quindi sempre maggiore; nel 1620 Marie diede alla luce un figlio, Louis Charles, per il quale il Re fece da padrino.\nSecondo matrimonio.\nCharles d'Albert mor\u00ec in combattimento nel 1621 e Marie, rimasta vedova, spos\u00f2 Claudio di Lorena, duca di Chevreuse, il 21 aprile 1622. Da questo secondo matrimonio essa ebbe tre figlie femmine; due di queste condussero vita religiosa: Anne Marie (1625-1652) fu badessa di Pont-aux-Dames, mentre Henriette (1631-1693) divenne badessa dell'abbazia di Notre-Dame de Jouarre ed in seguito di Port-Royal. La terza figlia, Charlotte Marie (1627-1652), non riuscendo a sposare Armando di Borbone-Conti, divenne l'amante del Cardinale de Retz e venne coinvolta nella Fronda, non sposandosi mai.\nCaduta in disgrazia e cospirazioni.\nAmica e confidente della regina Anna, Marie venne bandita da corte dopo un incidente capitato alla regina incinta: Marie aveva infatti incitato la sovrana a fare un gioco chiassoso nei corridoi del Louvre, conclusosi con una caduta e il conseguente aborto del feto. Il Duca di Chevreuse dovette quindi utilizzare tutta la sua influenza per ottenere la reintegrazione a corte della moglie.\nNei suoi tentativi di riguadagnare la posizione perduta, ella provoc\u00f2 o incoraggi\u00f2 varie cospirazioni di corte, come ad esempio l'Affare Buckingham (1623-1624) che compromise la Regina, istigata con la connivenza dell'amante inglese di Marie, Henry Rich, creato in seguito Conte d'Olanda. Con l'aiuto dei pi\u00f9 potenti aristocratici francesi, complott\u00f2 contro Richelieu; essa fu inoltre complice di un intrigo ordito dal suo amante, Henri de Talleyrand-P\u00e9rigord, conte di Chalais, con l'improbabile intenzione di rimpiazzare Luigi XIII con il fratello Gastone d'Orl\u00e9ans: questa congiura cost\u00f2 la vita a Chalais, profondamente coinvolto, che venne decapitato il 19 agosto 1626. Marie fugg\u00ec quindi in Lorena dove inizi\u00f2 una relazione con il duca Carlo IV, il quale intervenne in suo favore per consentirle di ritornare in Francia; ciononostante, una volta ristabilita a Dampierre, i suoi artifizi per sovvertire il potere reale continuarono.\nLa Duchessa di Chevreuse si pose al centro di tutte le macchinazioni che vedevano potenze straniere contro la Francia, come ad esempio le negoziazioni con il Ducato di Lorena o la Spagna condotte da Charles de l'Aubespine, marchese di Ch\u00e2teauneuf, guardasigilli reale, che si rovin\u00f2 per salvare Marie, alla quale aveva rivelato tutte le decisioni del re (1633). Degli scambi segreti di corrispondenza tra la Spagna e Anna d'Asburgo vennero smascherati nel 1637 e ci\u00f2 costrinse Marie a fuggire in Spagna, poi in Inghilterra ed infine nelle Fiandre. Marie fu inoltre coinvolta nella cospirazione del Conte di Soissons del 1641 e, alla morte del Re, una clausola del suo testamento proibiva il ritorno in Francia della Duchessa, cosicch\u00e9 fu necessaria una decisione del parlamento per annullare la postilla.\nDopo la morte di Richelieu, ritornata in Francia, essa cospir\u00f2 nella Cabala degli Importanti guidata da Chateauneuf contro Mazarino, nel 1643; con l'arresto e l'esilio di Cesare di Borbone-Vend\u00f4me, Marie fugg\u00ec nuovamente essa stessa. Durante la Fronda essa si avvicin\u00f2 alle posizioni di Mazarino nel periodo che and\u00f2 dal 1649 al 1650, ma poi torn\u00f2 a schierarsi con il partito aristocratico nel momento in cui la fronda parlamentare e quella nobiliare unirono le loro forze, nel 1651.\nMor\u00ec nel 1679, in ritiro nel convento di Gagny, nel dipartimento Senna-Saint-Denis.\nMarie de Rohan-Montbazon nella letteratura.\nMarie de Rohan-Montbazon fu un soggetto molto utilizzato nelle colorite biografie dell'et\u00e0 romantica: Alexandre Dumas padre la inserisce nella trama de \"I tre moschettieri\", \"Vent'anni dopo\" e Il Visconte di Bragelonne, nei quali Raoul, l'eroe del terzo romanzo della trilogia di Dumas, \u00e8 il figlio segreto della donna. Il melodramma-tragedia di Gaetano Donizetti intitolato appunto \"Maria di Rohan\", debuttato al K\u00e4rntnertortheater di Vienna il 5 giugno 1843 e seguito da un successo a Parigi a novembre, era liberamente basato sulla storia della cospirazione di Chalais. Victor Cousin, nel 1856, pubblic\u00f2 una biografia pi\u00f9 accurata. Le moderne biografie della Duchessa di Chevreuse sono invece le seguenti:\nNel 2002 Marie de Rohan-Montbazon venne ritratta da Wendy Albiston nell'episodio \"The Church and the Crown\" della serie televisiva britannica \"Doctor Who\"."}
{"id": "2626951", "revid": "107098", "url": "https://it.wikipedia.org/wiki?curid=2626951", "title": "Real Murcia CF", "text": ""}
{"id": "2626956", "revid": "767487", "url": "https://it.wikipedia.org/wiki?curid=2626956", "title": "Wishek", "text": "Wishek \u00e8 un centro abitato (\"city\") degli Stati Uniti d'America, situato nella Contea di McIntosh, nello Stato del Dakota del Nord. Nel censimento del 2000 la popolazione era di 1.122 abitanti. La citt\u00e0 \u00e8 stata fondata nel 1898.\nGeografia fisica.\nSecondo i rilevamenti dell'United States Census Bureau, la localit\u00e0 di Wishek si estende su una superficie di 3,80\u00a0km\u00b2, tutti occupati da terre.\nPopolazione.\nSecondo il censimento del 2000, a Wishek vivevano 1.122 persone, ed erano presenti 290 gruppi familiari. La densit\u00e0 di popolazione era di 298 ab./km\u00b2. Nel territorio comunale si trovavano 532 unit\u00e0 edificate. Per quanto riguarda la composizione etnica degli abitanti, il 98,84% era bianco, lo 0,18% era nativo e lo 0,09% proveniva dall'Oceano Pacifico. Lo 0,09% apparteneva ad altre razze, mentre lo 0,80% a due o pi\u00f9 razze. La popolazione di ogni razza ispanica corrispondeva all'1,52% degli abitanti.\nPer quanto riguarda la suddivisione della popolazione in fasce d'et\u00e0, il 18,2% era al di sotto dei 18, il 5,0% fra i 18 e i 24, il 18,4% fra i 25 e i 44, il 19,8% fra i 45 e i 64, mentre infine il 38,6% era al di sopra dei 65 anni di et\u00e0. L'et\u00e0 media della popolazione era di 54 anni. Per ogni 100 donne residenti vivevano 82,4 maschi."}
{"id": "2626959", "revid": "767487", "url": "https://it.wikipedia.org/wiki?curid=2626959", "title": "Musturzabalsuchus buffetauti", "text": "Il musturzabalsuco (Musturzabalsuchus buffetauti) \u00e8 un rettile estinto appartenente all'ordine dei coccodrilli. Visse nel Cretaceo superiore (Campaniano \u2013 Maastrichtiano, circa 75-70 milioni di anni fa). I suoi resti fossili sono stati ritrovati in Spagna settentrionale e in Francia meridionale.\nDescrizione.\nSi suppone che questo animale di grandi dimensioni raggiungesse una lunghezza di circa sei metri, e rappresenta uno dei pi\u00f9 grandi coccodrilli del Cretaceo europeo. Curiosamente, il grande numero di resti fossili appartenenti a questo genere provengono esclusivamente da resti di mascelle e di denti. Questi fossili hanno comunque permesso di ipotizzare una ricostruzione di questo coccodrillo: sembra che il cranio fosse insolitamente robusto e largo, dotato di denti forti e aguzzi e di una muscolatura potente. Non a caso il nome \"Musturzabalsuchus\" deriva dalla parola basca \u201cmusturzabal\u201d che significa \u201crostro allargato\u201d, e dalla parola greca \u201csuchos\u201d, ovvero \u201ccoccodrillo\u201d.\nClassificazione.\nIl musturzabalsuco possiede alcune caratteristiche tali da farlo includere nel gruppo degli alligatori, come ad esempio il quarto dente mandibolare che si inserisce in un solco della mascella. In ogni caso, i caratteri primitivi di questo animale non permettono di classificarlo all'interno della famiglia Alligatoridae. Possibili similitudini sono state riscontrate in un altro alligatoroide primitivo, \"Diplocynodon\". Un altro possibile parente stretto \u00e8 \"Massaliasuchus\", originariamente noto come \u201cCrocodilus\u201d \"affuvelensis\".\nStile di vita.\n\"Musturzabalsuchus\" condivideva l'habitat con un altro alligatoroide primitivo, \"Acynodon\". Quest'ultimo era per\u00f2 un piccolo animale dai denti globosi che probabilmente si cibava di pesci e tartarughe. Il musturzabalsuco, invece, date le dimensioni doveva essere un temibile predatore, forse uno dei pi\u00f9 grandi del suo habitat."}
{"id": "2626960", "revid": "110157", "url": "https://it.wikipedia.org/wiki?curid=2626960", "title": "Mediamente Isterica Tour", "text": "Mediamente Isterica Tour \u00e8 la terza tourn\u00e9e della cantautrice catanese Carmen Consoli, partita da Roma il 18 novembre 1998, con il live a Suoni &amp; Ultrasuoni e terminata a Bologna il 18 settembre 1999, con l'MTV Day.\nSegue l'uscita dell'album \"Mediamente isterica\".\nIl tour si \u00e8 svolto nelle piazze, nei pub e nei palazzetti, avendo un'alta affluenza di paganti, facendo definitivamente diventare Carmen Consoli una \"big\" della musica italiana\nIl Tour.\nIl Tour \u00e8 stato suddiviso in due parti: il tour invernale e il tour estivo. in pi\u00f9 vanta innumerevoli ospitate televisive, da ricordare Comici, trasmissione di Italia 1 condotta da Serena Dandini, dove Carmen partecipa settimanalmente con delle cover rock e r'n'b; vanta anche numerose copertine di giornali dell'epoca, tra cui quella del Mucchio Selvaggio, dove la \"cantantessa\" interpreta un Babbo Natale sexy.\nLa Scaletta del Live a Suoni e Ultrasuoni.\n1-Geisha\n2-B\u00e8same Giuda\n3-B\u00e8same Mucho\n4-Ennesima Eclisse\n5-Confusa &amp; Felice\n6-In Funzione Di Nessuna Logica\n7-Autunno Dolciastro\n8-Puramente Casuale\n9-Sentivo L'Odore\n10-Anello Mancante\n11-Un Sorso In Pi\u00f9\n12-Eco Di Sirene\n13-Contessa Miseria\nLa Scaletta del Tour Invernale &amp; Estivo.\n1-L'Ultima Preghiera\n2-Per Niente Stanca\n3-Sentivo L'Odore\n4-Puramente Casuale\n5-Confusa &amp; Felice\n6-Autunno Dolciastro\n7-Ennesima Eclisse\n8-In Funzione Di Nessuna Logica\n9-Un Sorso In Pi\u00f9\n10-Bonsai #2\n11-B\u00e8same Giuda\n12-B\u00e8same Mucho\n13-Geisha\n14-Eco Di Sirene\n15-Bonsai #1\n16-Lingua a Sonagli\n17-Amore di Plastica\n18-14 luglio\n19-Contessa Miseria\n20-Venere\nMTV Day 1999.\n1-Bonsai #1\n2-B\u00e8same Giuda\n3-B\u00e8same Mucho\n4-Confusa &amp; Felice\n5-Puramente Casuale\n6-Autunno Dolciastro\n7-Eco Di Sirene\n8-Lingua a Sonagli\n9-Rituale Contro Le Male Lingue"}
{"id": "2626963", "revid": "251304", "url": "https://it.wikipedia.org/wiki?curid=2626963", "title": "Sardinia Nova", "text": "La Sardinia Nova era una nave traghetto appartenuta con questo nome alla societ\u00e0 marittima Corsica Ferries Sardinia Ferries dal 1982 al 2006. \nServizio.\nCostruita nel 1966 nei cantieri tedeschi L\u00fcbecker Flender-Werke per la compagnia di navigazione svedese \"Tor Line\" con il nome di \"Tor Anglia\", il suo primo servizio regolare fu tra i porti di G\u00f6teborg (Svezia), Immingham (Inghilterra) insieme alla gemella \"Tor Hollandia\". Pochi mesi dopo l'entrata in servizio, durante una tempesta nel Mare del Nord la celata di prua si ruppe; la nave riusc\u00ec a riparare ad Immingham e la celata di prua fu saldata definitivamente. Un anno pi\u00f9 tardi alla rotta consueta del traghetto fu aggiunto uno scalo ad Amsterdam.\nTra il 1975 ed il 1976 la Tor Line fece costruire una nuova coppia di unit\u00e0 gemelle, la \"Tor Britannia\" e la \"Tor Scandinavia\", che sostituirono le due imbarcazioni pi\u00f9 anziane; dopo l'entrata in servizio della prima nel maggio 1975 la \"Tor Anglia\" fu brevemente noleggiata ad un'altra compagnia di navigazione, che la impieg\u00f2 sui collegamenti tra Norvegia e Danimarca, venendo poi venduta alla italiana Trans Tirreno Express. Nell'inverno tra il 1975 ed il 1976, in seguito alla vendita della gemella, la nave rimase in servizio per la Tor Line, in attesa della consegna della \"Tor Scandinavia\"; pass\u00f2 definitivamente alla societ\u00e0 marittima italiana nel giugno 1976, dopo essere stata riparata in seguito ad un incidente avvenuto in uscita dal porto di Amsterdam a marzo.\nRinominata \"Espresso Olbia\", la nave fu introdotta sulla linea Livorno - Olbia, passando poi alla Genova - Palermo per un breve periodo nel 1978. Nello stesso anno fu noleggiata all'Adriatica di Navigazione per essere utilizzata tra Bari e Patrasso. Nell'ottobre 1979 torn\u00f2 in Nord Europa, ma il progetto di un noleggio alla Tor Line non and\u00f2 a buon fine e la nave rimase disarmata a G\u00f6teborg fino al febbraio del 1980, quando fu noleggiata per un mese alla B&amp;I Line per servizi tra il Galles e l'Irlanda. Nell'estate dello stesso anno fu noleggiata alla tedesca TT-Line per effettuare una linea circolare che collegava il porto tedesco di Travem\u00fcnde con R\u00f8nne (Danimarca), Helsingfors (Finlandia), Tallinn e Danzica (Polonia).\nNell'ottobre 1980 il traghetto pass\u00f2, sempre in noleggio, alla britannica Olau Line, che la impieg\u00f2 tra Regno Unito e Paesi Bassi fino all'agosto dell'anno successivo. Posta in disarmo per un breve periodo, dopo due mesi la nave fu acquistata dalla compagnia di navigazione italo-francese Corsica Ferries, che a partire dall'estate 1982 la impieg\u00f2, con il nome di \"Sardinia Nova\", su collegamenti stagionali verso la Sardegna, con Livorno e Olbia come porti di approdo. Nei mesi invernali la nave fu generalmente posta in disarmo, con l'eccezione di un breve noleggio, a cavallo fra il 1989 ed il 1990, alla norvegese Da-No Linjen, attiva in collegamenti tra Norvegia e Danimarca.\nNel 1993 la nave fu ristrutturata, con l'aggiunta di nuove sovrastrutture a poppa per aumentare il numero di cabine e di passeggeri trasportabili; il porto di arrivo in Sardegna fu spostato a Golfo Aranci. Nel 2001 il traghetto pass\u00f2 a collegare Civitavecchia e Cagliari, venendo venduto, nel 2006, alla napoletana DiMaio Lines. Rinominata \"Baia Sardinia\", la nave fu impiegata su linee stagionali tra Genova e Palau nel 2006 e nel 2007, mentre dal 2008 al 2010 fu utilizzata, sempre su base stagionale, tra Napoli e Palau od Olbia. Nel settembre 2010, in seguito anche a difficolt\u00e0 economiche dell'armatore e all'entrata in vigore di nuove norme di sicurezza per le navi, la \"Baia Sardinia\" fu venduta per demolizione nel cantiere turco di Aliaga, dove giunse pochi giorni dopo la gemella. Essendo tuttavia in condizioni ancora buone, la nave non fu demolita ma ripart\u00ec per il porto di Alessandretta per essere impiegata come alloggio galleggiante con il nome di \"Atlas Han\". Nel 2015 fu demolita."}
{"id": "2626967", "revid": "1907180", "url": "https://it.wikipedia.org/wiki?curid=2626967", "title": "Villa Strohl Fern", "text": "Villa Strohl Fern \u00e8 un edificio di Roma situato su viale David Lubin, all'interno del parco di Villa Borghese, nel quartiere Q. III Pinciano.\nFu acquistata nel 1879 dal nobile alsaziano Alfred Wilhelm Strohl (1847-1927) che aveva interessi artistici e talora indugiava nel mecenatismo. Strohl si era rifugiato a Roma come esule per la particolare situazione politica della sua terra d'origine, contesa all'epoca fra Francia e Germania. Il nome della villa \u00e8 formato dal suo cognome e dall'aggettivo tedesco \"fern\" (libero, lontano dalla patria o simile). Dopo la sua morte, avvenuta nel 1927, Strohl fu sepolto nel cimitero acattolico, vicino alla Piramide Cestia e la propriet\u00e0 pass\u00f2 per testamento al governo francese, che nel 1957 vi sistem\u00f2 il Lyc\u00e9e Chateaubriand.\nGli accessi alla villa sono tre: uno non \u00e8 distante da piazzale Flaminio, l'altro \u00e8 all'interno di Villa Borghese in viale Madama Letizia, il terzo si trova quasi di fronte al Museo Etrusco, accanto a Villa Poniatowsky. Negli ultimi anni non \u00e8 mancato l'interesse di parlamentari ed esponenti della societ\u00e0 civile sulla possibile valorizzazione culturale della villa.\nA cavallo tra la fine dell'Ottocento e l'inizio del Novecento diversi artisti trovarono ospitalit\u00e0 nella villa. Dopo la presenza di alcuni artisti stranieri, vi sistemarono i loro studi pittori come Cipriano Efisio Oppo, Francesco Trombadori e Amedeo Bocchi. Villa Strohl Fern divent\u00f2 presto luogo di riferimento di altri pittori ed artisti, tra cui Carlo Levi, Renato Brozzi, Ercole Drei, Carlo Socrate, Arturo Martini, Virgilio Guidi, Umberto Moggioli e Alfredo Biagini oltre che di musicisti e letterati.\nOggi \u00e8 ricordata come uno dei luoghi del Novecento artistico, in particolare della cosiddetta \"Scuola Romana\". In determinate occasioni \u00e8 possibile visitare l'ampio spazio verde (circa 80.000\u00a0m\u00b2), ma dei locali interni \u00e8 visitabile attualmente solo lo studio Trombadori."}
{"id": "2626969", "revid": "287204", "url": "https://it.wikipedia.org/wiki?curid=2626969", "title": "Zeeland (Dakota del Nord)", "text": "Zeeland \u00e8 un comune (\"city\") degli Stati Uniti d'America della contea di McIntosh nello Stato del Dakota del Nord. La popolazione era di 86 abitanti al censimento del 2010.\nGeografia fisica.\nZeeland \u00e8 situata a (45.971732, -99.831187).\nSecondo lo United States Census Bureau, la citt\u00e0 ha una superficie totale di 0,77 km\u00b2, dei quali 0,77\u00a0km\u00b2 di territorio e 0\u00a0km\u00b2 di acque interne (0% del totale).\nStoria.\nZeeland venne fondata nel 1902 da coloni olandesi. Deve il suo nome alla provincia olandese della Zelanda (\"Zeeland\" in inglese).\nI tedeschi provenienti dalla Russia emigrarono nel 1905 da Odessa, Ucraina, e costruirono la prima chiesa cattolica del Dakota del Nord per i tedeschi dalla Russia.\nSociet\u00e0.\nEvoluzione demografica.\nSecondo il censimento del 2010, la popolazione era di 86 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 98,84% di bianchi, lo 0% di afroamericani, l'1,16% di nativi americani, lo 0% di asiatici, lo 0% di oceanici, lo 0% di altre razze, e lo 0% di due o pi\u00f9 etnie. Ispanici o latinos di qualunque razza erano l'1,16% della popolazione."}
{"id": "2626970", "revid": "124420038", "url": "https://it.wikipedia.org/wiki?curid=2626970", "title": "Mente", "text": "Il termine mente \u00e8 comunemente utilizzato per descrivere l'insieme delle funzioni superiori del cervello e, in particolare, quelle di cui si pu\u00f2 avere soggettivamente coscienza in diverso grado, quali la sensazione, il pensiero, l'intuizione, la ragione, la memoria, la volont\u00e0. \nSebbene molte specie animali condividano con l'uomo alcune di queste facolt\u00e0, il termine \u00e8 di solito impiegato a proposito degli esseri umani. Molte di queste facolt\u00e0, rintracciabili a livello neurofisiologico nell'attivit\u00e0 della corteccia cerebrale, danno forma nel complesso all'intelligenza. Il termine psiche fa riferimento invece alla mente nel suo complesso cio\u00e8 comprendendo la dimensione irrazionale cio\u00e8 istinti e dimensione del profondo (inconscio).\nAll'utilizzo in senso tecnico neurofisiologico si \u00e8 anche affiancato un utilizzo di tipo metafisico. In tale prospettiva la mente diventa qualche cosa di divino, e tale presunta entit\u00e0 soprannaturale, come ad esempio nell'espressione \"la mente di Dio\", assume qualit\u00e0 pensanti che alludono a un mente superiore com'era il Dio di Spinoza. \nTeorie della mente.\nFin dall'antichit\u00e0 la mente \u00e8 stata oggetto di concettualizzazioni sempre in associazione col concetto di anima, in Grecia nominata \"psich\u00e9\" e in India \"jivatman\". Nel mondo greco concettualizzazioni della mente-anima risalgono a Platone, ad Aristotele e ad altri filosofi della Grecia antica. Tali teorie prescientifiche sono focalizzate sulla relazione tra mente ed anima (intesa come essenza sovrannaturale presente in ogni uomo). Tra il XVII e il XVIII secolo sono state avanzate numerose teorie parziali sulla mente da parte di Cartesio e di Locke, ma solo dalla met\u00e0 del XIX secolo nascono teorie pi\u00f9 esaustive in riferimento ai primi studi approfonditi sulla struttura del cervello. Dalla fine del XIX secolo gli studi sulla mente hanno avuto un incremento notevole che prosegue a tutt'oggi. Da ricordare, oltre agli studi di psicologia sperimentale, quelli propriamente psicoanalitici e psicoterapeutici nati con Freud. Vere e proprie teorie sulla mente incominciano a profilarsi dalla met\u00e0 del XX secolo e sono tutte, pi\u00f9 o meno, implicanti i dati emersi sulla struttura del cervello e la sua comprensione scientifica. Talvolta il concetto di mente \u00e8 stato utilizzato pi\u00f9 o meno come sinonimo di coscienza. \nPosizioni principali.\nIl termine \u00e8 comunque oggetto di acceso dibattito e negli ultimi due decenni il concetto di mente \u00e8 andato definendosi in tre posizioni principali: \nAttributi.\nLa discussione intorno a quali attributi umani costituiscano la mente \u00e8 dibattuta. Alcuni sostengono che soltanto le pi\u00f9 \"alte\" funzioni intellettive costituiscano la mente: in particolare, la ragione, l'intuizione, l'intenzionalit\u00e0 e la memoria. In questa prospettiva le emozioni \u2013 l'amore, l'odio, la paura, la gioia \u2013 avrebbero una natura pi\u00f9 \"primitiva\" e soggettiva, ovvero legati ad una sfera per cos\u00ec dire istintuale, e andrebbero pertanto ben distinte dalla natura della mente e compresi invece nel concetto di psiche. \nAltri invece sostengono che l'aspetto razionale di una persona non pu\u00f2 essere distinto da quello emotivo, che essi condividono dunque la stessa natura e che vanno entrambi considerati come appartenenti alla mente dell'individuo giacch\u00e9 le funzioni razionali mediano con l'ambiente e gli altri soggetti le richieste impulsive o desideri irrazionali del profondo. In questa prospettiva vi sono teorie recenti che individuano nella mente differenti funzioni le quali, per quanto integrate (\"mente plurintegrata\"), sono distinguibili ed appartengono alle sfere intuitiva, intellettiva, razionale e sentimentale.\nMente e cervello.\nCorrelata a tale questione, relativa alla qualificazione delle funzioni cerebrali, sta anche quella della loro collocazione all'interno dell'encefalo, ovvero come e dove le facolt\u00e0 mentali siano riferibili alla struttura del cervello. La questione riguarda una disciplina fiorita nel XIX secolo, la frenologia, oggi perlopi\u00f9 superata dalle pi\u00f9 recenti scoperte. Infatti, se \u00e8 vero che in linea di massima certe funzioni mentali sono localizzate in determinate aree del cervello umano, \u00e8 altrettanto vero che al danneggiamento di certe aree cerebrali pu\u00f2 corrispondere un trasferimento funzionale ad altre aree. \nI mezzi pi\u00f9 importanti d'indagine oggi utilizzati per tali localizzazioni di funzioni sono la tomografia a emissione di positroni (PET) e la risonanza magnetica funzionale per immagini (FMRI), con le quali \u00e8 possibile individuare quando dove e come si attiva una certa area cerebrale per stimoli standard sperimentali (linguaggio, memoria, emozioni, ecc.).\nIn ogni caso, la neurofisiologia moderna individua le facolt\u00e0 mentali prevalentemente come \"funzioni\" che possono coinvolgere anche pi\u00f9 aree cerebrali e, quantunque sia certamente la corteccia quella dove risiedono le facolt\u00e0 pi\u00f9 elevate, occorre tenere presente che esiste una sorta di \"andata e ritorno\" delle informazioni che coinvolgono parti pi\u00f9 interne (amigdala, talamo, ipotalamo, ippocampo) e quelle corticali individuabili in corteccia frontale, corteccia parietale, corteccia temporale, corteccia occipitale.\nImpropriamente il termine \"mente\" \u00e8 utilizzato spesso come sinonimo di \"pensiero\": quella \u201cconversazione privata\u201d con s\u00e9 stessi che ciascuno conduce \"all'interno della propria testa\" durante ogni istante della vita. Uno degli attributi fondamentali della mente, in questo senso, \u00e8 il suo essere o appartenere ad una sfera fondamentalmente privata.\nStoria della filosofia della mente.\nUn esponente di spicco della prospettiva sostanzialista \u00e8 stato George Berkeley, vescovo anglicano e filosofo del XVIII secolo. Berkeley sosteneva che la materia non esiste, e che ci\u00f2 che gli uomini percepiscono come mondo materiale non \u00e8 nient'altro che un'idea nella mente di Dio, e che quindi la mente umana \u00e8 una pura manifestazione dell'anima. Sono pochi i filosofi disposti oggi ad accettare una prospettiva cos\u00ec estrema, ma l'idea che la mente umana abbia una natura o un'essenza diversa e pi\u00f9 alta del mero insieme delle operazioni del cervello, continua ad incontrare un largo consenso.\nLa dottrina di Berkeley \u00e8 stata attaccata (e secondo molti demolita) da Thomas Henry Huxley, biologo del XIX secolo, allievo di Charles Darwin, che sostenne i fenomeni della mente essere di un unico genere, e spiegabili esclusivamente a partire dai processi cerebrali. Huxley \u00e8 vicino a quella scuola di pensiero materialista della filosofia inglese facente capo a Thomas Hobbes, che sosteneva nel XVII secolo che ogni evento mentale ha il suo fondamento fisico, sebbene le conoscenze biologiche dell'epoca non gli consentissero di individuare con precisione tali basi fisiche. Huxley concili\u00f2 la dottrina di Hobbes con quella di Darwin, dando cos\u00ec luogo alla moderna prospettiva materialista (o funzionalista).\nQuesta linea di pensiero \u00e8 stata rinvigorita dalla costante espansione della conoscenza circa le funzioni del cervello umano. Nel XIX secolo non era possibile affermare con certezza in che maniera il cervello svolgesse certe funzioni quali ad esempio la memoria, l'emozione, la percezione e la ragione, e ci\u00f2 lasciava ampio spazio alle teorie sostanzialistiche e metafisiche della mente. Ma ogni progresso nello studio del cervello rendeva queste posizioni sempre meno salde, fino al punto in cui \u00e8 diventato innegabilmente chiaro che tutte le componenti della mente hanno la propria origine nel funzionamento del cervello.\nIl razionalismo di Huxley, in ogni caso, \u00e8 stato scosso all'inizio del XX secolo dalle idee di Sigmund Freud, che svilupp\u00f2 una teoria dell'inconscio, sostenendo che i processi mentali di cui gli uomini sono soggettivamente coscienti non costituiscono che una piccola parte dell'intera attivit\u00e0 mentale. Tale teoria pu\u00f2 anche essere considerata come una ripresa dell'idea sostanzialistica in chiave secolare. Sebbene Freud non abbia mai negato che la mente sia una funzione del cervello, sostenne che la mente ha una coscienza sua propria della quale non siamo coscienti, che non possiamo controllare e alla quale \u00e8 possibile accedere solo tramite la psicoanalisi (ed in particolare tramite l'interpretazione dei sogni). La teoria dell'inconscio di Freud, sebbene impossibile da dimostrare empiricamente, e quindi tutt'altro che dimostrata scientificamente, \u00e8 stata ampiamente assorbita nella cultura occidentale ed ha fortemente influenzato la rappresentazione comune della mente.\nIl punto di vista del pensiero indiano.\nMentre in Occidente \u00e8 prevalsa a partire da Cartesio e almeno sino al XIX secolo la prospettiva dualista (con la sola eccezione di Spinoza per il quale \"Dio = Mente\" e \"Mente = Uno-Tutto = Natura), nelle culture dell'Oriente prevale la visione olistica di una mente-anima globale, l'\u0100tman, riflessa nella mente degli uomini come Jivatman. Questa prospettiva della mente nel pensiero filosofico orientale, caratterizza il corso completamente differente del pensiero orientale rispetto a quello occidentale. \nAll'interno di esso spicca il pensiero buddhista, secondo cui la mente non \u00e8 un'entit\u00e0, e nemmeno un sistema che esercita funzioni, ma piuttosto un processo e quindi \u00e8 definita anche come \"mentare\". La mente (o \"il mentare\") secondo tale pensiero \u00e8 un ponte tra anima (parte eterna dell'individuo) e corpo (parte mortale dell'individuo), a questo \u00e8 dovuto il suo \"irrequieto\" movimento per unire due parti impossibili da unire tra loro, ossia l'assoluto e la morte.\nSecondo il Buddhismo, la mente \u00e8 un flusso di singoli istanti di esperienza consapevole e chiara. Nella sua condizione non illuminata, la mente esprime le proprie qualit\u00e0 quali pensieri, percezioni e ricordi grazie alla consapevolezza. La sua vera essenza illuminata \u00e8 libera dall'attaccamento ad un s\u00e9 e si sperimenta inseparabile dallo spazio come consapevolezza aperta, chiara ed illimitata.\nNatura della mente: dibattito attuale.\nI filosofi e gli psicologi restano divisi circa la natura della mente. Alcuni, partendo dalla cosiddetta prospettiva sostanzialista o essenzialista, sostengono che la mente sia una entit\u00e0 a s\u00e9, avente probabilmente il proprio fondamento funzionale nel cervello, ma essenzialmente distinta da esso. Quindi un'esistenza autonoma e come tale oggetto d'indagine. Questa prospettiva, facente capo a Platone, \u00e8 stata successivamente assunta all'interno del pensiero cristiano e in qualche modo radicalizzata da Cartesio. \nNella sua forma estrema, la prospettiva sostanzialista mette insieme con la prospettiva teologica il fatto che la mente sia un'entit\u00e0 completamente separata dal corpo, una manifestazione fisica dell'anima, e che essa sopravviva alla morte del corpo e ritorni a Dio, suo creatore. Altri ancora assumono la prospettiva funzionalista, facente capo ad Aristotele, la quale sostiene che la mente \u00e8 soltanto un termine utilizzato per motivi di comodit\u00e0 ai fini della rappresentazione di una moltitudine di funzioni mentali che hanno poco in comune tra loro, ma riconoscibili attraverso la \"coscienza\". \nLa consapevolezza di possedere una mente e di poterne cogliere gli effetti percettivi e cogitativi trova in ogni caso il proprio centro nella \"coscienza\". Gli studiosi distinguono una \"coscienza primaria\" o \"nucleare\" a cui competono quelle funzioni-base che si esprimono in \"consapevolezza del mondo esterno\", attraverso la \"percezione\" e in \"consapevolezza del proprio corpo\" attraverso la \"propriocezione\" autocoscienza. Tranne il fatto che gli uomini sono tutti coscienti della propria esistenza, i funzionalisti tendono a sostenere che gli attributi che denominiamo collettivamente la \u201cmente\u201d sono strettamente legati alle funzioni del cervello (la mente come attivit\u00e0 del cervello) e non hanno esistenza autonoma rispetto a questo. In questa prospettiva la mente \u00e8 una manifestazione soggettiva dell'esser coscienti: nient'altro che la facolt\u00e0 del cervello di manifestarsi come coscienza. Il concetto della mente \u00e8 quindi un mezzo tramite il quale il cervello cosciente comprende le sue stesse operazioni.\nModelli mentali.\nIn epoca moderna la complessit\u00e0 delle funzioni mentali ha indotto antropologi, psicoanalisti, filosofi e neurofisiologi a cercare di individuare strutture mentali a cui attribuire le diverse categorie funzionali di pensiero. Il principio di partenza \u00e8 stato quello di considerare il pensiero come un prodotto del lavoro dei neuroni e delle sinapsi.\nModelli psicoanalitici.\nI primi modelli mentali noti sono certamente quelli prodotti dagli psicoanalisti a cominciare da Sigmund Freud, che nelle diverse sue elaborazioni, sviluppate nella sua lunga attivit\u00e0, ha apportato mutamenti abbastanza importanti. Ad esempio se nel primo modello l'inconscio era l'insieme del \"rimosso\", nella sostituzione con l'Es il rimosso diventa il prodotto di una \"funzione\" mentale, quale \u00e8 appunto l\"'Es\". Nasce cos\u00ec un modello abbastanza differente dal precedente Inconscio/Preconscio/Conscio, perch\u00e9 quello Es/Io/Super-io si presenta come una vera e propria struttura mentale, estesa tra irrazionalit\u00e0 e razionalit\u00e0, e sposta la psicoanalisi freudiana dal livello puramente analitico-terapeutico a quello filosofico.\nAlfred Adler non modifica sostanzialmente il modello freudiano ma lo arricchisce di elementi etici e sociologici che nel collega viennese erano abbastanza assenti. Coglie nell'istinto di autoaffermazione e sopraffazione dell'altro una spinta all'aggressivit\u00e0 come la pi\u00f9 importante pulsione psichica. Facendo questo Adler va in senso opposto alla modellizzazione pluralistica, tendendo a fare della mente umana un'unit\u00e0 funzionale.\nCarl Gustav Jung \u00e8 colui che pi\u00f9 radicalmente modifica il modello freudiano, in senso metafisico e pluralistico.\nPer Jung la mente, divisa in inconscio e io cosciente, viene a concentrarsi cul concetto di individualit\u00e0 personale che questo comporta. Un'individualit\u00e0 personale per\u00f2 piuttosto complessa, in quanto l'io ha dei \"compagni\", ed essi sono: la persona, l'ombra, l'anima-animus e il s\u00e9. In \"L'anima e la vita\" egli concepisce la mente come una dimora dove pi\u00f9 funzioni si connettono a determinare ci\u00f2 che \u00e8 una certa personalit\u00e0 psichica, con l\"io\" nel suo centro circondato da una specie di corte di funzioni collaboratrici. La \"persona\" \u00e8 vista come uno scudo dell'io verso il mondo esterno, per l'esattezza \"un compromesso tra l'io e la societ\u00e0\". La \"ombra\" \u00e8 il lato oscuro dell'individualit\u00e0 ed \u00e8 quindi un compagno visto come negativo. La \"anima-animus\" evoca un poco la dualit\u00e0 \"yin/yang\" taoista ed \u00e8 insieme l'elemento maschile e quello femminile che ci sono in ognuno di noi. Il \"s\u00e9\", infine \u00e8 il fondo remoto da cui \u00e8 nato l'io, la sua origine. Un s\u00e9 \u00e8 umano ma pu\u00f2 anche essere visto come il ricettacolo di uno spirito divino.\nL'importanza storica dei modelli psicoanalitici sta nell'aver smesso di considerare la mente come una struttura unitaria ma come un insieme articolato, dove le singole funzioni che fanno il lavoro mentale sono sicuramente connesse, ma non sempre univoche. E ci\u00f2 non solo per le dinamiche psicopatologiche dissociative ben note alla clinica; lo studio dell'articolazione delle funzioni mentali \u00e8 peraltro presente nelle pi\u00f9 avanzate ricerche messe in opera dalle scienze cognitive, costrette ad ammettere la complessit\u00e0 della mente e la probabile impossibilit\u00e0 di assimilare del tutto il cervello umano ad un computer.\nModelli filosofici.\nIl concetto di mente nasce nel XVII secolo con la divisione da parte di Cartesio dell'uomo in corpo (\"res extensa\") e mente come sede del pensiero (\"res cogitans\") nota come dualismo cartesiano. La separazione della sostanza che pensa da quella che esplica le funzioni vitali ha la sua ragion d'essere nella diversit\u00e0 funzionale, ma Cartesio ne fa una questione metafisica gravida di conseguenze. In ogni caso la dicotomizzazione fa s\u00ec che il corpo resti una evidente struttura polifunzionale, fatte salve le importanti componenti olistiche, mentre la mente fatta coincidere col pensiero diventa qualche cosa di immateriale che fa tutt'uno e con la funzione del pensare e con ci\u00f2 che produce, cio\u00e8 il pensiero. Separata dal corpo la mente diventa come pensiero un'entit\u00e0 immateriale ed astratta e nondimeno testimone della realt\u00e0 dell'\"existo\" in ragione del \"cogito\".\nJohn Locke sviluppa una fondamentale analisi del pensiero intelligente come produttore di idee, ma la sua attenzione si sofferma su queste e non sulla macchina che le produce. Alla fine la sua \u00e8 una interessante analisi della tipologia delle idee per come sono, si formano, si coniugano verso il sempre pi\u00f9 complesso con i suoi correlati, ma si occupa scarsamente delle modalit\u00e0 con cui si producono le differenze cogitative in senso funzionale e quindi in riferimento alla struttura mentale.\nImmanuel Kant ha una visione piuttosto unitaria della mente col corpo attraverso una sintesi che \u00e8 ad un tempo razionalistica ed empiristica, quindi in senso contrario alla dicotomia cartesiana. Ma da l\u00ec in poi subentrano nell'analisi della mente discipline nuove nate dalla medicina e verso la fine del Settecento il salto di qualit\u00e0 si ha con Pierre Cabanis il medico-filosofo che pu\u00f2 esser considerato il fondatore della psicologia. \nA partire dalla fine del secolo XX l'indagine sulla mente si frammenta e lo psicoanalista e filosofo Umberto Galimberti individua una dozzina di nuove discipline che si occupano della mente: elementarismo, funzionalismo, associazionismo, comportamentismo, cognitivismo, psicologia della forma (Gestalt), fenomenologia, psicologia dell'Atto, psicoanalisi, psicologia sistemica, psicologia sociale, fisicalismo. Tutte queste discipline vengono a coniugarsi con la filosofia perch\u00e9 tutte, dal pi\u00f9 al meno, da essa implicate.\nModelli cognitivisti e computazionalisti.\nIl dibattito circa la natura della mente attiene soprattutto allo sviluppo dell'intelligenza artificiale. Se verr\u00e0 scoperto che la mente \u00e8 davvero qualcosa di separato (ovvero di pi\u00f9 alto) dal funzionamento del cervello, quasi sicuramente sar\u00e0 per sempre impossibile che una macchina, per quanto sofisticata, possa riprodurla. D'altro canto, se si scoprir\u00e0 che la mente non \u00e8 altro che un insieme di funzioni cerebrali correlate, sar\u00e0 allora possibile \u2013 almeno in teoria\u00a0\u2013 creare una macchina dotata di una mente.\nLa \u201cMind/Brain/Behavior Interfaculty Initiative (MBB)\u201d intrapresa dalla universit\u00e0 di Harvard ha lo scopo di mettere in luce la struttura, la funzione, l'evoluzione, lo sviluppo e la patologia del sistema nervoso in relazione al comportamento umano e alla vita della mente. Ci\u00f2 in collaborazione con i dipartimenti di psicologia, neurobiologia, neurologia, biologia molecolare e cellulare, radiologia, psichiatria, biologia degli organismi e dell'evoluzione, storia delle scienze e linguistica.\nModelli evoluzionistici.\nQuasi contemporaneamente un modello evoluzionista della mente \u00e8 stato proposto negli USA da Gerald Edelman e in Francia da Jean-Pierre Changeux, ma essi differiscono per quanto riguarda la definizione sia sotto il profilo funzionale che sotto quello strutturale. Il modello di Edelman \u00e8 la \"Teoria della Selezione dei Gruppi Neurali\" o pi\u00f9 semplicemente \"darwinismo neurale\", in essa si nega valore scientifico ai modelli computazionali, perch\u00e9 il cervello animale non ha nulla a che vedere col computer. Il darwinismo neurale si basa su tre principi evolutivi: 1\u00b0 la selezione neurale nella fase dello sviluppo cerebrale in cui nasce la mappatura. 2\u00b0 la selezione dei neuroni dovuta alle esperienze dell'animale uomo, attraverso le quali si forma un repertorio pi\u00f9 avanzato di funzioni mentali. 3\u00b0 il \"rientro connessionale\" attraverso il quale avviene la continua ricombinazione e implementazione dei circuiti per l'andare avanti e indietro dell'informazione raccolta nel vissuto esperienziale. Changeux propone invece un'architettura neuronale della mente su base esclusivamente epigenetica, per cui ogni mente evolve per trasformazione di mappe e circuiti in base alle proprie esperienze personali."}
{"id": "2626973", "revid": "27551712", "url": "https://it.wikipedia.org/wiki?curid=2626973", "title": "P greco", "text": ""}
{"id": "2626974", "revid": "287204", "url": "https://it.wikipedia.org/wiki?curid=2626974", "title": "Xylokorys chledophilia", "text": " \nLo xilocoride (Xylokorys chledophilia) \u00e8 un artropode estinto, vissuto nel Siluriano superiore (circa 400 milioni di anni fa). I suoi resti sono stati ritrovati in Inghilterra (Herefordshire).\nDescrizione.\nLungo pochi centimetri, questo animale possedeva un carapace ovoidale che ricopriva la testa e il tronco. Al centro di questo carapace era presente una struttura bombata, mentre il bordo era dotato di una flangia. La testa portava cinque paia di appendici; di queste, il primo paio era costituito da un solo ramo con proiezioni nella parte anteriore, mentre le altre paia erano biramate come quelle di molti artropodi primitivi. La bocca (ipostoma) era posta ventralmente e di forma vagamente rettangolare. Lungo il tronco erano presenti circa 35 paia di appendici biramate, che comprendevano un ramo esterno (esopodo) lungo e sottile con numerosi filamenti, e uno interno (endopodo) a forma di nastro con estremit\u00e0 simili a pagaie.\nClassificazione.\nQuesto strano artropode \u00e8 stato paragonato ad altri animali enigmatici del Paleozoico, i cosiddetti marrellomorfi, il cui pi\u00f9 noto rappresentante (\"Marrella\") proviene dal ben noto giacimento cambriano di Burgess Shales. \"Xylokoris\", in ogni caso, sembra pi\u00f9 simile a \"Vachonisia rogeri\", del Devoniano inferiore della Germania, ed \u00e8 stato il primo marrellomorfo ad essere descritto proveniente da strati del Siluriano.\nStile di vita.\n\u00c8 possibile che \"Xylokoris\" fosse un animale di fondale e che conducesse un tipo di vita bentonico. Probabilmente si nutriva di particelle che raccoglieva e filtrava sul fondo, ma pu\u00f2 darsi che potesse occasionalmente nutrirsi di minuscoli invertebrati."}
{"id": "2626976", "revid": "135491", "url": "https://it.wikipedia.org/wiki?curid=2626976", "title": "La vita del Dottor Pasteur", "text": ""}
{"id": "2626980", "revid": "1971044", "url": "https://it.wikipedia.org/wiki?curid=2626980", "title": "Francesco Boneschi", "text": "Biografia.\nFrancesco Boneschi nacque nel 1923 a Pieve del Cairo (PV), in quella pianura della Lomellina lombarda cui dedicher\u00e0 gran parte della sua produzione poetica.\nNel dopoguerra fu a Milano dove diresse per l'editore Gastaldi le riviste \"Il giornale letterario\" e \"Per te\".\nNel 1958 si trasfer\u00ec a Roma dove conobbe il poeta Vincenzo Cardarelli, in onore del quale negli anni '60 presieder\u00e0 il premio \"Tarquinia - Cardarelli\".\nA Roma svolse attivit\u00e0 letteraria, pubblicistica e sindacale nelle associazioni di categoria della stampa.\nDal 1974 al 1984 \u00e8 stato Vice Presidente del Consiglio Nazionale dell'Ordine dei Giornalisti; tra gli anni '70 e '80 \u00e8 stato Vice Presidente dell'Associazione della Stampa Romana e Vice Segretario Generale del Sindacato Libero Scrittori Italiani.\nHa pubblicato le opere di poesia: \"Palpiti\" (Alessandria 1945, Pavia 1945), \"Frammenti di cuore\" (Milano 1947), \"Ora che sono stanco\" (Siena 1960), \"E forse non te ho amato\" (Roma 1966), \"I miei morti mi chiamano\" (Roma 1973), \"Ora che ve ne siete andati\" (Roma 1983), \"Cuore mio\" (Roma 1985, 1988); i romanzi: \"Un romanzo della vita\" (Pavia 1946), \"Il laccio agli innocenti\" (Milano 1969); \"Appunti cinematografici: 70 films visti da uno del pubblico\" (Roma 1965), \"La terza pagina italiana : 1600 commenti ad articoli di terza pagina apparsi nei quotidiani italiani dal 1960 al 1964\" (Roma 1966), \"Personaggi e opere della letteratura\" (Lucca 1968), \"Essere pubblicisti oggi\" (Roma 1981).\nHa vinto i premi di poesia \"Vallombrosa\" (1960), e di critica d'arte \"Lombardia notte\" (1977)."}
{"id": "2626982", "revid": "1935652", "url": "https://it.wikipedia.org/wiki?curid=2626982", "title": "Nicholas Spit", "text": "Biografia.\nDopo la sua formazione presso il seminario vetero-cattolico di Amersfoort nel 1879 divenne presbitero. Fu cappellano ad Amersfoort ed Egmond aan Zee. In quest'ultima citt\u00e0 ebbe una parte importante della costruzione di una nuova chiesa. Nel 1884 fu eletto parroco della parrocchia dei Santi Pietro e Paolo a Rotterdam - detta anche del \"Paradiso\".\nIncarichi ecclesiastici.\nDopo essere diventato nel 1892 membro del Capitolo Metropolitano, il 19 febbraio 1894 fu eletto vescovo di Deventer, e fu consacrato il 30 maggio 1895. Ricopr\u00ec la carica di vescovo in aggiunta al suo incarico pastorale a Rotterdam. Come motto scelse le parole del Salmo 72,28 (Spem In Te Posui, In Te, Signore, ho costruito la mia speranza). Nel 1913 divenne decano del Capitolo Metropolitano, e Arciprete di Schieland e dell'Olanda meridionale.\nNel 1907 fu co-consacratore di Franciszek Hodur per la Chiesa cattolica nazionale polacca, e nel 1909 fu co-consacratore di Jan Maria Micha\u0142 Kowalski per la Chiesa vetero-cattolica mariavita.\nI suoi ultimi anni sono stati caratterizzati da una crescente sordit\u00e0 e da disturbi della vista, che lo costrinsero al ritiro dalla vita pubblica a partire dal 1922."}
{"id": "2626983", "revid": "105236864", "url": "https://it.wikipedia.org/wiki?curid=2626983", "title": "Cutoff", "text": ""}
{"id": "2626984", "revid": "729019", "url": "https://it.wikipedia.org/wiki?curid=2626984", "title": "Jeffersonville (Indiana)", "text": "Jeffersonville \u00e8 una citt\u00e0 degli Stati Uniti d'America, capoluogo della Contea di Clark, nello Stato dell'Indiana.\nLa popolazione era di 44.953 abitanti nel censimento del 2010."}
{"id": "2626989", "revid": "767487", "url": "https://it.wikipedia.org/wiki?curid=2626989", "title": "Promissum pulchrum", "text": "Il promisso (Promissum pulchrum) \u00e8 un cordato estinto appartenente ai conodonti. Visse nell'Ordoviciano superiore (circa 480 milioni di anni fa) e i suoi resti sono stati ritrovati in Sudafrica.\nDescrizione.\nIl corpo di questo animale era lungo e affusolato, dotato di fasce muscolari (miomeri) e di una sorta di primitiva colonna vertebrale. Probabilmente assomigliava a una piccola anguilla o a un grosso verme, e raggiungeva la lunghezza di 40 centimetri. \"Promissum\" era sprovvisto di qualunque tipo di pinna, eccetto forse per una piccola pinna caudale. La testa era fornita di una primitiva bocca posta al di sotto degli occhi, con denti mineralizzati che costituivano un formidabile apparato predatorio.\nClassificazione.\nDescritto per la prima volta nel 1995, questo animale rappresenta uno dei conodonti meglio conosciuti. Questi enigmatici organismi furono per lungo tempo noti solo per i loro denti fossili, ma la scoperta di \"Promissum\" e di un animale simile (\"Clydagnathus\") hanno permesso di ricostruire il loro vero aspetto e di classificarli come cordati eccezionalmente primitivi.\nStile di vita.\n\"Promissum\", come gran parte dei conodonti, era probabilmente un organismo nuotatore, capace di mantenere una certa velocit\u00e0 costante ma non di accelerare bruscamente. Probabilmente predava piccoli organismi che vivevano nella colonna d'acqua. \nBibliografia.\nGabbott, S.E.; R. J. Aldridge, J. N. Theron (1995). \"A giant conodont with preserved muscle tissue from the Upper Ordovician of South Africa\". Nature 374: 800\u2013803."}
{"id": "2626994", "revid": "767487", "url": "https://it.wikipedia.org/wiki?curid=2626994", "title": "Pagoda (gruppo musicale)", "text": "Pagoda \u00e8 un gruppo musicale formato a Brooklyn, New York, composto da Michael Pitt come cantante e da Ryan Donowho, batterista.\nI due sono i primi membri fondatori e vecchi amici; Ryan verr\u00e0 in seguito sostituito da Reece Carr e successivamente si uniscono Willie Paredes al basso e Chris Hoffman al violoncello. Il nome della band deriva dalla forma architettonica di origine asiatica, pagoda appunto.\nDopo l'uscita del loro primo EP, pubblicano nel 2007 il loro primo album eponimo. I loro album sono pubblicati dalle etichette Ecstatic Peace! e dalla Universal Records."}
{"id": "2626999", "revid": "767487", "url": "https://it.wikipedia.org/wiki?curid=2626999", "title": "Stanza 17-17 palazzo delle tasse, ufficio imposte", "text": "Stanza 17-17 palazzo delle tasse, ufficio imposte \u00e8 un film del 1971 diretto da Michele Lupo.\nTrama.\nL'ingegnere padovano Giambattista Ranteghin, l'attore Romolo Moretti, il principe Pantegani e l'inventore Leonardo Rossi, tentano ognuno a loro modo di corrompere un funzionario delle imposte per non pagare le tasse, che scoprono da questi essere paurosamente esose: i quattro si accorderanno per rapinare il palazzo delle imposte, progettato dallo stesso Manteghin, che conosce i suoi segreti.\nDevono ricorrere ad ogni loro risorsa per finanziare il tentativo di furto, incluso l'acquisto di una cassaforte da esercitazione che si rivela troppo robusta per i loro tentativi. Assumono infine per aiutarli uno scassinatore esperto (Katanga) ma con traumi di guerra. Il giorno del colpo sembra che ogni cosa vada storta, e quando arrivano alla cassaforte e` ormai orario di apertura per gli uffici. Sono salvati in extremis da uno sciopero del personale, con l'eccezione di un solerte funzionario che non aderisce allla protesta. Scoperti, riescono comunque in grado di sottrarre come programmato il denaro necessario a saldare i loro conti col fisco. Solo Katanga vuole approfittare della situazione e svuotare il forziere, ma e` lasciato indietro dal gruppo.\nL'impresa nel complesso ha successo, ma si scopre che altro e` necessario per risolvere davvero la situazione."}
{"id": "2627000", "revid": "115383245", "url": "https://it.wikipedia.org/wiki?curid=2627000", "title": "Hobart (Indiana)", "text": "Hobart \u00e8 una citt\u00e0 degli Stati Uniti d'America situata nella Contea di Lake, nello Stato dell'Indiana.\nLa popolazione era di 25.363 abitanti nel censimento del 2008."}
{"id": "2627006", "revid": "767487", "url": "https://it.wikipedia.org/wiki?curid=2627006", "title": "Paul Williams (pugile)", "text": "Soprannominato \"The Punisher\", \u00e8 stato campione mondiale WBO dei pesi welter.\nInusualmente alto per la sua categoria di peso, 185\u00a0cm (con oltre 2 metri di allungo), Williams \u00e8 stato un grande prospetto della boxe fino al tragico incidente in moto avvenuto nel maggio 2012, che lo ha costretto alla sedia a rotelle dopo aver riportato delle gravi lesioni alla spina dorsale."}
