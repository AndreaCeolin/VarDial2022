{"id": "2496136", "revid": "1305772", "url": "https://it.wikipedia.org/wiki?curid=2496136", "title": "Jes\u00fas Ch\u00e1vez", "text": "\u00c8 soprannominato \"El Matador\" (in italiano \"l'assassino\"). Questo nomignolo non \u00e8 dovuto a massacri sul ring, ma in onore ad una palestra a lui cara, di nome \"the Matador\". Ch\u00e1vez \u00e8 stato campione WBC dei superpiuma IBF dei leggeri.\nNato a Parral, nello stato di Chihuahua, Messico, ha un record di 44 vittorie (di cui 30 arrivate per KO) e 5 sconfitte.\nLa sua prima possibilit\u00e0 di conquistare un titolo \u00e8 arrivata contro Floyd Mayweather Jr., che lo ha steso al tappeto alla 9\u00aa ripresa dopo un match combattuto e chiuso. Tuttavia ha vinto quella corona (che nel frattempo era stata resa vacante da Mayweather) nel 2003, perdendola per\u00f2 contro il compatriota \u00c9rik Morales. L'incontro, molto attivo e piacevole, ha visto Chavez mettere al tappeto l'avversario con un KO fulmineo al 1\u00ba round. Morales ha recuperato, stendendo a sua volta il rivale per due volte nella 2\u00aa ripresa, ma quest'ultimo non si \u00e8 arreso e ha combattuto duro per il resto della gara, pur avendo una mano infortunata. Tuttavia i suoi sforzi non sono bastati, in quanto \u00e8 stato Morales a vincere, ai punti dopo 12 riprese. Nonostante ci\u00f2 la sua prestazione da vero combattente gli ha dato il rispetto di molte persone. Il match successivo lo ha visto opposto all'ex campione Carlos Hern\u00e1ndez, che aveva perso il suo titolo proprio contro Morales. In una vera e propria \"guerra\" durata 12 round, Chavez \u00e8 riuscito a strappare una vittoria meritata per decisione unanime. Successivamente \u00e8 avanzato ai pesi leggeri per sfidare il campione IBF Leavander Johnson. L'incontro, sfortunato, ha visto dominare Chavez per tutto il match, che ha continuato a picchiare duro l'avversario fino all'intervento dell'arbitro, ma allo stesso tempo \u00e8 costato la vita al povero Johnson, morto pochi giorni dopo a causa dei danni del trauma cerebrale in seguito all'incontro. La famiglia di Johnson ha tuttavia incoraggiato il messicano a continuare a lottare sul ring, nonostante lo shock di quest'ultimo per la tragica morte del rivale.\nNel 2007 Chavez ha perso la sua corona IBF contro Julio D\u00edaz.\nChavez \u00e8 cresciuto a Chicago ed \u00e8 diventato un cittadino statunitense a tutti gli effetti da bambino, ma all'et\u00e0 di 16 anni \u00e8 stato condannato a 4 anni di galera per presunta rapina a mano armata. Chavez ha anche dovuto subire un ulteriore punizione: \u00e8 stato anche espulso dal paese e ha fatto ritorno in Messico. I suoi sforzi per roittenere la residenza stanutinense e i suoi primi passi verso il pugilato sono stati documentati nel film \"\"Split Decision\". La storia della sua vita \u00e8 stata anche scritta in un libro \"Standing Eight: The Inspiring Story of Jesus El Matador Chavez\"\". Nel 2004 Chavez ha sposato la soldatessa Anuisa Stroklund, prima della sua spedizione nella guerra in Iraq. La coppia risiede ora ad Austin, Texas.\nIl 6 settembre 2008 Jesus \"El Matador\" Chavez (44-4 con 30 vittorie per KO) ha sfidato con successo il colombiano Andres Ledesma, mettendolo KO alla 9\u00aa ripresa al Toyota Center di Houston, Texas. Ledesma era crollato al tappeto anche al 7\u00ba round.\nIl 4 aprile 2009 Chavez \u00e8 stato sconfitto da Michael Katsidis per KO tecnico all'8\u00aa ripresa."}
{"id": "2496137", "revid": "767487", "url": "https://it.wikipedia.org/wiki?curid=2496137", "title": "Ancora una volta con sentimento (film)", "text": "Ancora una volta con sentimento (\"Once More, with Feeling!\") \u00e8 un film del 1960 diretto da Stanley Donen.\nTrama.\nUn megalomane ed egocentrico direttore d'orchestra convive con un'arpista, che con amore e pazienza sapr\u00e0 moderarne il pessimo temperamento.\nProduzione.\nFu l'ultimo film di Kay Kendall, che mor\u00ec di leucemia nel 1959, prima che il film uscisse. Anche Gregory Ratoff mor\u00ec di leucemia nel 1960."}
{"id": "2496138", "revid": "1371684", "url": "https://it.wikipedia.org/wiki?curid=2496138", "title": "Fournou Korifi", "text": "Fournou Korifi \u00e8 il sito archeologico di un insediamento minoico nella Creta meridionale, poco distante dall'attuale villaggio Myrtos e ancor meno da Pyrgos, altro sito dell'AM.\nGeografia.\nFournou Korifi venne costruito in cima ad una ripida collina, e mostra un eccellente panorama della costa.\nArcheologia.\nFournou Korifi venne scavato nel 1967 da Peter Warren e pubblicato in modo esaustivo e completo pochi anni pi\u00f9 tardi.\nL'insediamento fu in uso solo durante il periodo dell'Antico Minoico II.\nTra i reperti scavati ci furono due telai per la tessitura.\nMolte teorie riguardo all'interpretazione del sito dalle cento stanze sono messe a disposizione da Peter Warren, Branigan e Todd Whitelaw."}
{"id": "2496145", "revid": "124123", "url": "https://it.wikipedia.org/wiki?curid=2496145", "title": "Jos\u00e9 Luis Bueno", "text": "\u00c8 stato campione WBC dei superpiuma.\nHa iniziato la sua carriera nel giugno 1987, perdendo contro Miguel Banda."}
{"id": "2496147", "revid": "125750128", "url": "https://it.wikipedia.org/wiki?curid=2496147", "title": "Strage di Torino (1922)", "text": "La strage di Torino fu una serie di omicidi commessi tra il 18 e il 20 dicembre 1922 a Torino dai fascisti capeggiati da Piero Brandimarte.\nEventi.\nLa notte di domenica 17 dicembre 1922 alla barriera di Nizza, tra corso Spezia e via Nizza, avvenne uno scontro a fuoco nel quale restarono ferite quattro persone, due delle quali morirono nel giro di poche ore. Le vittime furono Giuseppe Dresda, ferroviere ventisettenne, e Lucio Bazzani, studente di ingegneria di 22 anni, entrambi militanti fascisti, che avevano aggredito un militante comunista, il quale, difendendosi, aveva colpito a morte i due.\nL'uccisore, riconosciuto nel tranviere ventiduenne Francesco Prato, riusc\u00ec a fuggire, bench\u00e9 ferito a una gamba. Aiutato dai suoi compagni, si rifugi\u00f2 in un'abitazione non distante da corso Spezia e, in seguito, venne fatto espatriare in Unione Sovietica, dove si ipotizza sia scomparso nel periodo delle purghe staliniane.\nI due omicidi, oltre alle indagini della polizia, causarono la reazione delle squadre d'azione, capeggiate da Piero Brandimarte, organizzata dai quadrumviri del fascismo torinese: Scarampi, Voltolini, Monferrino e Orsi; Prato venne ricercato nell'intera citt\u00e0 di Torino presso gli esponenti pi\u00f9 conosciuti della fazione politica opposta, senza successo. Inoltre, dopo una riunione in prefettura, a cui presero parte gli industriali della citt\u00e0, il prefetto promise di astenersi dal fare intervenire la forza pubblica, dietro insistenti richieste della ricca e potente borghesia industriale torinese, cosicch\u00e9 la strage pot\u00e9 cominciare.\nGli scontri portarono alla morte di 14 uomini e al ferimento di 26, mentre vennero date alle fiamme l'edificio della Camera del Lavoro, il circolo anarchico dei ferrovieri, il Circolo Carlo Marx e devastata la sede de \"L'Ordine Nuovo\".\nBenito Mussolini, telefonando al prefetto di Torino, subito dopo la strage disse: \nAzioni giudiziarie.\nPeriodo fascista.\nIl 24 dicembre 1922 venne pubblicato un decreto di amnistia firmato dal guardasigilli Oviglio. L'amnistia fu concessa a chi aveva perseguito delinquenze \"...per un fine, seppure indirettamente, nazionale\" ovvero in difesa \"dell\u2019ordine politico-sociale\". La magistratura non intraprese procedimenti giudiziari, nemmeno per delitti motivati da moventi personali quali erano stati identificai dalle indagini tra i numerosi omicidi. \nIl partito fascista torinese era diviso. Il quadrumviro Cesare Maria De Vecchi, che dominava il partito a Torino, pronunci\u00f2 un discorso il 31 dicembre 1922 in cui si assunse la responsabilit\u00e0 politica e morale degli avvenimenti, che giudic\u00f2 dolorosi ma necessari per reprimere i comunisti. Altri esponenti, tra cui Massimo Rocca e Mario Gioda, condannarono gli eventi come reazioni eccessive. \u00a0\nNel gennaio 1923 il governo incaric\u00f2 il prefetto Gasti e il dirigente fascista Francesco Giunta di effettuare un'inchiesta a Torino. Essa port\u00f2 alla luce i conflitti interni al partito fascista torinese, dominato da De Vecchi, circondatosi di uomini fedeli. Il loro rapporto parlava di \"sconfinamento da ogni criterio di commisurazione e di responsabilit\u00e0\". La premeditazione o la incoscienza del Direttorio del Fascio torinese e del Comando della legione incute raccapriccio e sgomento.In seguito al rapporto, il Gran Consiglio del Fascismo sciolse il fascio di Torino e incaric\u00f2 lo stesso De Vecchi di ricostituirlo. De Vecchi deleg\u00f2 la ricostituzione, tramite l'ispettore generale di zona Cesare Forni, al console Piero Brandimarte, comandante della legione. \u00a0 \nIl decreto di amnistia del 1922 imped\u00ec il prosieguo di azioni giudiziarie, quali quelle promosse nel 1923 da Giovanni Roveda, segretario della Camera del Lavoro di Torino;\u00a0nel 1924 dai deputati socialisti Giuseppe Romita e Filippo Amedeo; e dalla stessa magistratura inquirente nel 1924.\nPeriodo post-fascista.\nCesare Maria De Vecchi venne processato nel 1947 per vari reati tra cui l'attivit\u00e0 di squadrista. Venne condannato a 5 anni di reclusione, interamente condonati, solo per l'insurrezione armata del 28 ottobre 1922. Venne prosciolto per amnistia dal reato di attivit\u00e0 squadrista.\nPiero Brandimarte venne arrestato nel 1945 e la magistratura promosse azione giudiziaria per la strage del 1922. L'istruttoria si protrasse per molto tempo. Il processo era molto atteso a Torino. Il sindaco di Torino, Giovanni Roveda, dichiar\u00f2 nel 1945:I fatti di Torino comprendono in s\u00e9 tutta la nefasta azione che permise al governo fascista di rovinare e distruggere il Paese fino a farlo diventare servo del nazismo. Il processo per i fatti di Torino, a mio modo di vedere, va inteso come il processo contro il fascismo, non solo di sua espressione squadrista, ma soprattutto nella responsabilit\u00e0 di chi, spesso stando nascosto, ha finanziato e ispirato tanta barbarica strage.Nel 1950, Brandimarte fu rinviato a giudizio per dieci omicidi commessi durante la strage. In seguito a una campagna di stampa che lo attaccava, il processo venne trasferito a Firenze dalla Suprema Corte di Cassazione, su istanza della difesa. Il trasferimento del processo suscit\u00f2 reazioni di stampa e manifestazioni a Torino. \nIl processo ebbe luogo nel luglio 1950. Brandimarte fu accusato, insieme con Maurizio Vinardi, Giacomo Lorenzini, Carlo Natoli, Nino Macellari e Ferdinando Sartini. La sentenza del 4 agosto 1950 cos\u00ec dispose: \nNel 1952 la Corte di assise di Bologna pronunci\u00f2 la sentenza di appello:\nSignificato storico.\nLa storiografia prevalente inquadra la strage nella fase di consolidamento della presa del potere fascista sullo Stato, in un clima di tensione e violenza che erano cresciuti dopo la Marcia su Roma. All'inizio degli anni 1920 lo squadrismo fascista non era ancora radicato a Torino. Vi erano invece fortemente radicati il sindacalismo e i partiti di sinistra, protagonisti nel dopoguerra di lunghe contrapposizioni e vertenze con l'industria. \nIl 31 ottobre 1922 Mussolini form\u00f2 un governo con popolari, liberali e nazionalisti.\u00a0Alla fine del 1922 gli squadristi si sentivano minacciati dalla propria marginalit\u00e0 nel tessuto sociale cittadino e al contempo dalle spinte alla smobilitazione da parte dei vertici fascisti nazionali, che erano entrati nelle istituzioni. Gli squadristi volevano dunque affermarsi e vincere i propri avversari locali . I poteri prevalenti nel fascismo torinese si servirono della violenza squadrista per reprimere le organizzazioni sindacali e i partiti di sinistra, in sintonia con i maggiori interessi imprenditoriali. \nGli storici divergono nell'identificazione delle responsabilit\u00e0 della strage all'interno del partito fascista e sul ruolo giocato dal governo nazionale.\nDe Felice ritiene che i fatti non furono premeditati n\u00e9 gestiti da Roma, ma ebbero un'origine casuale, nella situazione sociale torinese. Le squadre agirono sfuggendo al controllo del partito. La fazione del partito torinese che sosteneva pi\u00f9 direttamente lo squadrismo giustific\u00f2 gli eventi a posteriori. Mussolini ordin\u00f2 l'inchiesta per gestire il rischio di una crisi interna al partito, che era ancora indebitato al potere dei ras locali. Ma infine raggiunse un compromesso, quando il Gran Consiglio del Fascismo assegn\u00f2 a De Vecchi (fortemente criticato dall'inchiesta) la ricostituzione del fascio torinese. \nCarcano ritieneva che la strage fosse stata un'azione premeditata, sostenuta dal governo, e organizzata su grande scala dai ras locali tramite lo squadrismo finanziato da interessi economici. Egli ritenne che la strage non sia stata frutto di lotte interne al fascismo locale: l'inchiesta governativa del 1923 fu un'azione di facciata che, combinata con la mancata azione da parte della magistratura, lasci\u00f2 i responsabili della strage impuniti. \nSimilmente secondo Mana, l'inchiesta governativa ebbe l'intenzione di tranquillizzare l'opinione pubblica e gli alleati non fascisti nel governo. \nLa strage fu subito seguita da una vasta repressione poliziesca degli appartenenti al Partito Comunista d'Italia: essa, oltre ai bersagli diretti, mirava anche a intimidire chiunque non si identificasse col fascismo. "}
{"id": "2496153", "revid": "1442080", "url": "https://it.wikipedia.org/wiki?curid=2496153", "title": "ATP Buenos Aires 2004 - Singolare", "text": "Il singolare dell'ATP Buenos Aires 2004 \u00e8 stato un torneo di tennis facente parte dell'ATP Tour.\nCarlos Moy\u00e1 era il detentore del titolo.\nGuillermo Coria ha battuto in finale Carlos Moy\u00e1 6-4, 6-1."}
{"id": "2496154", "revid": "124123", "url": "https://it.wikipedia.org/wiki?curid=2496154", "title": "Jhonny Gonz\u00e1lez", "text": "Soprannominato \"Raton\" (in italiano \"topo\"), \u00e8 stato campione WBO dei gallo, titolo che ha detenuto dal 2005 al 2007 prima di essere sconfitto dal trentacinquenne Gerry Pe\u00f1alosa."}
{"id": "2496167", "revid": "47992", "url": "https://it.wikipedia.org/wiki?curid=2496167", "title": "Roseola infantum", "text": ""}
{"id": "2496168", "revid": "1982", "url": "https://it.wikipedia.org/wiki?curid=2496168", "title": "Raul Lastiri", "text": ""}
{"id": "2496169", "revid": "1982", "url": "https://it.wikipedia.org/wiki?curid=2496169", "title": "Hector Campora", "text": ""}
{"id": "2496170", "revid": "940725", "url": "https://it.wikipedia.org/wiki?curid=2496170", "title": "Linea di vista", "text": "La linea di vista (in inglese abbreviato in LOS, da line of sight), nella terminologia relativa alle telecomunicazioni, \u00e8 il percorso ottico in linea retta fra un dispositivo trasmettitore ed uno ricevitore. La sua rilevanza \u00e8 dovuta al fatto che, cos\u00ec come la luce, ogni onda elettromagnetica si propaga in linea retta in un mezzo isotropico."}
{"id": "2496172", "revid": "395701", "url": "https://it.wikipedia.org/wiki?curid=2496172", "title": "Crewe Alexandra", "text": ""}
{"id": "2496175", "revid": "357738", "url": "https://it.wikipedia.org/wiki?curid=2496175", "title": "TGF\u03b1", "text": ""}
{"id": "2496176", "revid": "357738", "url": "https://it.wikipedia.org/wiki?curid=2496176", "title": "Fattore di crescita trasformante \u03b1", "text": ""}
{"id": "2496177", "revid": "357738", "url": "https://it.wikipedia.org/wiki?curid=2496177", "title": "Fattore di crescita endoteliale dei vasi", "text": ""}
{"id": "2496179", "revid": "110157", "url": "https://it.wikipedia.org/wiki?curid=2496179", "title": "YouTube Symphony Orchestra", "text": "La YouTube Symphony Orchestra (YTSO) \u00e8 un'orchestra formata da musicisti selezionati mediante audizioni libere filmate e caricate dai candidati su YouTube. L'orchestra, che ha la partnership della London Symphony Orchestra e altre orchestre nel mondo, \u00e8 stata fondata il 1\u00ba dicembre 2008, ed \u00e8 la prima orchestra formata mediante sistemi di collaborazione multimediali.\nLe prime audizioni sono state fatte a partire dal 28 gennaio 2009; i musicisti candidati hanno postato su YouTube un video della loro esecuzione di \"The Internet Symphony No. 1, 'Eroica'\", composta da Tan Dun, insieme ad un secondo video di audizione. Musicisti di ogni cultura sono stati invitati all'audizione, e nessun particolare strumento musicale \u00e8 stato indicato come richiesto o necessario: ogni musicista ha eseguito una parte della composizione con il proprio strumento. I finalisti selezionati sono poi stati votati dalla comunit\u00e0 di YouTube.\nConcerti.\nI vincitori, principalmente musicisti non professionisti, fra cui anche due italiani, sono stati invitati a New York nell'aprile 2009 per partecipare al concerto della YouTube Symphony Orchestra presso la Carnegie Hall sotto la direzione di Michael Tilson Thomas. Il concerto e le audizioni hanno avuto circa 15 milioni di spettatori su YouTube.\nIl concerto aveva in programma una serie di brevi brani, eseguiti anche da alcuni solisti di rilievo come Joshua Roman, Gil Shaham, Measha Brueggergosman, Yuja Wang, ed il compositore Mason Bates. Tre bambini, seguiti personalmente dal pianista Lang Lang, hanno eseguito un valzer di Sergej Vasil'evi\u010d Rachmaninov a sei mani.\nNell'ottobre 2010 sono state riproposte le audizioni per un successivo concerto, questa volta a Sydney, svoltosi nel marzo 2011."}
{"id": "2496181", "revid": "36426", "url": "https://it.wikipedia.org/wiki?curid=2496181", "title": "Crocefissione e Giudizio finale", "text": ""}
{"id": "2496183", "revid": "287204", "url": "https://it.wikipedia.org/wiki?curid=2496183", "title": "Bad Moon Rising (album)", "text": ""}
{"id": "2496184", "revid": "131358", "url": "https://it.wikipedia.org/wiki?curid=2496184", "title": "Ikpe Ekong", "text": ""}
{"id": "2496186", "revid": "287204", "url": "https://it.wikipedia.org/wiki?curid=2496186", "title": "Agustin Magaldi", "text": ""}
{"id": "2496187", "revid": "1442080", "url": "https://it.wikipedia.org/wiki?curid=2496187", "title": "ABN AMRO World Tennis Tournament 2004 - Singolare", "text": "Il singolare dell'ABN AMRO World Tennis Tournament 2004 \u00e8 stato un torneo di tennis facente parte dell'ATP Tour.\nMaks Mirny era il detentore del titolo, ma \u00e8 stato battuto in semifinale Juan Carlos Ferrero.\nLleyton Hewitt ha vinto in finale 6\u20137(1), 7\u20135, 6\u20134, contro Juan Carlos Ferrero."}
{"id": "2496188", "revid": "128245", "url": "https://it.wikipedia.org/wiki?curid=2496188", "title": "GNOME Users And Developers European Conference", "text": "La GNOME Users And Developers European Conference (GUADEC, in \"italiano Convegno europeo di utenti e sviluppatori di GNOME\") \u00e8 la conferenza annuale europea organizzata dal Progetto GNOME e dedicata allo sviluppo del desktop environment GNOME.\nStoria.\nLa prima edizione \u00e8 stata organizzata da Mathieu Lacage nel 2000 a Parigi come evento unico: ha visto la partecipazione di una settantina di persone, molte delle quali era la prima volta che si incontravano di persona.\nVisto il successo dell'iniziativa si \u00e8 deciso di rendere l'appuntamento annuale e itinerante.\nLa conferenza \u00e8 organizzata da volontari e dal 2001 \u00e8 possibile seguirla in streaming via web."}
{"id": "2496189", "revid": "1745361", "url": "https://it.wikipedia.org/wiki?curid=2496189", "title": "Arneo (disambigua)", "text": ""}
{"id": "2496191", "revid": "186709", "url": "https://it.wikipedia.org/wiki?curid=2496191", "title": "Cinema moderno", "text": ""}
{"id": "2496195", "revid": "21981", "url": "https://it.wikipedia.org/wiki?curid=2496195", "title": "Kurt Joergensen", "text": ""}
{"id": "2496197", "revid": "128245", "url": "https://it.wikipedia.org/wiki?curid=2496197", "title": "GUADEC", "text": ""}
{"id": "2496199", "revid": "21981", "url": "https://it.wikipedia.org/wiki?curid=2496199", "title": "Ole Moeller Nielsen", "text": ""}
{"id": "2496201", "revid": "21981", "url": "https://it.wikipedia.org/wiki?curid=2496201", "title": "Jacob Svingaard", "text": ""}
{"id": "2496202", "revid": "292162", "url": "https://it.wikipedia.org/wiki?curid=2496202", "title": "Pseira", "text": "Circondata da scogliere, la piccola e arida isola di Pseira (greco moderno \u03a8\u03b5\u03af\u03c1\u03b1, Psira), situata nel Golfo di Mirabella, nella parte nord-orientale di Creta, \u00e8 un sito minoico, esplorato nel 1906\u20131907 da Richard Seager e parzialmente documentato da Halvor Bagge con inchiostro e acquerelli basati su fotografie (University Museum, Universit\u00e0 della Pennsylvania, 1910); in modo pi\u00f9 dettagliata venne esaminata nel 1984\u20131992 da Philip P. Betancourt e Costis Davaras, per la Temple University. I materiali archeologici in questo centro portuale, situato al di sopra del suo porto, al quale era collegato tramite scalinate poste ai lati della scogliera, abbracciano l'arco di tempo che va dalla fine del neolitico (IV millennio) alla tarda et\u00e0 del bronzo, in un'alta fase culturale che si estende dall'Antico Minoico al Tardo Minoico 1B. A quel tempo la prospera citt\u00e0 aveva quasi 60 edifici, disposti intorno a un quadrato aperto (\"plateia\"), con un grande edificio singolo che occupava un lato. In modo simile a molti siti contemporanei del Tardo Minoico 1B, venne violentemente distrutto, 1550\u20131450 a.C. ca. Il resto della sua popolazione sgombr\u00f2 gli spazi tra le macerie e per un certo tempo continu\u00f2 a dimorare nella citt\u00e0.\nArcheologia.\nUna sigillo in pietra proveniente dal sito raffigurante una nave ricorda che il porto fosse un tempo stato essenziale. La comunit\u00e0 minoica praticava la pesca e l'agricoltura, dissodava profondamente i sisti agricoli a terrazza, concimando il sottile suolo calcareo con i rifiuti umani dell'insediamento. Nell'isola, essi non recintavano le loro piantagioni, come avvenne molto pi\u00f9 tardi con la pratica bizantina, segno questo che le capre non pascolavano libere nella Pseira minoica; neppure si tenevano maiali. Le dighe raccoglievano il deflusso delle acque piovane, poich\u00e9 l'acqua era scarsa sull'isola, sebbene la regione egea fosse meno secca nel secondo millennio a.C. rispetto a oggi.\nConforme al lungo periodo di occupazione, le sepolture nella necropoli a ovest della citt\u00e0 sono di cinque tipi: sepolture nei rifugi rocciosi neolitici; tombe a cista formate da lastre verticali con paralleli cicladici; piccole tombe costruite in pietre; sepolture in giara; e tombe che imitano le case. I reperti delle necropoli includono vasi d'argilla, vasi in pietra, ossidiana, utensili in bronzo e gioielleria. Le sepolture si interrompono nel Medio Minoico, prima che la citt\u00e0 subisse la sua espansione del Tardo Minoico. L'edificio del Tardo Minoico I che occupa il lato settentrionale della \"plateia\", viene identificato con cautela come un \"santuario civico\", caratterizzato al suo piano superiore da bassorilievi di stucco dipinto dove si \u00e8 conservato un frammento di affresco, raffigurante due donne poste una di fronte all'altra in abiti minoici di un complicato disegno intrecciato. Gli scavi a Pseira sono stati oscurati dal successivo sviluppo avutosi negli stadi preistorici che offuscarono quelli rispettivamente pi\u00f9 arcaici, in contrasto, per esempio, con i pi\u00f9 chiaramente definiti strati a Cnosso.\nLo scavo effettuato nella Casa dei Rhyta svel\u00f2 la prova di alcune pratiche cultuali minoiche che ci fanno conoscere alcuni riti minoici, sebbene il significato essenziale che essi evocavano ci sfugga. In tre differenti strutture l'attivit\u00e0 cultuale coinvolgeva l'uso di rhyta, coppe per bere di forme variegate, tutte con un buco alla base, un vaso a forma di toro, conchiglie di tritone, calici, e un grande numero di tazze. Osserva Betancourt...\nLe tracce chimiche in un rhyton fanno pensare a orzo, birra e vino. Considerato il loro uso stagionale, tutto questo vasellame rituale veniva immagazzinato, in grandi gruppi che sarebbero stati raccolti nelle stanze del piano superiore, che avevano rilievi di stucco dipinti e bianco di calce sulle pareti e un pavimento che era ritualmente imbiancato lo stesso con calce (nell'edificio che fronteggia la \"plateia\") o lastricato con lastre di pietra (Casa dei Rhyta). Nella Casa dei Rhyta, c'era uno spazio per la cucina sottostante, troppo importante per gli occupanti del singolo edificio; esso aveva un focolare all'angolo, un mortaio costruito nella roccia nell'angolo opposto, e pietre per la molatura. Le bevute rituali osservate nella stanza superiore erano apparentemente accompagnate dal banchetto.\nGli oggetti preziosi trovati da Seager, nei pressi del porto inferiore, comprendono un rhyton a forma di canestro decorato con doppie asce, dei rhyta a forma di pera decorati con delfini, vasi a forma di toro, e una giara decorata con edera \u2014 che in un contesto greco indicherebbe la presenza di Dioniso \u2014 tra gli altri oggetti.\nBibliografia.\nI meticolosi scavi moderni fatti da Betancourt e Davaras si trovano in molte pubblicazioni altamente specializzate, tutte fornite dalla Stampa Accademica dell'INSTAP:\nVenne anche prodotto un CD-ROM introduttivo per un vasto uditorio pubblico."}
{"id": "2496203", "revid": "21981", "url": "https://it.wikipedia.org/wiki?curid=2496203", "title": "Siguard Kristensen", "text": ""}
{"id": "2496208", "revid": "110157", "url": "https://it.wikipedia.org/wiki?curid=2496208", "title": "Circondario del Reno-Palatinato", "text": "Il circondario del Reno-Palatinato (in tedesco Rhein-Pfalz-Kreis, targa RP) \u00e8 un circondario (\"Landkreis\") della Renania-Palatinato, in Germania.\nComprende 1 citt\u00e0 e 24 comuni.\nLa sede amministrativa si trova nella citt\u00e0 extracircondariale di Ludwigshafen am Rhein. Il centro maggiore \u00e8 Schifferstadt."}
{"id": "2496209", "revid": "36426", "url": "https://it.wikipedia.org/wiki?curid=2496209", "title": "Staedelsches Kunstinstitut", "text": ""}
{"id": "2496210", "revid": "339392", "url": "https://it.wikipedia.org/wiki?curid=2496210", "title": "Circondario di Ludwigshafen", "text": ""}
{"id": "2496211", "revid": "339392", "url": "https://it.wikipedia.org/wiki?curid=2496211", "title": "Landkreis Ludwigshafen", "text": ""}
{"id": "2496218", "revid": "6923", "url": "https://it.wikipedia.org/wiki?curid=2496218", "title": "Rally dei 1000 Laghi", "text": ""}
{"id": "2496219", "revid": "838137", "url": "https://it.wikipedia.org/wiki?curid=2496219", "title": "ABN AMRO World Tennis Tournament 2004 - Doppio", "text": "Il doppio dell'ABN AMRO World Tennis Tournament 2004 \u00e8 stato un torneo di tennis facente parte dell'ATP Tour.\nWayne Arthurs e Paul Hanley erano i detentori del titolo, ma Arthurs ha deciso di non partecipare.\nSolo Hanley ha partecipando facendo coppia con Radek \u0160t\u011bp\u00e1nek e ha vinto in finale 5\u20137, 7\u20136(5), 7\u20135, contro Jonathan Erlich e Andy Ram."}
{"id": "2496220", "revid": "6923", "url": "https://it.wikipedia.org/wiki?curid=2496220", "title": "Gigi Pirollo", "text": ""}
{"id": "2496222", "revid": "210951", "url": "https://it.wikipedia.org/wiki?curid=2496222", "title": "Setalle Anan", "text": ""}
{"id": "2496225", "revid": "36426", "url": "https://it.wikipedia.org/wiki?curid=2496225", "title": "St\u00e4del", "text": ""}
{"id": "2496226", "revid": "1522738", "url": "https://it.wikipedia.org/wiki?curid=2496226", "title": "Alivia", "text": ""}
{"id": "2496227", "revid": "1305772", "url": "https://it.wikipedia.org/wiki?curid=2496227", "title": "Schifferstadt", "text": "Schifferstadt \u00e8 una citt\u00e0 di 19.533 abitanti della Renania-Palatinato, in Germania.\n\u00c8 il centro maggiore, ma non il capoluogo, del circondario (\"Landkreis\") Rhein-Pfalz-Kreis (targa RP)."}
{"id": "2496229", "revid": "6923", "url": "https://it.wikipedia.org/wiki?curid=2496229", "title": "Rally di Monza", "text": ""}
{"id": "2496238", "revid": "1442080", "url": "https://it.wikipedia.org/wiki?curid=2496238", "title": "Brasil Open 2004 - Singolare", "text": "Il singolare del Brasil Open 2004 \u00e8 stato un torneo di tennis facente parte dell'ATP Tour.\nSjeng Schalken era il detentore del titolo, ma quest'anno non ha partecipato.\nGustavo Kuerten ha vinto in finale 3\u20136, 6\u20132, 6\u20133, contro Agust\u00edn Calleri."}
{"id": "2496240", "revid": "1323158", "url": "https://it.wikipedia.org/wiki?curid=2496240", "title": "Madonna di Lucca", "text": "La Madonna di Lucca \u00e8 un dipinto olio su tavola (49,5x65,5\u00a0cm) di Jan van Eyck, databile al 1433-1436 circa e conservato presso lo St\u00e4delsches Kunstinstitut di Francoforte sul Meno.\nStoria.\nL'opera \u00e8 chiamata convenzionalmente \"Madonna di Lucca\" poich\u00e9 fece parte della collezione di Carlo Ludovico di Borbone, duca di Parma e Lucca all'inizio del XIX secolo. Viene generalmente considerato uno degli ultimi lavori di van Eyck prima della prematura scomparsa.\nEsistono varie opere simili, tra cui la pi\u00f9 vicina \u00e8 la \"Madonna col Bambino\" (\"Madonna di Ince Hall\") conservata alla National Gallery of Victoria di Melbourne, ritenuta per\u00f2 replica d'originale perduto.\nDescrizione.\nL'opera, una \"Madonna col bambino\", presenta un'iconografia inconsueta, fondendo una Madonna del Latte con la Maest\u00e0 (cio\u00e8 la Madonna in trono). Il trono \u00e8 decorato da intagli leonini, resi con magistrali effetti di luce, che richiamano ai trono di Salomone (Primo Libro dei Re 10:18-20 e Cronache 9:17-19). La stanza \u00e8 piccola, soprattutto in rapporto al trono, e si tratta di un effetto voluto che accresce l'atmosfera di intimit\u00e0 familiare della rappresentazione.\nVari oggetti arricchiscono la composizione e hanno vari significati: dalla descrizione di un interno ricco (il tappeto turco, il parato del trono) alla specificazioni di simboli. In questo senso l'acqua e il vetro sono simbolo della purezza \"senza macchia\" di Maria, mentre le due arance sul davanzale sono un richiamo al frutto proibito del Peccato originale, spesso indicate al posto della mela nei paesi nordici.\nVero protagonista della composizione \u00e8 l'ampio mantello rosso di Maria, che riempie tutta la parte inferiore del dipinto, disegnando delle pesanti increspature che nascondono il corpo della Vergine. Il virtuoso panneggio abbondante e frastagliato, senza schematismi, \u00e8 una delle caratteristiche tipiche di molte opere di van Eyck, e la sua sovrabbondanza d\u00e0 quasi la sensazione di avanzare verso lo spettatore, avvicinando cos\u00ec l'icona sacra.\nStile.\nLa Madonna col Bambino in un interno, della quale esistono altre versioni di van Eyck e di seguaci, dava l'opportunit\u00e0 di sperimentare acuti effetti di luce, che varia a seconda delle superfici che incontra: viene assorbita dai paramenti, \u00e8 opaca sul legno, translucida sull'acqua e sul vetro, forte sugli incarnati dei protagonisti, che emergono con forza dalla penombra. Alcuni effetti sembrano anticipare la sofisticata pittura d'interni di Vermeer, come i frutti sul davanzale.\nIl morbido tappeto ai piedi della Vergine d\u00e0 a van Eyck la possibilit\u00e0 di dimostrare le sue capacit\u00e0 in termini di definizione spaziale tramite l'applicazione della prospettiva. Lo spazio dei fiamminghi non \u00e8 per\u00f2 organizzato come negli italiani, poich\u00e9 la linea dell'orizzonte \u00e8 pi\u00f9 alta e la definizione delle pareti \u00e8 di solito incompleta, non mostra cio\u00e8 tutti gli elementi: l'effetto che ne deriva \u00e8 quello di uno spazio pi\u00f9 avvolgente, che include lo spettatore nella raffigurazione."}
{"id": "2496242", "revid": "729019", "url": "https://it.wikipedia.org/wiki?curid=2496242", "title": "Strada europea E79", "text": "La strada europea E79, facente parte delle direttrici nord-sud di classe A tra le strade europee, parte da Miskolc in Ungheria e, dopo aver attraversato Romania e Bulgaria, termina a Salonicco, in Grecia con un percorso totale di 1.160 km.\nLa storia del percorso della E79 \u00e8 particolare, inizialmente prevista solo da Oradea a Salonicco per 1.050\u00a0km, il suo percorso \u00e8 stato allungato a nord sino all'Ungheria nel 2000 per poi essere modificato, proprio in quest'ultimo tratto, nuovamente nel 2008."}
{"id": "2496243", "revid": "2156444", "url": "https://it.wikipedia.org/wiki?curid=2496243", "title": "Michelangelo Florio", "text": "Inizialmente frate francescano, si convert\u00ec al protestantesimo e svolse la propria attivit\u00e0 di pastore in Inghilterra e nel Cantone dei Grigioni. \u00c8 il padre dell'umanista, lessicografo e scrittore, Giovanni Florio, che fu il primo traduttore degli \"Essais\" di Montaigne in lingua inglese (1603) e il primo traduttore del \"Decameron\" di Boccaccio, che pubblic\u00f2 anonimamente nel 1620.\nSi \u00e8 fatto il suo nome come possibile autore delle opere di William Shakespeare, ma questa ipotesi non \u00e8 supportata da fonti storiche e contrasta con i documenti storiografici disponibili, che hanno evidenziato come Michelangelo Florio, visse a Londra come esule soltanto tra il 1550 e il 1554.\nBiografia.\nMichelangelo Florio nacque nel 1518 in Firenze, come lui stesso afferma nella \"Apologia di M. Michel Agnolo Fiorentino\" (1557), ribadendo la sua fiorentinit\u00e0 al foglio 77 recto (dove la citt\u00e0 di Firenze \u00e8 appellata \"patria mia\"), da famiglia di origine ebraica convertita al cristianesimo (\"Apologia\", f. 34: \"E se tu dicessi che i miei passati fossero avanti il battesimo stati hebrei, questo non neghar\u00f2\"). \nRimase orfano quando ancora non aveva raggiunto l'et\u00e0 dell'adolescenza e cos\u00ec, dopo essere stato istruito da parenti nel Trentino, entr\u00f2 nell'Ordine francescano assumendo il nome di fra Paolo Antonio e predicando in diverse citt\u00e0 d'Italia.\nIl diffondersi delle idee luterane ebbe effetto sul Florio ed egli, dagli anni quaranta, cominci\u00f2 a rivelare le sue nuove convinzioni dagli stessi pulpiti delle chiese finch\u00e9 fu arrestato con l'accusa di eresia e incarcerato a Roma nel 1548. Dopo pi\u00f9 di due anni di detenzione, il suo processo si concluse con la condanna a morte, alla quale si sottrasse il 6 maggio 1550 con la fuga dal carcere. Deposto il saio francescano, si diresse in Abruzzo, poi and\u00f2 a Napoli e successivamente in Puglia da dove s'imbarc\u00f2 per Venezia. Qui rimase qualche tempo in contatto con l'ambasciatore inglese e con alcuni altri protestanti italiani: poi, nel settembre del 1550, inizi\u00f2 a percorrere tutta la Lombardia dove \u00abpie persone lo fornirono del necessario\u00bb. In cerca di un luogo sicuro, pass\u00f2 per Lione e per Parigi, fino a imbarcarsi per la riformata Inghilterra.\nIl periodo inglese.\nIl 1\u00ba novembre 1550 raggiunse Londra, citt\u00e0 nella quale in quel periodo trovavano rifugio numerosi protestanti di diversi paesi europei che sfuggivano la repressione cattolica e dove erano state costituite chiese riformate, riferite a ciascuna comunit\u00e0 linguistica, alle quali sovrintendeva l'emigrato Jan \u0141aski. Grazie probabilmente alle buone credenziali presentate in suo favore da autorit\u00e0 teologiche come Bernardino Ochino e Pietro Martire Vermigli, Florio guadagn\u00f2 la stima dell'arcivescovo Thomas Cranmer e di sir William Cecil ottenendo l'incarico di pastore della Chiesa riformata di lingua italiana, di segretario di William Cecil e di cappellano di lady Jane Grey, alla quale insegn\u00f2 l'italiano e il latino e cui dedic\u00f2 una grammatica composta in quel periodo, le \"Regole et Institutioni della Lingua Thoscana\". Probabilmente conobbe e forse anche insegn\u00f2 a Elisabetta, la futura regina.\nLa sua relazione con una donna, non regolarizzata dal matrimonio, suscit\u00f2 per\u00f2 scandalo tra la comunit\u00e0 dei fedeli, quattordici dei quali erano stati denunciati dal Florio e puniti dalle autorit\u00e0 per essere tornati al cattolicesimo: anche la sua oratoria, appassionata fino alla violenza contro la dottrina cattolica e il primato papale, sembrava eccessiva perfino a dei riformati, ma soprattutto le critiche da lui apertamente rivolte a certi aspetti della teologia dominante nella comunit\u00e0 lo pose in conflitto con le autorit\u00e0. Cos\u00ec nel 1552 il Florio venne allontanato dall'incarico di pastore, ma evit\u00f2 l'espulsione dall'Inghilterra sposando la donna \u2013 della quale non si conosce il nome \u2013, che gli diede nel 1553 il figlio John, consentendogli cos\u00ec di rimanere al servizio di William Cecil.\nCon la morte del giovanissimo re Edoardo VI, il 6 luglio 1553, si apr\u00ec una contestata successione al trono, dal momento che Edoardo, influenzato dal Dudley - al quale il Florio aveva dedicato la sua traduzione italiana del catechismo del vescovo di Winchester John Ponet - aveva designato alla sua successione la nuora del duca, Jane Grey, che non poteva vantare gli stessi diritti della cattolica Maria Tudor, figlia maggiore di Enrico VIII, la quale reag\u00ec facendo imprigionare la regina e giustiziare i suoi sostenitori, e scatenando una violenta repressione anti-anglicana. Nei primi mesi del 1554 Florio e gli altri profughi protestanti abbandonavano l'Inghilterra: Florio non dimentic\u00f2 la sua allieva Jane Grey, per la cui memoria scrisse la \"Historia de la vita e de la morte de l'Illustrissima Signora Giovanna Graia\", pubblicato postumo nel 1607.\nIl trasferimento a Soglio.\nGiunto con la moglie e il figlio a Strasburgo, vi conobbe Federico di Salis, membro di una potente famiglia della Val Bregaglia che, per quanto atteneva alla religione, aveva membri aderenti a entrambe le confessioni cristiane. Federico era protestante e offr\u00ec al Florio di succedere al pastore di Soglio, Michele Lattanzio, un altro rifugiato italiano recentemente scomparso: fu cos\u00ec che la famiglia Florio arriv\u00f2 nel villaggio dei Grigioni il 27 maggio 1554.\nLa grande maggioranza degli abitanti di Soglio erano passati ufficialmente alla Riforma dal giorno di Natale del 1552, quando decisero in un'assemblea pubblica di abolire il rito cattolico tenuto fino ad allora nella piccola chiesa di San Lorenzo: Pier Paolo Vergerio poteva cos\u00ec scrivere pochi giorni dopo a Heinrich Bullinger che la messa vi era stata abolita \u00abper merito di gente di poco conto, se valutata secondo le misure di questo mondo\u00bb.\nA Soglio il Florio si dedic\u00f2 ai suoi doveri di pastore e di educatore del figlio John, che mand\u00f2 ancora decenne a studiare a Tubinga e successivamente, regnando ormai Elisabetta, in Inghilterra, dove il giovane si stabil\u00ec definitivamente facendosi apprezzare per la sua preparazione intellettuale.\nNel 1557 scrisse una \"Apologia\" per difendersi dagli attacchi del francescano italiano Bernardino Spada, che lo aveva conosciuto personalmente e gli rimproverava l'abbandono del cattolicesimo. Ebbe per\u00f2 le maggiori controversie con gli stessi riformati presenti nel Cantone svizzero: per le sue tendenze teologiche pi\u00f9 liberali, spiritualiste e antitrinitarie, che lo avvicinavano a Bernardino Ochino e a Camillo Renato, si ritrov\u00f2 ben presto in conflitto con il Sinodo retico di Coira, tanto che nel 1561 fu costretto ad abiurare le proprie posizioni dottrinali.\nNel 1563 diede alle stampe la traduzione in italiano del \"\" di Georg Agricola, un trattato di tecnica mineraria pubblicato nell'originale latino nel 1556, che il Florio dedic\u00f2 alla regina Elisabetta I d'Inghilterra.\nNegli anni tra il 1564 e il 1566 il Florio assunse la funzione di pubblico notaio, come risulta da una serie di libri notarili, depositati oggi nella biblioteca di Coira.\nLa morte.\nPrima della pubblicazione, nel 2018, degli studi della professoressa Carla Rossi, dell'Universit\u00e0 di Zurigo, non si conosceva l'anno esatto della sua morte, ma solo che dopo il 1566 il suo nome non viene pi\u00f9 menzionato, mentre nel sinodo del 1571 si accenna a lui come persona gi\u00e0 deceduta. In una lettera rinvenuta nella biblioteca comunale di Berna (ms. A.93.II) il pastore di Piuro Girolamo Torriani viene difeso dall'accusa rivoltagli nel sinodo del 1571 di \"aver frequentato Michel Angelo Florio, perch\u00e9 la eresia di questi \u00e8 stata conosciuta solo dopo la sua morte\".\nIl giornalista Santi Paladino, che attribu\u00ec al Florio la paternit\u00e0 delle opere di Shakespeare, ipotizz\u00f2 che Michelangelo, coinvolto com'era in pericolose inquisizioni, avesse fatto perdere le sue tracce e fosse tornato in Inghilterra, per evitare di incorrere nel medesimo destino di Michele Serveto, arso vivo a Ginevra. Tale ipotesi del rientro in Inghilterra troverebbe riscontro in un libro del pastore Jakob Rudolf Truog, dal titolo \"Die Pfarrer der evangelischen Gemeinden in Graub\u00fcnden und seinen ehemaligen Untertanenl\u00e4ndern\", edito nel 1935, dove Michelangelo Florio viene detto pastore di Soglio dal 1555 al 1577 e nello stesso 1577 partito per l'Inghilterra.\nLa questione della lingua.\nLa traduzione in italiano del \"De re metallica\" di Georg Agricola, pubblicata nel 1563, \u00e8 spesso ricordata in merito alla questione della lingua: nella prefazione polemizza infatti con Pietro Bembo, affermando che la lingua italiana era cambiata dai tempi del Petrarca e del Boccaccio e che lui aveva inteso scrivere in una lingua che non fosse compresa solo dai letterati:\nN\u00e9 ha voluto esprimersi con vocaboli noti solo ai fiorentini, in chiara polemica con la posizione \"fiorentinista\", teorizzata da Niccol\u00f2 Machiavelli nel \"Discorso o dialogo intorno alla nostra lingua\" e che prediligeva il fiorentino contemporaneo invece di quello letterario:\nLa posizione del Florio si discosta anche da quella di Giangiorgio Trissino, che pur sostenendo l'idea di una lingua formata dagli elementi comuni di tutte le parlate della Penisola, tuttavia la circoscriveva agli ambienti cortigiani del tempo. Il Florio rivendica invece le ragioni dell'uso e della comprensibilit\u00e0 di contro all'eleganza e alla purezza.\nCome traduttore, il Florio difende la libert\u00e0 di poter tradurre discostandosi dalla lettera, ma non dal senso, del testo da rendere.\nAl Florio grammatico si deve la prima distinzione netta, in una grammatica italiana rivolta al pubblico inglese, tra l'uso del congiuntivo e quello del condizionale. Emblematicamente, l'esempio grammaticale sintetizza una professione di fede: \"S'io ubbidisse al papa, ad antichristo ubbidirei\"."}
{"id": "2496246", "revid": "830579", "url": "https://it.wikipedia.org/wiki?curid=2496246", "title": "La falsa pista", "text": "La falsa pista (\"Villosp\u00e5r\") \u00e8 un romanzo giallo dello scrittore svedese Henning Mankell pubblicato in Svezia nel 1995.\n\u00c8 la quinta storia della saga dell'ispettore di polizia Kurt Wallander. Il romanzo \u00e8 ambientato principalmente a Ystad, Svezia.\nLa prima edizione italiana del romanzo \u00e8 stata pubblicata nell'anno 1998 da Marsilio. Vincitore del premio Gold Dagger 2001.\nTrama.\nDurante i campionati del mondo di calcio, all'inizio dell'estate, un sadico serial killer si accanisce su alcuni uomini anziani e di successo, uccidendoli e prelevando loro lo scalpo con un'ascia. Nel mentre, Wallander \u00e8 alle prese con lo strano caso di una ragazza che inspiegabilmente si toglie la vita dandosi fuoco in un campo di colza. Indagando sulle due vicende, apparentemente prive di collegamento logico, Wallander giunge a scoprire un legame sinistro al racket della prostituzione ed alla tratta delle bianche."}
{"id": "2496248", "revid": "767487", "url": "https://it.wikipedia.org/wiki?curid=2496248", "title": "\u00c9tienne de Cr\u00e9cy", "text": "Biografia.\nDalla nascita agli anni '90.\nNato il 25 febbraio 1969 a Lione, in Francia, a met\u00e0 degli anni ottanta si sposta da Marsiglia a Versaille, dove frequenta la July Ferres college insieme ad Alex Gopher, con cui fonder\u00e0 nel 1995, l'etichetta Disques Solid. In seguito si trasferisce a Parigi, dove lavora come ingegnere del suono, e dove conosce Philippe \"Zdar\" Cerboneschi dei Cassius, con il quale collaborer\u00e0 artisticamente dando luce al progetto Motorbass, con cui Etienne pubblicher\u00e0 il suo primo album nel 1996, intitolato \"Super Discount\", considerato da molti come il punto di partenza del genere musicale definito French Touch e che riusc\u00ec a vendere oltre 200.000 copie. Nel 1998 pubblica il suo primo singolo da solista, intitolato \"Prix Choc\".\nGli anni 2000.\nCon l'inizio del nuovo millennio arriva anche il suo primo album da solista, \"Tempovision\", che conterr\u00e0 11 tracce, spaziando dal genere house all'elettronica e alla lounge. Tra le tracce dell'album \u00e8 presente \"Am I Wrong\", il suo secondo singolo da solista, uscito a settembre del 2000, che si candider\u00e0 come una delle hit pi\u00f9 ballate di tutto l'autunno e l'inverno del 2000, successo dovuto anche grazie al videoclip/cartone animato che accompagna il brano, realizzato con un normale computer dal fratello minore di Etienne, Geoffrey De Cr\u00e9cy. Il video, ambientato all'interno di un fast food, in cui ne viene esplicitamente fatta una pubblicit\u00e0 negativa, suscita notevole successo e gradimento in tutto il mondo, ma anche diverse critiche per il suo strano contenuto (specialmente per le scene in cui si vede una mucca che viene affettata da viva e il padrone del fast food che finisce per essere usato come carne per gli hamburger).\nNella primavera del 2001 viene estratto dall'album il singolo \"Scratched\", e nella primavera del 2002 \u00e8 la volta di \"Tempovision\", il brano che d\u00e0 il titolo all'intero album; entrambi i brani saranno anch'essi accompagnati da video animati creati dal fratello Geoffrey, video che nel 2003 usciranno in una raccolta completa. Nel 2004 creer\u00e0 il suo secondo album \"Super Disconut 2\", e dal 2005 inizier\u00e0 a produrre una serie di singoli in formato e.p., tra cui \"Fast Track\" nel 2005, \"Commercial E.P. 1\" nel 2006, \"Commercial E.P. 2\" nel 2007 e infine \"Hanukkah\" nel 2009. Durante gli anni duemila notevole \u00e8 stata la sua collaborazione come produttore con il duo musicale Daft Punk.\nNel marzo del 2015, viene pubblicato da Pixadelic/A+LSO/Sony Music, Super Discount 3, sequel di Super Discount 2 del 2004, che a sua volta lo fu del celebre Super Discount del 1996."}
{"id": "2496252", "revid": "30176875", "url": "https://it.wikipedia.org/wiki?curid=2496252", "title": "Scannerizzare", "text": ""}
{"id": "2496255", "revid": "599013", "url": "https://it.wikipedia.org/wiki?curid=2496255", "title": "Principi di economia politica", "text": "Con il titolo Principi di economia politica possono indicarsi diversi testi:"}
{"id": "2496276", "revid": "371529", "url": "https://it.wikipedia.org/wiki?curid=2496276", "title": "I'm so Bored with the U.S.A.", "text": ""}
{"id": "2496282", "revid": "767487", "url": "https://it.wikipedia.org/wiki?curid=2496282", "title": "Ulisse Tanganelli", "text": "Biografia.\nNato ad Arezzo, fu per molti anni presidente della Banca Popolare d'Arezzo, ma coltiv\u00f2 da sempre l'amore per le lettere che lo port\u00f2 a comporre diverse opere poetiche.\nNel 1878 scrive \"Autumnalia\" con cui prende le difese del verismo alla Lorenzo Stecchetti e in cui polemizza astiosamente contro la Chiesa. A livello tematico le poesie sono un'esagerazione - condita d'ironia - di motivi gi\u00e0 presenti in \"Postuma\" dello Stecchetti: in tal senso, ad esempio, deve essere letto il sonetto che amplifica certe pose del Guerrini poeta.\nNel 1889 assieme a Vittorio Luraghi pubblica \"Bo\u00ecs. Pranzetto lirico di Eguardo Parolette\" in cui si ironizza su poeti del tempo. L'allusione al mangiare, nel titolo (\"bo\u00ecs\" significa in milanese \"taverna\") e nel sottotitolo, deriva dal fatto che Tanganelli e Luraghi immaginano di servire le poesie del libro come fossero altrettante portate (il richiamo \u00e8, ovviamente, al \"Convivio\" di Dante). Fra i molti parodiati vi sono, oltre a Guerrini, Enrico Panzacchi e Carducci."}
{"id": "2496287", "revid": "838137", "url": "https://it.wikipedia.org/wiki?curid=2496287", "title": "Brasil Open 2004 - Doppio", "text": "Il doppio del Brasil Open 2004 \u00e8 stato un torneo di tennis facente parte dell'ATP Tour.\nTodd Perry e Thomas Shimada erano i detentori del titolo, ma Shimada ha deciso di non partecipare.\nSolo Perry ha partecipato facendo coppia con Jordan Kerr, ma ha perso ai quarti contro Andr\u00e9 S\u00e1 e Fl\u00e1vio Saretta.\nMariusz Fyrstenberg e Marcin Matkowski hanno vinto in finale 6\u20132, 6\u20132, contro Tomas Behrend e Leo\u0161 Friedl."}
{"id": "2496289", "revid": "384895", "url": "https://it.wikipedia.org/wiki?curid=2496289", "title": "Barbarea vulgaris", "text": "L'erba di santa Barbara comune (Barbarea vulgaris ) \u00e8 una pianta erbacea, perenne appartenente alla famiglia delle Brassicaceae.\nSistematica.\nLa famiglia delle Brassicaceae (assieme alle Asteraceae) \u00e8 una delle pi\u00f9 numerose delle Angiosperme con circa 350 generi e 3000 specie, diffusa principalmente nella fascia temperata e fredda del nostro globo. Il genere \"Barbarea\" comprende 22 specie, 7 delle quali sono presenti spontaneamente sul territorio italiano.\nIl Sistema Cronquist assegna la famiglia delle Brassicaceae all'ordine Capparales mentre la moderna classificazione APG la colloca nell'ordine delle Brassicales. Sempre in base alla classificazione APG sono cambiati anche i livelli superiori (vedi tabella a destra).\nNelle classificazioni pi\u00f9 vecchie la famiglia del genere \"Barbarea\" era chiamata anche Crociferae e a volte Cruciferae.\nNelle prime classificazioni scientifiche di Carl von Linn\u00e9 (Rashult, 23 maggio 1707 \u2013 Uppsala, 10 gennaio 1778) questa pianta aveva una diversa denominazione: \"Erysimum barbarea\".\nVariabilit\u00e0.\nLa variabilit\u00e0 di questa specie si manifesta nei seguenti caratteri:\nNell'elenco che segue sono indicate alcune variet\u00e0 e sottospecie (l'elenco pu\u00f2 non essere completo e alcuni nominativi sono considerati da altri autori dei sinonimi della specie principale o anche di altre specie):\nNel gruppo della specie di questa scheda viene inclusa anche la specie \"Barbarea arcuata\" Rchb.\nIbridi.\nNell'elenco che segue sono indicati alcuni ibridi interspecifici:\nSinonimi.\nLa specie di questa scheda ha avuto nel tempo diverse nomenclature. L'elenco che segue indica alcuni tra i sinonimi pi\u00f9 frequenti:\nSpecie simili.\nTutte le specie del genere \"Barbarea\" sono abbastanza simili, specialmente nella forma dei fiori tutti gialli. In particolare la specie di questa scheda pu\u00f2 essere confusa con:\nEtimologia.\nIl nome generico (\"Barbarea\") \u00e8 stato assegnato dal botanico scozzese Robert Brown (21 dicembre 1773 \u2013 10 giugno 1858) in una pubblicazione del 1812, probabilmente in onore di Santa Barbara. Mentre L'epiteto specifico (\"vulgaris\") indica che si tratta di una specie comune.\nIn lingua tedesca questa pianta si chiama \"Gew\u00f6hnliche Winterkresse\" oppure \"Gew\u00f6hnliches Barbarakraut\"; in francese si chiama \"Barbar\u00e9e vulgaire\" oppure \"Herbe de Sainte-Barbe\"; in inglese si chiama: \"Winter-cress \" oppure \"Yellow rocket\"\nMorfologia.\nLa \"Barbarea vulgaris\" \u00e8 una specie bienne o perenne. Tutta la panta emana un odore nauseabondo ed \u00e8 glabra (o al massimo scarsamente pelosa). L'altezza varia da 30 a 60\u00a0cm (minimo 20\u00a0cm; massimo 90\u00a0cm). La forma biologica \u00e8 emicriptofita scaposa (H scap), ossia \u00e8 una pianta erbacea con gemme svernanti al livello del suolo e protette dalla lettiera o dalla neve, dotata di un asse fiorale pi\u00f9 o meno eretto e con poche foglie.\nRadice.\nLa radice \u00e8 del tipo a fittone.\nFusto.\nIl fusto si presenta eretto e ramoso alla base con brevi steli angolosi e striati.\nFoglie.\nIl colore delle foglie \u00e8 verde gaio.\nInfiorescenza.\nL'infiorescenza \u00e8 formata da grappoli di piccoli fiori gialli su terminali eretti (struttura di un racemo allungato a pannocchia). In questo tipo di infiorescenza non esiste un singolo fiore apicale. I fiori sono inoltre privi di brattee e sono brevemente peduncolati. I boccioli sono completamente glabri.\nFiore.\nI fiori sono ermafroditi, dialipetali, attinomorfi (in realt\u00e0 sono fiori dissimmetrici \u2013 a due piani di simmetria) e tetrameri (calice e corolla composti da 4 parti). Dimensione dei fiori 5 \u2013 8\u00a0mm.\nFrutti.\nIl frutto \u00e8 una siliqua lineare a 4 spigoli ottusi e senza becco. Le valve sono carenate (il nervo mediano \u00e8 pi\u00f9 marcato). I semi (pi\u00f9 o meno di colore marrone scuro) all'interno della siliqua sono disposti in un'unica fila ed hanno una forma appiattita. Il peduncolo del frutto in genere \u00e8 pi\u00f9 corto della siliqua stessa. La disposizione dei frutti \u00e8 divergente rispetto all'asse del racemo. I semi sono sprovvisti di endosperma. Lunghezza dei peduncoli 3 \u2013 5\u00a0mm. Dimensione delle silique: larghezza 1 \u2013 1,5\u00a0mm; lunghezza 20 \u2013 25\u00a0mm. Dimensione dei semi: larghezza 1\u00a0\u2013 1,2\u00a0mm; lunghezza 1,2\u00a0\u2013 1,5\u00a0mm.\nFitosociologia.\nDal punto di vista fitosociologico la specie di questa scheda appartiene alla seguente comunit\u00e0 vegetale:\nUsi.\nCucina.\nIn diverse parti dell'Europa (ad esempio in Inghilterra e Svezia) vengono raccolte le foglie dell'\u201cErba di Santa Barbara\u201d, bollite in acqua e quindi mangiate come ortaggio. Alcune specie possiedono un gusto molto amaro e sgradevole, mentre altre come la \"barbarea praecox\" (nota come crescione americano o erba barbara o rucola palustre) risultano essere di sapore simile al crescione d'acqua. In effetti non tutti gli animali si cibano di questa pianta (mentre i bovini la brucano regolarmente, i cavalli la rifiutano).\nGiardinaggio.\nNon \u00e8 una pianta di grande decorazione, ma ugualmente viene usata nel giardinaggio soprattutto come pianta da mosaico e bordure. Esistono delle variet\u00e0 da coltivazione (o cultivar) con pi\u00f9 ordini di petali. \u00c8 una pianta di facile coltivazione; si moltiplica per seme o per \u201cdivisione del piede\u201d nelle variet\u00e0 a petali doppi."}
{"id": "2496290", "revid": "729019", "url": "https://it.wikipedia.org/wiki?curid=2496290", "title": "Margherita di Svezia", "text": "Famiglia d'origine.\nMargherita era la figlia primogenita del principe Carlo duca di V\u00e4sterg\u00f6tland, fratello di re Gustavo V, e della principessa Ingeborg di Danimarca.\nI suoi nonni paterni erano re Oscar II di Svezia e di Norvegia e la regina Sofia di Nassau; quelli materni re Federico VIII di Danimarca e la regina Luisa, nata principessa di Svezia.\nNel 1916 la sua confermazione attir\u00f2 l'entusiasmo della stampa; fu detto che l'evento segn\u00f2 l'inizio di una nuova era per la casa reale svedese, a cui mancavano principesse da cos\u00ec tanto tempo.\nLa famiglia trascorse l'estate a Villa Parkudden e l'inverno al Palazzo di Kronprinz. Tuttavia, nel 1908, suo padre acquist\u00f2 la villa Bistrom, che divenne la loro residenza permanente.\nMargherita ebbe tre fratelli minori:\nMatrimonio.\nAlla fine del 1910, la regina Mary di Teck, espresse la speranza che Margherita potesse diventare la moglie del figlio maggiore Edoardo, principe di Galles.\nIl 22 maggio 1919, nella citt\u00e0 di Stoccolma, Margherita spos\u00f2 il cugino Axel di Danimarca, figlio del principe Valdemaro di Danimarca e della principessa Maria d'Orl\u00e9ans. Fu un matrimonio d'amore ed \u00e8 stato celebrato con grandi festeggiamenti a Stoccolma. Come regalo di nozze dei genitori dello sposo, gli sposi hanno ricevuto \"Bernstorffsh\u00f8j\" - una tenuta vicino al Palazzo di Bernstorff. La coppia trascorse la luna di miele nella tenuta del principe Eugenio a \u00d6rberga, nell'\u00d6sterg\u00f6tland\nLa coppia ebbe due figli:\nAttivit\u00e0 di beneficenza.\nMargherita si adatt\u00f2 bene in Danimarca, che aveva spesso visitato in occasioni familiari durante la sua infanzia. Visse una vita privata dedicata alla sua famiglia nella tenuta Bernstorffsh\u00f8j a Gentofte e in genere evit\u00f2 la mondanit\u00e0 e rimase in stretto contatto con i suoi parenti all'estero. Era interessata a questioni sociali in Svezia, e divenne patrona di diverse organizzazioni di beneficenza in Danimarca, ed era la presidente di \"Gentofte B\u00f8rnevenner\".\nFu un ospite di spicco al matrimonio del 1947 tra la principessa Elisabetta e Filippo, duca di Edimburgo.\nDopo la morte di sua sorella, la regina Astrid del Belgio, nel 1935, divenne un grande sostegno per i figli di sua sorella in Belgio. Inoltre, dopo la morte dell'altra sorella, la Marta nel 1954, divenne un grande sostegno per i figli di sua sorella in Norvegia; era la madrina della principessa Marta Luisa di Norvegia.\nCome vedova, era spesso di ritorno in Svezia, dove si univa ad altri membri della casa reale svedese in compiti rappresentativi alle cerimonie ufficiali, in particolare il Premio Nobel. Nella sua famiglia, era affettuosamente conosciuta come \"Tante Ta\" (Zia Ta).\nMorte.\nMor\u00ec il 4 gennaio 1977 a Tranemoseg\u00e5rd, vicino a Fakse.\nLa famosa Torta della principessa \u00e8 stata chiamata in onore di Margherita e delle sue sorelle."}
{"id": "2496295", "revid": "7073", "url": "https://it.wikipedia.org/wiki?curid=2496295", "title": "Leggi razziali del 1938", "text": ""}
{"id": "2496298", "revid": "326822", "url": "https://it.wikipedia.org/wiki?curid=2496298", "title": "VIZ Media", "text": ""}
{"id": "2496304", "revid": "287204", "url": "https://it.wikipedia.org/wiki?curid=2496304", "title": "Sangue blu (romanzo)", "text": "Sangue blu (\"Blue Bloods\") \u00e8 un romanzo dalla scrittrice statunitense Melissa de la Cruz, il primo di una serie anch'essa intitolata \"Sangue blu\".\nIl libro \u00e8 stato pubblicato in lingua originale nel 2006, mentre la pubblicazione in Italia risale al 2009.\nIl romanzo racconta la storia di una vampira ed ha riscosso molto successo negli ultimi anni, anche grazie alla serie \"Twilight\", che ha spopolato tra i giovani, facendo riscoprire il genere fantasy, soprattutto le storie sui vampiri.\nriassunto\nSchuyler Van Alen frequenta la Duchense School di Manhattan, un'esclusiva scuola privata di New York, destinata solo ai ragazzi pi\u00f9 ricchi e snob della citt\u00e0. Ma Schuyler non potrebbe essere pi\u00f9 diversa da loro:\nsi veste trasandata, \u00e8 povera e anche molto taciturna, perci\u00f2 viene considerata da tutti una disadattata.\nI suoi migliori amici sono Oliver, un ragazzo ricco e bello che ama comprare vestiti di marca, e Dylan, un ragazzo problematico, trasferitosi da poco a New York.\nLa vita di Schuyler cambier\u00e0 di colpo quando una sua compagna di classe, Aggie Carondolet, viene trovata morta nel night club Block 122, che viene frequentato solo dai ragazzi considerati \"speciali\", cio\u00e8 coloro che fanno parte dei \"Sangue blu\".\nMa a creare disordine nella vita di Schuyler c'\u00e8 anche Jack Force, il ragazzo pi\u00f9 bello della scuola, che mostra improvvisamente interesse nei suoi confronti.\nJack appartiene alla famiglia Force, una delle pi\u00f9 antiche e potenti famiglie di vampiri, sua sorella gemella Mimi Force \u00e8 una ragazza viziata e totalmente snob.\nPoi c'\u00e8 Bliss, la migliore amica di Mimi, arrivata da poco a New York dal Texas.\nSchuyler dovr\u00e0 capire cosa si cela dietro l'omicidio di Aggie, e ci\u00f2 la porter\u00e0 a conoscere la storia dei \"Sangue blu\" e il suo destino.\ni ragazzi intanto si avventurano per il bosco ove trovano il corpo di Aggie\nSaga.\nLa saga \u00e8 composta da sette libri:\nPi\u00f9 due libri integrativi:"}
{"id": "2496306", "revid": "767487", "url": "https://it.wikipedia.org/wiki?curid=2496306", "title": "Advieh", "text": "Advieh or adwiya (in Persiano \u0627\u062f\u0648\u06cc\u0647) \u00e8 un mix di spezie utilizzato nella cucina iraniana per aromatizzare sia piatti di riso sia piatti a base di pollo e fagioli.\nSebbene la sua composizione, come ad esempio quella del curry, vari da paese a paese nella zona dal Golfo Persico al Mar Caspio, gli ingredienti pi\u00f9 comuni includono:\ncardamomo, chiodi di garofano, cannella, petali o gemme di rosa, cumino e zenzero.\nLe varianti regionali possono aggiungere: eracleo (golpar), zafferano, noce moscata, pepe, macis, coriandolo, o sesamo.\nEsistono due principali tipi di \"advieh\":\nUsi.\nL'Advieh-e khoresh viene tradizionalmente utilizzato nella cucina ebraica nella preparazione del Charoset una pasta di frutti e noci servita nella festa rituale della Pasqua ebraica."}
{"id": "2496314", "revid": "1442080", "url": "https://it.wikipedia.org/wiki?curid=2496314", "title": "Open 13 2004 - Singolare", "text": "Il singolare dell'Open 13 2004 \u00e8 stato un torneo di tennis facente parte dell'ATP Tour.\nRoger Federer era il detentore del titolo, ma quest'anno non ha partecipato.\nDominik Hrbat\u00fd ha battuto in finale Robin S\u00f6derling 4-6, 6-4, 6-4."}
{"id": "2496315", "revid": "599013", "url": "https://it.wikipedia.org/wiki?curid=2496315", "title": "Pontus Wernbloom", "text": "Caratteristiche tecniche.\nDi ruolo centrocampista, si distingue per la foga agonistica che mette nei contrasti e per la resistenza che mostra nell'arco dei 90 minuti. Pu\u00f2 all'occorrenza giocare anche come prima punta, mentre in un'occasione \u00e8 stato utilizzato anche da terzino sinistro.\nCarriera.\nClub.\nEntrato a far parte delle giovanili dell'IFK G\u00f6teborg nel 2004, ha debuttato in prima squadra nel corso della stagione successiva, contraddistinguendosi per il suo stile di gioco duro: in sole sette partite dell'Allsvenskan 2005 giocate quell'anno, ha ricevuto quattro cartellini gialli e uno rosso. A seguito del ritiro di H\u00e5kan Mild, avvenuto al termine dell'annata 2005, Wernbloom \u00e8 stato stabilmente schierato da titolare, nel ruolo di centrocampista. Successivamente ha avuto qualche difficolt\u00e0 complice un cambio di stile di gioco, ma nell'estate del 2007, dopo la cessione di Marcus Berg, \u00e8 stato riqualificato nel ruolo di attaccante ed \u00e8 tornato a partire dal primo minuto con regolarit\u00e0.\nIl 29 aprile 2009 \u00e8 stato ufficializzato l'accordo per il passaggio di Wernbloom agli olandesi dell'AZ Alkmaar, anche se egli ha comunque giocato per l'IFK G\u00f6teborg fino al 30 maggio seguente. Ha debuttato in Eredivisie con la nuova maglia il 2 agosto 2009 contro l'Heracles Almelo, mentre il 21 febbraio 2010 ha segnato il suo primo gol con i biancorossi aprendo le marcature nel 3-3 in trasferta contro il VVV-Venlo. Nei due anni e mezzo trascorsi nei Paesi Bassi ha disputato 67 partite di campionato e realizzato 7 reti.\nNel gennaio del 2012, Wernbloom \u00e8 stato acquistato dai russi del CSKA Mosca. Il suo debutto ufficiale in rossoblu, avvenuto il 21 febbraio 2012 nell'incontro contro il Real Madrid valido per l'andata degli ottavi di finale di Champions League 2011-2012, ha visto lui stesso segnare nei minuti di recupero il gol del definitivo 1-1. Ha contribuito alla vittoria dei campionati 2012-2013 e 2013-2014 (oltre che della Coppa di Russia 2012-2013 e di due Supercoppe), poi il 9 settembre 2015 ha prolungato il suo contratto con il CSKA fino al giugno 2018. Al termine di quella stagione, insieme alla squadra ha vinto per la terza volta il titolo nazionale. Nel suo ultimo anno in rossoblu, ha giocato spesso da attaccante anzich\u00e9 da centrocampista. Al termine dell'ultima giornata della Prem'er-Liga 2017-2018, il tecnico Viktar Han\u010dar\u0117nka ha confermato che Wernbloom avrebbe lasciato la squadra.\nLa sua carriera \u00e8 proseguita in Grecia con il contratto triennale firmato nell'agosto del 2018 con il PAOK. Il 17 dicembre 2018, durante la sfida sul campo del Levadeiakos, si \u00e8 rotto il tendine di Achille, chiudendo anzitempo una stagione che ha visto il PAOK tornare a laurearsi campione di Grecia 34 anni dopo l'ultima volta. Quella dell'infortunio \u00e8 stata la sua ultima partita giocata con i bianconeri, visto che oltre ad aver dovuto saltare la rimanente parte della stagione 2018-2019, lo svedese non ha mai giocato neppure nell'intera stagione successiva.\nNell'agosto del 2020 ha rescisso il contratto con il PAOK ed \u00e8 tornato a giocare per l'IFK G\u00f6teborg dopo gli undici anni trascorsi nei campionati esteri.\nIl 14 luglio 2021, a stagione in corso, ha comunicato il suo ritiro dal calcio giocato per via dei problemi fisici.\nNazionale.\nHa fatto parte della Nazionale maggiore svedese dal 2007 al 2016. Durante questo periodo, \u00e8 stato convocato per gli Europei 2012 e per quelli del 2016."}
{"id": "2496319", "revid": "125616370", "url": "https://it.wikipedia.org/wiki?curid=2496319", "title": "BBC Radio 1", "text": "BBC Radio 1 \u00e8 un'emittente radiofonica britannica che trasmette in tutto il mondo.\nDi propriet\u00e0 della BBC, \u00e8 specializzata nella musica pop e nelle classifiche musicali. Dopo le 19:00 propone vari generi musicali (dance, techno, minimal techno, house, hip hop e rock) e interviste. Rivolta a un pubblico di 15-29 anni, fu lanciata il 30 settembre 1967 alle ore 07:00 come risposta a Radio Caroline, una cosiddetta radio pirata messa fuori legge con un atto del parlamento."}
{"id": "2496320", "revid": "404137", "url": "https://it.wikipedia.org/wiki?curid=2496320", "title": "Ifmar", "text": ""}
{"id": "2496322", "revid": "79968", "url": "https://it.wikipedia.org/wiki?curid=2496322", "title": "Enrico Vezzalini", "text": "Biografia.\nLaureato in giurisprudenza, avvocato, in giovent\u00f9 si iscrisse al Partito Nazionale Fascista (PNF) e fu comandante provinciale della Giovent\u00f9 Italiana del Littorio; dopo l'8 settembre 1943 ader\u00ec al Partito Fascista Repubblicano (PFR). Durante il ventennio non riusc\u00ec a emergere nell'ambiente lavorativo, tanto che lo scrittore Sebastiano Vassalli lo defin\u00ec \u00abavvocaticchio senza cause e senza clienti\u00bb; nella Repubblica Sociale Italiana, invece, fece una rapida carriera. Partecip\u00f2 alla spedizione punitiva di Ferrara del novembre 1943, dove vennero uccisi 11 antifascisti in risposta all'uccisione del commissario federale Igino Ghisellini.\nSuccessivamente fu nominato prefetto a Ferrara dove, nel corso della guerra civile, venne coordinata la lotta anti-partigiana, e oper\u00f2 in particolare nella Val d'Ossola. Durante la sua prefettura oper\u00f2 la malfamata compagnia \"Giorgi\" (un reparto speciale aggregato della Guardia Nazionale Repubblicana), detta dei \"Tupin\". Fu membro del collegio giudicante del Tribunale speciale per la difesa dello Stato della Repubblica Sociale Italiana in occasione del Processo di Verona, che process\u00f2 i membri del Gran Consiglio che firmarono l'Ordine del giorno Grandi per la sfiducia al Presidente del Consiglio Benito Mussolini. In questa veste, si oppose al tentativo dell'altro giudice Renzo Montagna di salvare la vita al vecchio imputato Emilio De Bono.\nDal 22 luglio 1944 al 15 gennaio successivo fu prefetto di Novara; anche qui, Vezzalini si fece raggiungere dalla compagnia dei \"Tupin\", comandata dal capitano Tortonesi: il reparto divenne praticamente la guardia del corpo del capo della Provincia. Accanto a questi agiva la squadra speciale di polizia detta \"Squadraccia\" comandata prima dal questore Pasqualy e poi dall'agente Martino. Le due formazioni, su ordine di Vezzalini, seminarono il territorio di stragi e terrore; particolarmente efferata e brutale fu l'eccidio del 24 ottobre nel quale furono torturati ed uccisi 11 partigiani. Il 22 settembre 1944 Vezzalini dispose l'arresto e l'assegnazione ad un campo di concentramento \"di tutti i congiunti maschi, dai 15 ai 65 anni, di renitenti, disertori e banditi\", nonch\u00e9 la confisca dei loro beni. Dopo esser stato esautorato dall'incarico, si rec\u00f2 a Bologna - dove fu cacciato dal comando tedesco, che lo accusava di seminare il panico tra la popolazione con le violenze della sua compagnia - e poi a Modena.\nFinita la guerra fu processato dalla Corte d'assise straordinaria di Novara e condannato a morte mediante fucilazione alla schiena insieme ad altri cinque con sentenza del giugno 1945. L'esecuzione fu eseguita presso il poligono di tiro novarese il 23 settembre 1945."}
{"id": "2496326", "revid": "3115", "url": "https://it.wikipedia.org/wiki?curid=2496326", "title": "Consorzio di bonifica Arneo", "text": "Il Consorzio Speciale per la Bonifica di Arneo \u00e8 stato costituito con R.D. n. 1742 del 14.4.1927.&lt;br&gt;\nIl territorio in cui opera il Consorzio \u00e8 situato nella fascia centrale del Salento, interessando 49 comuni ricadenti nelle province di Brindisi, Lecce e Taranto.&lt;br&gt;\nIl comprensorio copre una superficie territoriale di 252.883 ettari ed \u00e8 cos\u00ec ripartito:\nHa la sede centrale nella citt\u00e0 di Nard\u00f2."}
{"id": "2496331", "revid": "326822", "url": "https://it.wikipedia.org/wiki?curid=2496331", "title": "Greatest (testata)", "text": ""}
{"id": "2496332", "revid": "2136470", "url": "https://it.wikipedia.org/wiki?curid=2496332", "title": "Dundalk Football Club", "text": "Il Dundalk Football Club (in irlandese: \"Cumann Peile Dh\u00fan Dealgan\") \u00e8 una societ\u00e0 calcistica irlandese con sede nella citt\u00e0 di Dundalk. Milita in League of Ireland Premier Division, la massima divisione del campionato irlandese di calcio, ed \u00e8 la squadra irlandese con il ranking pi\u00f9 alto nelle competizioni europee secondo il coefficiente UEFA. Con 14 campionati nazionali e 12 FAI Cup, \u00e8 il secondo club pi\u00f9 vincente della storia del calcio irlandese dopo lo Shamrock Rovers. \nFondato nel 1903 come \"Dundalk GNR\", il Dundalk ha come colori sociali il bianco e il nero, e gioca le partite casalinghe all'Oriel Park. Lo stemma della societ\u00e0 deriva dal vecchio blasone cittadino.\nIl Dundalk \u00e8 stata la prima societ\u00e0 calcistica irlandese a vincere una partita fuori casa in una competizione europea battendo il Fussballclub Z\u00fcrich per 2-1 nella Coppa dei Campioni 1963-1964, e tra i successi europei vanta due qualificazioni alla fase a gironi dell'UEFA Europa League, nel 2016-2017 e nel 2020-2021. Nella prima occasione, il Dundalk \u00e8 diventata la prima squadra irlandese a ottenere punti e a vincere una partita in quella fase della competizione.\nStoria.\nLa societ\u00e0 fu fondata nel 1903 come \"GNR AFC Dundalk\", nota anche come \"Dundalk GNR\". Nel 1906 fu tra i membri fondatori della \"Dundalk and District League\", successivamente allargata e rinominata \"Dundalk and the Newry District Leagues\". Nel 1921 con la proclamazione dello Stato Libero d'Irlanda fu organizzata la prima edizione del campionato di calcio irlandese, denominata \"Free State League\", costituita da otto squadre provenienti dalla sola citt\u00e0 di Dublino. Il Dundalk GNR, invece, fu ammesso come unica squadra al di fuori della capitale nella \"Leinster Senior League\". Solamente nella stagione 1926-1927 il Dundalk GRN entr\u00f2 a far parte della \"Free State League\". Il 21 agosto 1926 gioc\u00f2 la sua prima partita in campionato in trasferta contro il Fordsons perdendo per 2-1.\nNel 1930 la societ\u00e0 fu rinominata \"Dundalk Football Club\". E nel 1933 fu la prima squadra al di fuori della citt\u00e0 di Dublino a vincere il campionato. Nel 1942 vinse per la prima volta la FAI Cup vincendo la finale per 3-1 sul Cork United. Vinse nuovamente la coppa sette anni dopo nel 1949 sconfiggendo in finale il Cork Athletic per 4-1. Torn\u00f2 a vincere il campionato nella stagione 1962-1963, vittoria che consent\u00ec al Dundalk FC di qualificarsi per la Coppa dei Campioni 1963-1964, prima partecipazione in assoluto a competizioni continentali. Il primo turno vide il Dundalk FC opposto agli svizzeri dello Zurigo. La gara di andata vide lo Zurigo imporsi all'Oriel Park di Dundalk per 3-0, mentre nella gara di ritorno giocata a Zurigo il Dundalk FC riusc\u00ec a imporsi per 2-1. Questa \u00e8 la prima volta che una squadra irlandese ha vinto una partita in trasferta. Nonostante ci\u00f2, il Dundalk FC fu eliminato al primo turno.\nGli anni Settanta, Ottanta e Novanta hanno visto il Dundalk FC vincere il campionato per sei volte, la FAI Cup per quattro volte, la League of Ireland Cup per altre quattro volte. In campo europeo raggiunge il miglior risultato con gli ottavi di finale della Coppa dei Campioni 1979-1980: dopo aver sconfitto i nordirlandesi del Linfield nel turno preliminare e i maltesi dell'Hibernians nei sedicesimi di finale, sono stati eliminati dagli scozzesi del Celtic negli ottavi di finale.\nAl termine della stagione 1998-1999 il Dundalk FC concluse all'ultimo posto, venendo retrocesso in First Division per la prima volta nella sua storia, concludendo una permanenza in massima serie lunga 77 anni. Dopo due anni riusc\u00ec a tornare in Premier Division, ma vi rimase un solo anno (stagione 2001-2002), culminato tra l'altro con la vittoria della FAI Cup 2001-2002 e conseguente qualificazione alla Coppa UEFA 2002-2003.\nNel 2006 il Dundalk FC fu al centro di una situazione che gener\u00f2 malcontento tra i tifosi locali. Dovendo completare l'organico della Premier Division a seguito della rinuncia dei campioni in carica dello Shelbourne e del ritiro a campionato in corso del Dublin City, la FAI decise di ammettere in Premier Division le dodici squadre con il miglior punteggio accumulato nelle ultime quattro stagioni. Nonostante il Dundalk FC avesse concluso la First Division al secondo posto, vincendo la doppia sfida con il Waterford United, era al quattordicesimo posto della graduatoria e non fu promosso, al contrario del Galway United, che aveva concluso il campionato al terzo posto, ma dodicesimo in graduatoria.\nRiusc\u00ec a tornare in massima serie nel 2008, vincendo la First Division. Da allora \u00e8 presente ininterrottamente in Premier Division. Nel 2014, il Dundalk \u00e8 tornato a vincere il campionato dopo 19 anni, successo bissato l\u2019anno seguente, nel 2015. Nell\u2019Europa League 2014-15 il Dundalk ha raggiunto il secondo turno, venendo eliminato dai croati dell'Hajduk Spalato, nonostante la vittoria in trasferta per 2-1 (sconfitta all'andata in casa per 2-0) e dopo aver eliminato i lussemburghesi del Jeunesse Esch vincendo entrambe le gare. Nel 2016, il Dundalk ha vinto nuovamente il campionato per il terzo anno consecutivo. Nello stesso anno, il club \u00e8 giunto alla fase a gironi di Europa League, dopo esser stato eliminato nei play-off per la fase a gironi di Champions League; qui il Dundalk ha eliminato prima gli islandesi dell'FH e poi i bielorussi del BAT\u0116, per poi essere sconfitti dai polacchi del Legia Varsavia ai play-off. In Europa League \u00e8 stato sorteggiato nel gruppo D, terminando al quarto posto con una vittoria sul Maccabi Tel Aviv, un pareggio con l'AZ Alkmaar e quattro sconfitte.\nGrazie al secondo posto in campionato, alle spalle del Cork City, prende parte alle qualificazioni di UEFA Europa League 2018-2019: dopo aver eliminato il Levadia Tallinn con una doppia vittoria, il cammino si interrompe al turno seguente contro l\u2019AEK Larnaca. Lo 0-0 in Irlanda non basta ed al ritorno i ciprioti si impongono per 4-0.\nIl club vince il campionato irlandese del 2018 con 10 punti di vantaggio dal Cork City, raggiungendo un posto per le qualificazioni alla fase a gironi della UEFA Champions League 2019-2020.\nStadio.\nIl Dundalk gioca le partite casalinghe all'Oriel Park, impianto in erba artificiale con una capienza di spettatori (di cui circa a sedere), situato nella citt\u00e0 di Dundalk.\nStatistiche e record.\nStatistiche nelle competizioni UEFA.\nTabella aggiornata alla fine della stagione 2018-2019.\nOrganico.\nRosa 2020.\n\"Aggiornata al 5 novembre 2020.\""}
{"id": "2496335", "revid": "767487", "url": "https://it.wikipedia.org/wiki?curid=2496335", "title": "Eddie Fisher", "text": "Biografia.\nPrimi anni.\nFisher, quarto di sette figli, nacque a Filadelfia in Pennsylvania, figlio degli ebrei russi Kate Winokur e Joseph Fisher. Il cognome originale di suo padre era Tisch o Fisch, ma venne poi anglicizzato in Fisher prima di entrare negli Stati Uniti. Nell'ambito della sua famiglia, Fisher venne sempre chiamato \"Sonny Boy\", un soprannome derivato dalla canzone omonima cantata da Al Jolson nel film \"The Singing Fool\" (1928).\nFisher studi\u00f2 alla \"Thomas Junior High School\", alla \"South Philadelphia High School\" ed alla \"Simon Gratz High School\". Gi\u00e0 in giovane et\u00e0 vennero scoperte le sue qualit\u00e0 canore ed inizi\u00f2 a cantare in diversi festival amatoriali dove spesso si aggiudic\u00f2 il primo premio. Fece il suo debutto alla radio alla \"WFIL\", una radio locale di Filadelfia. Partecip\u00f2 alla trasmissione radiofonica \"Arthur Godfrey's Talent Scouts\", una popolare trasmissione per giovani artisti da proporre poi in televisione. Divenuto una celebrit\u00e0 locale, Fisher lasci\u00f2 le scuole superiori per seguire la carriera artistica.\nCarriera.\nDal 1946, Fisher divenne il cantante del gruppo musicale di Buddy Morrow e Charlie Ventura. Venne ascoltato nel 1949 da Eddie Cantor al \"Grossinger's Resort\" nella Borscht Belt ed invitato a cantare alla radio di Cantor che gli diede improvvisa e diffusa notoriet\u00e0 a livello nazionale. A seguito della fama acquisita firm\u00f2 un contratto con la RCA Victor.\nVenne chiamato a prestare servizio nell'U.S. Army nel 1951 e inviato in Texas per l'addestramento, per poi essere inviato in Corea. Dal 1952 al 1953, fu il solista vocale della \"United States Army Band\" e tenore nel coro della stessa banda, ed assegnato a Fort Myer a Washington D.C.. Le sue foto in uniforme, realizzate durante il servizio militare, non furono di nocumento alla sua carriera artistica. Dopo il congedo, divenne ancora pi\u00f9 popolare di prima cantando nei pi\u00f9 famosi night club. Si esib\u00ec anche negli show televisivi , \"Coke Time with Eddie Fisher\" (NBC) (1953\u20131957), Perry Como show, \"The Gisele MacKenzie Show\", \"Chesterfield Supper Club\" e \"George GobelShow\", e diede inizio ad una nuova serie, \"The Eddie Fisher Show\" (NBC) (1957\u20131959).\nCantante dell'epoca pre-Rock and roll, la sua voce di tenore melodico lo fece divenire l'idolo degli adolescenti americani ed uno dei pi\u00f9 popolari cantanti della prima met\u00e0 degli anni cinquanta. Egli riusc\u00ec ad avere diciassette canzoni nella hit parade delle prime 20 canzoni e trentacinque fra le prime quaranta nel periodo fra il 1950 ed il 1956.\nNel 1956, Fisher divenne co-protagonista, assieme alla moglie Debbie Reynolds, nel musical \"Bundle of Joy\". Nel 1960 interpret\u00f2 un ruolo drammatico nel film \"Venere in visone\" assieme alla sua seconda moglie Elizabeth Taylor. Il suo migliore amico fu il produttore cinematografico Mike Todd, che mor\u00ec in un incidente aereo nel 1958. La storia sentimentale di Fisher e il seguente matrimonio con la Taylor, vedova di Todd, caus\u00f2 un notevole scandalo nel mondo dello spettacolo statunitense per il divorzio, che ebbe grande risonanza mediatica, con la Reynolds.\nNel 1960, ruppe il contratto con la RCA Victor ed incise per breve tempo per la sua etichetta privata Ramrod Records e pass\u00f2 poi alla Dot Records. Durante questo periodo realizz\u00f2 la prima registrazione commerciale di \"Sunrise, Sunset\" da \"Fiddler on the Roof\". Questa tecnicamente fin\u00ec con l'essere considerata come la pi\u00f9 alta espressione della vocalit\u00e0 di Fisher anche se raramente il suo nome venne associato a questa canzone. Registr\u00f2 anche l'album \"Eddie Fisher Today\" che dimostr\u00f2 le sue qualit\u00e0 artistiche molto di pi\u00f9 di quanto non fosse emerso dalle sue precedenti incisioni. Il contratto con l'etichetta Dot non ebbe gran successo ed egli fece ritorno alla RCA Victor ed ebbe un piccolo successo nel 1966 con la canzone \"Games That Lovers Play\" con Nelson Riddle, che divenne poi il titolo del suo pi\u00f9 famoso album in termini di vendite. Nel corso degli anni Fisher era divenuto il cantante pi\u00f9 popolare degli Stati Uniti, negli anni cinquanta, pi\u00f9 per i singoli che per gli album. Il suo ultimo album per la RCA fu un tributo ad Al Jolson, \"You Ain't Heard Nothin' Yet\". Il suo ultimo album in assoluto fu registrato intorno al 1984 su etichetta Bainbridge. Fisher tent\u00f2 di bloccare la pubblicazione dell'album, ma esso venne pubblicato con il titolo di \"After All\". L'album fu prodotto da William J. O'Malley e arrangiato da Angelo DiPippo.\nFisher cant\u00f2 nelle pi\u00f9 famose sale da concerto degli Stati Uniti e particolarmente nei casin\u00f2 di Las Vegas. Cant\u00f2 anche al Palace Theatre di New York ed al Palladium di Londra. Fisher possiede due stelle nella Hollywood Walk of Fame, una per le incisioni, al 6241 Hollywood Boulevard, ed una per la TV, al 1724 Vine Street.\nVita privata.\nFisher ebbe cinque mogli: \nNel 1981 Fisher scrisse un'autobiografia, \"Eddie: My Life, My Loves\" seguita nel 1999 da \"Been There, Done That\". Il secondo libro dedica un piccolo spazio alla carriera di cantante, ma riutilizza il materiale del primo libro, aggiungendo altri aneddoti di carattere sessuale che erano troppo os\u00e9 per essere pubblicati nel primo libro.\nIn una intervista, Debbie Reynolds disse di comprendere di essere stata lasciata \"per la donna pi\u00f9 bella del mondo\" (l'attrice Elizabeth Taylor), nonch\u00e9 sua migliore amica. La Taylor e la Reynolds ripresero poi la loro amicizia e sbeffeggiarono Fisher nel film TV \"These Old Broads\", dove i personaggi da loro interpretati misero in ridicolo l'ex-marito che avevano condiviso, chiamato \"Freddie\".\nFisher mor\u00ec nel 2010 all'et\u00e0 di 82 anni, per le complicazioni a seguito di un intervento chirurgico all'anca."}
{"id": "2496336", "revid": "355597", "url": "https://it.wikipedia.org/wiki?curid=2496336", "title": "Dundalk F.C.", "text": ""}
{"id": "2496340", "revid": "1442080", "url": "https://it.wikipedia.org/wiki?curid=2496340", "title": "Tennis Channel Open 2004 - Singolare", "text": "Il singolare del Tennis Channel Open 2004 \u00e8 stato un torneo di tennis facente parte dell'ATP Tour.\nVince Spadea ha battuto in finale Nicolas Kiefer 7-5, 6-7 (5-7), 6-3."}
{"id": "2496347", "revid": "3115", "url": "https://it.wikipedia.org/wiki?curid=2496347", "title": "Armoriale dei comuni dell'Ille-et-Vilaine", "text": "Questa pagina contiene le armi (stemma e blasonatura) dei comuni dell'Ille-et-Vilaine."}
{"id": "2496351", "revid": "122861708", "url": "https://it.wikipedia.org/wiki?curid=2496351", "title": "Chelsea Football Club 2003-2004", "text": "Questa pagina contiene rosa e risultati del Chelsea Football Club nelle competizioni ufficiali della stagione 2003-2004.\nMaglie e sponsor.\nLo sponsor tecnico per la stagione 2003-2004 \u00e8 Umbro, mentre lo sponsor ufficiale \u00e8 Emirates Airlines, recante il logo \"Fly Emirates\"."}
{"id": "2496355", "revid": "729019", "url": "https://it.wikipedia.org/wiki?curid=2496355", "title": "Esercito del Regno d'Italia (1805-1814)", "text": "L'esercito del Regno d'Italia, attivo dal 1805 al 1814, fu l'esercito di terra creato del Regno d'Italia (1805-1814).\nSotto il Primo Impero francese, i nuovi monarchi o governatori degli Stati satelliti napoleonici, in particolare gli italiani, ma anche i polacchi, si adoperarono subito per dotarsi di un esercito. In Italia ci\u00f2 avvenne principalmente per soddisfare la vocazione militare di Eugenio di Beauharnais nel Regno d'Italia, dove vigeva la coscrizione obbligatoria gi\u00e0 dal 1802 ai tempi della Repubblica Italiana, e di Gioacchino Murat nel Regno di Napoli; ma anche per evitare che nei propri regni avessero a sostare un numero troppo alto di soldati francesi l\u00ec inviati a mantenere il controllo del territorio. Per esempio le truppe francesi nel Regno di Napoli nel 1806 ammontavano a uomini. La creazione di eserciti nazionali ebbe come riflessi positivi di ridurre i costi di mantenimento delle truppe francesi e di tutelare in parte l'autonomia dei nuovi regni. Anche se spesso per infittire i ranghi dei nuovi eserciti si ricorse nell'arruolamento coatto di carcerati e di disertori o renitenti alla leva provenienti da altri eserciti.\nIn secondo luogo, la nascita di eserciti nazionali italiani ebbe il vantaggio di creare, per la prima volta, una coscienza italiana nei soldati che si trovavano a combattere insieme.\nUniforme.\nNel 1806 le uniformi della fanteria di linea furono ridisegnate e il verde delle tuniche e dei calzoni venne sostituito dal bianco. Il taglio e lo stile delle nuove uniformi erano interamente francesi, cos\u00ec come le distinzioni tra le compagnie e i distintivi di grado.\nI granatieri indossavano berrettoni di pelle d'orso con in cima una placca d'ottone con una granata, una pennacchio rosso con corde bianche, le spalline erano rosse e con dei nodi bianchi.\nI fucilieri avevano lo Sciacc\u00f2 con piastre romboidali e mentoniere in ottone, una coccarda verde e rossa, e un pompon con il colore della compagnia (verde per la prima; azzurro per la seconda; arancione per la terza; viola per la quarta). Le spalline erano bianche e bordate. Per le parate venivano aggiunti dei cordoni bianchi allo shako. La cintura per portare le sciabole era bianca\nI volteggiatori avevano pennacchi verdi con la punta gialla, corde verdi, spalline verdi con mezzelune gialle e cinture verdi per le sciabole.\nBandoliere, giustacorpi e pantaloni erano bianchi, le ghette nere. Gli zaini , le borse, le sciabole e i moschetti erano in stile francese.\nFanteria leggera.\nLa foggia era quella della controparte francese ma i giustocorpi e i calzoni erano verde scuro\nI Carabinieri (i granatieri della fanteria leggera) indossavano il berrettone di pelo con una piuma e delle corde rosse. Di questo colore erano anche le spalline e la cintura per la sciabola.\nCavalleria.\nLa cavalleria di linea era formata da due reggimenti di dragoni, il Reggimento Dragoni Regina e il Reggimento Dragoni Napoleone. I dragoni avevano un'uniforme in stile francese con giustacorpo e spalline verdi, bottoni, panciotto, pantaloni e cinture bianchi; i Dragoni Regina avevano colletto e risvolti rosa, un pennacchio verde con sommit\u00e0 rosa sul lato sinistro dell'elmo, e un turbante di pelle di leopardo, mentre il colore dei Dragoni Napoleone era il carmino, fino al 1812 quando divenne rosso, mentre il colletto divenne verde, il pennacchio era nero con una punta carminia, e un turbante in pelliccia nero..\nRepubblica Cisalpina e Repubblica Italiana.\nNel luglio 1797 fu creata la Repubblica Cisalpina nel nord Italia.\nLa Legione Lombarda nacque inizialmente su base volontaria per iniziativa di alcuni cittadini milanesi che intendevano costituire una Guardia d'Onore per Napoleone. A questo primo nucleo fu consegnata il 6 novembre 1796 in Piazza del Duomo la prima bandiera tricolore. La Legione Lombarda era suddivisa in 7 coorti (3 arruolate nella citt\u00e0 di Milano, una da Cremona e Casalmaggiore, una da Lodi e Pavia, una da Como, e infine una composta da patrioti provenienti in prevalenza dallo Stato Pontificio e dal Regno di Sicilia). In seguito l'iniziativa fu adottata anche da altre citt\u00e0 che istituirono una sorta di Guardia cittadina. La Legione Lombarda ebbe il suo battesimo del fuoco durante la battaglia di Arcole e successivamente contro le forze pontificie sul Senio.\nLa vittoriosa offensiva della Seconda coalizione nel 1799 caus\u00f2 la caduta della Repubblica Cisalpina e delle altre repubbliche sorelle sorte in Italia e conseguentemente lo scioglimento della Legione Lombarda. Parte di questa tuttavia radunatasi a Tolone diede vita al primo nucleo della Legione italica agli ordini di Giuseppe Lechi. La Legione italica, al seguito delle truppe francesi, combatt\u00e9 in Italia a Varallo. Il 2 giugno 1800 il generale Domenico Pino fu incaricato di creare un'ulteriore Legione che fu inizialmente impiegata in Toscana, poi in seguito alla nuova guerra tra Francia e Inghilterra del 27 marzo 1802, fu trasferita sulle coste della Manica.\nI soldati piemontesi, in virt\u00f9 dell'annessione alla Francia nel 1802 furono inquadrati direttamente nell'esercito francese, i Dragoni costituirono il 21\u00ba Reggimento Dragoni e gli Ussari il 17\u00ba Reggimento Cacciatori a Cavallo (rinumerato poi come 26\u00ba Reggimento nel maggio 1802).\nRegno d'Italia.\nPer iniziativa del Ministro della Guerra il 17 luglio 1805, dopo la proclamazione del Regno d'Italia, le guardie d'Onore cittadine furono sciolte al fine di istituire la Guardia Reale Italiana nei territori del nuovo Regno d'Italia.\nLa Guardia Reale Italiana, armata con moschetto Charleville del 1777, fu costituita da 6 reggimenti di fanteria di linea, 3 reggimenti di fanteria leggera, un reggimento di fanteria dalmata, 2 reggimenti di dragoni e 2 reggimenti di cacciatori a cavallo. Il piccolo contingente del Regno d'Italia inizialmente oper\u00f2 solamente in Italia insieme alle truppe francesi del maresciallo Andrea Massena.\nNel dicembre 1805 alcuni reparti della Guardia reale italiana parteciparono alla battaglia di Austerlitz guadagnandosi una citazione sul bollettino di guerra.\nAltri reparti italiani, sempre affiancati da reparti francesi, nel 1806 si recarono in Istria e Dalmazia per reprimere le continue rivolte della popolazione slava.\nNel 1806 i territori del Regno d'Italia furono suddivisi in sei Divisioni Territoriali Militari con comando a Milano, Brescia, Mantova, Ancona, Venezia e Bologna.\nLa Guardia Reale Italiana, al comando di Giuseppe Lechi partecip\u00f2 nel 1808 alla Guerra d'indipendenza spagnola conquistando Barcellona.\nNel 1809 sulle Alpi, la Guardia Reale Italiana al comando del vicer\u00e9 Eugenio di Beauharnais partecip\u00f2 alla campagna contro l'Austria che aveva aderito alla Quinta coalizione.\nCampagna di Russia.\nNella primavera del 1812, le truppe italiane al comando del vicer\u00e9 Eugenio di Beauharnais cominciarono a mobilitarsi in previsione della Campagna di Russia e a trasferirsi sulla Vistola. Integrati nel IV Corpo d'Armata parteciparono alla campagna la 14\u00aa Divisione comandata dal generale Teodoro Lechi con la fanteria della Guardia Italiana e la 15\u00aa Divisione comandata dal generale Domenico Pino, quest'ultima includeva 4 reggimenti di fanteria italiani, il reggimento di fanteria dalmata, il Reggimento \"Dragoni Regina\" e il Reggimento \"Dragoni Napoleone\". La cavalleria del IV Corpo d'Armata era composta dai due reggimenti di cacciatori a cavallo italiani.\nLa Guardia Reale Italiana ebbe modo di distinguersi per il valore dimostrato nel corso della battaglia di Smolensk e di Borodino e in virt\u00f9 di queste le fu concesso di sfilare per prima nella citt\u00e0 di Mosca dopo l'occupazione e per decisione di Napoleone il Reggimento Fanteria di Linea della Guardia Reale cambi\u00f2 denominazione diventando Reggimento Granatieri della Guardia Reale.\nIl 24 ottobre 1812 le truppe del contingente italiano furono duramente impegnate nella battaglia di Malojaroslavec da violente controffensive russe nel corso delle quali persero e riconquistarono pi\u00f9 volte la citt\u00e0; nella cronaca del tempo questa battaglia pass\u00f2 alla storia con il nome di \"Battaglia degli italiani\". \nDopo la ritirata dalla Russia alcuni reggimenti italiani furono impiegati anche nella Battaglia di Lipsia sempre nel IV Corpo d'armata, altri nell'VIII Corpo al comando del principe J\u00f3zef Antoni Poniatowski.\nL'esercito del Regno d'Italia si ritir\u00f2 ordinatamente nei territori del regno dove sostenne vittoriosamente una prima offensiva austriaca sul Carso, ma con la caduta di Napoleone la Guardia Reale fu ufficialmente sciolta il 30 maggio 1814. Gli ufficiali ebbero il privilegio di poter mantenere tutte le decorazioni e di poter essere reintegrati nell'esercito austriaco con il proprio grado. La truppa fu regolarmente congedata.\nGradi militari.\nI gradi dell'esercito del Regno d'Italia erano identici, come per tutte le armate napoleoniche, ai gradi della Grande armata"}
{"id": "2496357", "revid": "339392", "url": "https://it.wikipedia.org/wiki?curid=2496357", "title": "Overdub", "text": ""}
{"id": "2496363", "revid": "438678", "url": "https://it.wikipedia.org/wiki?curid=2496363", "title": "Golfo di Mirabella", "text": "Il golfo di Mirabella, o baia di Mirabella (o Mirabello), si trova a nord dell'unit\u00e0 periferica di Lasithiou nell'isola di Creta, la pi\u00f9 grande delle isole greche e la quinta pi\u00f9 grande del mar Mediterraneo. La capitale della Prefettura \u00e8 Agios Nikolaos, una citt\u00e0 turistica che domina dall'alto la baia. Le vedute panoramiche del golfo di Mirabella sono ottenute dall'antica fortificazione di Lato, il cui sito venne costruito in modo da permettere un punto di avvistamento per gli invasori. "}
{"id": "2496366", "revid": "716642", "url": "https://it.wikipedia.org/wiki?curid=2496366", "title": "Sporting Fingal Football Club", "text": "Lo Sporting Fingal Football Club (in irlandese: \"Cumann Peile Fhine Gall\") \u00e8 stata una societ\u00e0 calcistica con sede a Dublino, in Irlanda.\nGiocava le partite casalinghe al Morton Stadium e ha militato in Premier Division, la prima divisione del calcio irlandese.\nStoria.\nIl club \u00e8 stato fondato nel 2007 e doveva disputare la sua prima stagione nella A Championship, la terza divisione del calcio irlandese; invece, prima dell'inizio del campionato 2008, lo Sporting ha rimpiazzato nella First Division il Kilkenny City, in quanto questo club aveva preso la decisione di abbandonare le leghe maggiori a causa di problemi economici.\nIl 22 novembre 2009 il club vince il suo primo trofeo, la FAI Cup, sconfiggendo per 2-1 lo Sligo Rovers; in questo modo si guadagna un posto nella UEFA Europa League 2010-2011. Il 10 febbraio 2011 la squadra, dopo una forte crisi economica, si scioglie e lascia il suo posto da squadra di Premier Division\nProspettive future.\n\u00c8 stato annunciato che il Consiglio della Contea di Fingal costruir\u00e0 un nuovo stadio da 3.000 posti nella cittadina di Lusk. L'impianto sar\u00e0 utilizzato per le partite interne della squadra locale del Lusk United FC, ma sar\u00e0 a disposizione anche dello Sporting Fingal. I lavori per la costruzione del nuovo stadio dovrebbero terminare nel 2011."}
{"id": "2496368", "revid": "1573940", "url": "https://it.wikipedia.org/wiki?curid=2496368", "title": "Episodi di Chrno Crusade", "text": "Questa \u00e8 una lista degli episodi dell'anime Chrno Crusade."}
{"id": "2496370", "revid": "599013", "url": "https://it.wikipedia.org/wiki?curid=2496370", "title": "\u0130lkay G\u00fcndo\u011fan", "text": "Biografia.\nG\u00fcndo\u011fan \u00e8 nato il 24 ottobre 1990 a Gelsenkirchen da genitori turchi. Sua cugina Naz Aydemir \u00e8 una pallavolista.\nCaratteristiche tecniche.\nCentrocampista completo, nonch\u00e9 vero e proprio jolly, \u00e8 molto bravo tecnicamente, oltre che abile nell'effettuare passaggi stretti e filtranti, e ad avere una buona attitudine negli inserimenti offensivi. \u00c8 un giocatore molto elegante ed ha nella visione di gioco la sua arma migliore, ampliando la manovra e lanciando verso la porta i compagni. \u00c8 inoltre molto bravo nella lettura della partita e nei tempi di gioco. Predilige il ruolo di centrale, ma durante la sua carriera ha ricoperto in maniera efficace tutti i ruoli del centrocampo, servendo assist ai compagni come trequartista e spezzando il gioco avversario come mediano.\nCarriera.\nClub.\nGiovanili nel Bochum e passaggio al Norimberga.\nProveniente dalle giovanili del Bochum, si trasferisce a soli 18 anni al Norimberga, dove il 19 settembre 2009 debutta in Bundesliga e il 20 febbraio 2010 realizza il suo primo gol, contro il Bayern Monaco. Nel 2010 un talent scout del Genoa suggerisce alla societ\u00e0 rossobl\u00f9 il suo acquisto: quando l'affare sembra ormai fatto, i liguri si tirano indietro, preferendo mettere sotto contratto Felipe Seymour.\nBorussia Dortmund.\nIl 5 maggio 2011 firma un contratto quadriennale con il Borussia Dortmund. Realizza il suo primo gol con la nuova maglia il 17 dicembre 2011, nella partita vinta 4-1 contro il Friburgo. Il 20 marzo 2012 segna al 120\u00ba il gol decisivo contro il Greuther F\u00fcrth, che porta il Borussia in finale. Conclude la sua prima stagione in giallo-nero con due trofei: il campionato tedesco e la coppa di Germania. Nella stagione successiva segna il gol del momentaneo 1-1, su calcio di rigore, nella finale di UEFA Champions League 2012-2013 persa per 2-1 contro il .\nInizia la stagione 2013-2014 da protagonista, con la vittoria nella Supercoppa di Germania 2013 contro il Bayern, in cui sigla il gol del momentaneo 3-1 (finir\u00e0 4-2 per il Borussia) dopo aver gi\u00e0 causato l'autogol di Van Buyten per il 2-1. Riesce per\u00f2 poi a giocare solo la prima partita di campionato, perch\u00e9 il 14 agosto subisce un infortunio alla schiena in un'amichevole della nazionale contro il Paraguay, restando indisponibile per tutta la stagione. Il 18 ottobre 2014, quattordici mesi dopo l'infortunio, ritorna finalmente in campo nella partita di Bundesliga contro il Colonia.\nManchester City.\nIl 2 giugno 2016 viene ufficializzato il suo trasferimento a titolo definitivo al Manchester City per 27 milioni di euro; il giocatore firma un contratto quadriennale. Segna il suo primo gol con la maglia dei \"Citizens\" il 17 settembre nella larga vittoria interna 4-0 contro il Bournemouth. Il 1\u00ba novembre realizza una doppietta decisiva, nella sfida interna di Champions League vinta 3-1 dal contro il . Il 14 dicembre 2016, nella sfida di Premier League contro il Watford subisce un grave infortunio al ginocchio destro, lesionandosi i legamenti, infortunio che lo costringer\u00e0 a saltare il resto della stagione.\nNell'agosto 2019, in scadenza di contratto, rinnova fino al giugno 2023 con i \"Citizens\".\nNazionale.\nCompie tutta la trafila delle nazionali giovanili tedesche, facendo l'esordio nella nazionale maggiore, l'11 ottobre 2011, entrando all'84\u00ba minuto al posto di Philipp Lahm, in una partita amichevole vinta dalla Germania per 3-1 in casa contro il .\nViene convocato per gli Europei 2012, in cui non gioca nessuna partita della Germania eliminata in semifinale dall'Italia.\nSegna la sua prima rete con la maglia della nazionale tedesca il 27 marzo 2013, nella partita Germania-Kazakistan valida per la qualificazione ai Mondiali 2014; segnando la rete del momentaneo 3-0, la partita finir\u00e0 poi 4-1 per i tedeschi.\nDopo avere saltato sia i vittoriosi Mondiali 2014 che gli Europei 2016 per infortunio, viene convocato per i Mondiali 2018, in cui gioca solo una delle tre partite dei tedeschi eliminati al primo turno.\nStatistiche.\nPresenze e reti nei club.\n\"Statistiche aggiornate al 1 gennaio 2022.\"\nCronologia presenze e reti in nazionale.\n "}
{"id": "2496372", "revid": "1714247", "url": "https://it.wikipedia.org/wiki?curid=2496372", "title": "Band of Horses", "text": "I Band of Horses, precedentemente noti soltanto come Horses, sono un gruppo statunitense indie rock formatosi nel 2004 a Seattle.\nStoria.\nBen Bridwell e Mat Brooke formarono il gruppo nel 2004 dopo la dissoluzione della loro precedente band Carissa's Wierd, attirando l'attenzione della casa discografica Sub Pop aprendo i concerti di Iron &amp; Wine nell'area di Seattle.\nNel 2005 il gruppo ha pubblicato l'EP \"Tour EP\" acquistabile esclusivamente ai concerti della band e sul sito web della Sub Pop.\nIl loro primo album \"Everything All the Time\", prodotto da Phil Ek, \u00e8 stato registrato nel 2005 e pubblicato il 21 marzo 2006. Nel febbraio del 2006 Joe Arnone \u00e8 entrato a far parte del gruppo. Il 13 luglio 2006 la band \u00e8 stata ospite al \"Late Show with David Letterman\" con Mat Brooke assente in quanto lasci\u00f2 il gruppo il 25 luglio per dar vita alla nuova band Grand Archives anch'essa segnata con la Sub Pop, da allora i membri dei Band of Horses risiedono nella Carolina del Sud dove \u00e8 nato Ben Bridwell. Ad oggi la band \u00e8 formata da Ben Bridwell, Creighton Barrett, Ryan Monroe, Tyler Ramsey, Bill Reynolds e Blake Mills.\nIl secondo album del gruppo, \"Cease to Begin\", \u00e8 stato registrato in Carolina del Nord e pubblicato il 9 ottobre 2007.\nNel 2008, in un'intervista per \"Rolling Stone\", la band ha dichiarato che in ottobre dello stesso anno avrebbe iniziato a registrare un terzo album per il quale Ben Bridwell avrebbe avuto gi\u00e0 pronte 27 canzoni.\nDopo aver partecipato a diversi festival tra cui Sasquatch e South By Southwest, realizzano il terzo album \"Infinite Arms\" (2010). Due anni dopo arriva \"Mirage Rock\", che suggella l'accordo con la Columbia Records e lo status di rock band commerciale.\nNel frattempo Mat Brooke debutta nel 2008 con una nuova band, i Grand Archives.\nApparizioni in altri media.\nLe loro canzoni sono state usate come colonna sonora in molti serial e sitcom statunitensi come \"Psych\", \"Fringe\", \"FlashForward\", \"Numb3rs\", \"Criminal Minds\", \"One Tree Hill\", \"Kyle XY\", \"Chuck\", \"Gossip Girl\", \"How I Met Your Mother\", \"The O.C.\" e \"90210, The Night Shift (S1 EP2)\".\nLa canzone \"Life on Earth\" \u00e8 stata usata come colonna sonora del film \"\", uscito il 7 giugno 2010.\nLa canzone \"Cigarettes, Wedding Bands\" \u00e8 stata inserita nel videogioco \"Guitar Hero 5\".\nLa canzone \"Feud\" \u00e8 stata inserita nella colonna sonora del videogioco \"FIFA 13\".\nLa canzone \"Is There A Ghost\" \u00e8 stata usata come colonna sonora nel film \"Parto col folle\".\nLa canzone The Funeral \u00e8 stata usata nella colonna sonora delle serie Netflix \"Strappare lungo i bordi\", serie ideata da ZeroCalcare.\nLa canzone The Funeral \u00e8 stata usata nella colonna sonora delle serie Netflix \"La casa di carta\""}
{"id": "2496373", "revid": "190231", "url": "https://it.wikipedia.org/wiki?curid=2496373", "title": "Band of horses", "text": ""}
{"id": "2496377", "revid": "62004", "url": "https://it.wikipedia.org/wiki?curid=2496377", "title": "Bayern Monaco 1997-1998", "text": ""}
{"id": "2496378", "revid": "355597", "url": "https://it.wikipedia.org/wiki?curid=2496378", "title": "Sporting Fingal F.C.", "text": ""}
{"id": "2496380", "revid": "254401", "url": "https://it.wikipedia.org/wiki?curid=2496380", "title": "Lucas van Valckenborch", "text": "Biografia.\nSecondo Karel van Mander impar\u00f2 a dipingere paesaggi a Malines, che all'epoca era un centro famoso per la pittura, sia ad olio che ad acquerello.\nNel 1566, durante il periodo del \"Beeldenstorm\", lasci\u00f2 la cittadina insieme a Marten van Valckenborch intraprendendo un viaggio da Liegi ad Aquisgrana lungo la Mosa e dipingendo vedute della vallata del fiume. Quando Guglielmo il Taciturno si sollev\u00f2 contro gli spagnoli i due tornarono nei Paesi Bassi, dove realizzarono molti piccoli dipinti che riuscirono a vendere bene. Lucas, capace di dipingere agevolmente sia paesaggi che figure umane, fu preso sotto la protezione di Mattia D'Asburgo con il quale viaggi\u00f2 discendendo il Danubio fino a Linz, realizzando molte opere fino a che i Turchi invasero l'Ungheria.\nSecondo quanto documentato dal Rijksbureau voor Kunsthistorische Documentatie (RKD) Valkenborch era cugino dei pittori Frederik e Gillis van Valckenborch e nipote dell'altro artista Marten van Valckenborch (anche se i due avevano un'et\u00e0 molto simile).\n\u00c8 conosciuto per i suoi paesaggi e per le nature morte, oltre che per i suoi studi architettonici. Divent\u00f2 poi il maestro di Georg Flegel.\nCuriosit\u00e0.\nLucas van Valkenborch \u00e8 citato dallo scrittore tedesco W.G. Sebald nel suo libro \"Austerlitz\" quando descrive il quadro \"Veduta di Anversa con la Schelda gelata\" (1590).\n\u00c8 citato anche dallo scrittore praghese Leo Perutz nel libro \"Di notte sotto il ponte di pietra\" come pittore preferito dall'imperatore Rodolfo II d'Asburgo, fratello di Mattia."}
{"id": "2496382", "revid": "118574576", "url": "https://it.wikipedia.org/wiki?curid=2496382", "title": "Convalida incrociata", "text": "La convalida incrociata (\"cross-validation\" in inglese) \u00e8 una tecnica statistica utilizzabile in presenza di una buona numerosit\u00e0 del campione osservato. In particolare, la convalida incrociata cosiddetta \"k-fold\" consiste nella suddivisione dell'insieme di dati totale in \"k\" parti di uguale numerosit\u00e0 e, a ogni passo, la \"k\"\u00aa parte dell'insieme di dati viene a essere quella di convalida, mentre la restante parte costituisce sempre l'insieme di addestramento. Cos\u00ec si allena il modello per ognuna delle \"k\" parti, evitando quindi problemi di sovradattamento, ma anche di campionamento asimmetrico (e quindi affetto da distorsione) del campione osservato, tipico della suddivisione dei dati in due sole parti (ossia addestramento/convalida). In altre parole, si suddivide il campione osservato in gruppi di egual numerosit\u00e0, si esclude iterativamente un gruppo alla volta e si cerca di predirlo coi gruppi non esclusi, al fine di verificare la bont\u00e0 del modello di predizione utilizzato."}
{"id": "2496389", "revid": "92723", "url": "https://it.wikipedia.org/wiki?curid=2496389", "title": "Vescovo di Autun", "text": ""}
{"id": "2496391", "revid": "36426", "url": "https://it.wikipedia.org/wiki?curid=2496391", "title": "Broccati", "text": ""}
{"id": "2496393", "revid": "62004", "url": "https://it.wikipedia.org/wiki?curid=2496393", "title": "Bayern Monaco 2007-2008", "text": ""}
{"id": "2496394", "revid": "767487", "url": "https://it.wikipedia.org/wiki?curid=2496394", "title": "I Look to You (singolo)", "text": "I Look to You \u00e8 un brano musicale scritto da Robert Kelly e cantato da Whitney Houston per l'album \"I Look to You\" del 2009, dal quale \u00e8 stato estratto come primo singolo negli Stati Uniti il 23 luglio 2009.\nIl brano.\nInizialmente la rivista \"Vibe Magazine\" aveva annunciato che il primo singolo ad essere estratto dall'album sarebbe stato \"I Didn't Know My Own Strength\", scritto da Diane Warren e prodotto da David Foster. Durante le settimane seguenti Clive Davis aveva speculato sulla possibilit\u00e0 che il primo singolo sarebbe stato \"Call You Tonight\". Alla fine sul sito ufficiale di Whitney Houston \u00e8 stato confermato che per gli Stati Uniti la title track dell'album \u00e8 il primo singolo e per l'Europa \u00e8 stato scelto Million Dollar Bill come apripista al nuovo album.\n\"I Look to You\" \u00e8 uno dei due brani scritti da R. Kelly ad essere inseriti nell'album, ed \u00e8 prodotto da Tricky Stewart e Harvey Mason, Jr. Il singolo \u00e8 stato trasmesso in anteprima sulle radio americane il 23 luglio ed in Italia il 4 agosto 2009, in seguito \u00e8 stato ufficialmente distribuito esclusivamente negli Stati Uniti il 27 luglio 2009. Il 30 luglio, appena una settimana dopo il debutto il brano \u00e8 apparso nella classifica \"Billboard\" Hot R&amp;B/Hip-Hop Chart alla posizione numero 74.\nVideo.\nIl video tratto dal singolo \u00e8 stato mostrato in anteprima esclusiva il 10 settembre 2009 sul sito ufficiale della cantante. \nVersione del 2012.\nIl brano \u00e8 stato ripubblicato a settembre 2012 come primo singolo estratto dall'album postumo \"I Will Always Love You - The Best of Whitney Houston\", che sar\u00e0 pubblicato a novembre 2012. In questa nuova versione il brano \"I Look to You\" \u00e8 interpretato in duetto con Robert Kelly."}
{"id": "2496409", "revid": "767487", "url": "https://it.wikipedia.org/wiki?curid=2496409", "title": "Tafel Anatomie", "text": " \u00e8 il secondo album in studio della rock band visual kei giapponese D, ed \u00e8 stato pubblicato il 18 ottobre 2006 dall'etichetta indie GOD CHILD RECORDS.\nEsistono due edizioni dell'album: una speciale limitata con cofanetto cartonato, custodia digipack e photobook esclusivo, ed una normale con copertina variata e custodia jewel case pubblicata solo un mese dopo la prima edizione, il 22 novembre 2006.\nTracce.\nTutti i brani sono parole e musica di ASAGI, tranne dove indicato.&lt;br&gt;\nDopo il titolo \u00e8 indicata fra parentesi \"()\" la grafia originale del titolo."}
{"id": "2496410", "revid": "152625", "url": "https://it.wikipedia.org/wiki?curid=2496410", "title": "Super (programma televisivo)", "text": ""}
{"id": "2496411", "revid": "79968", "url": "https://it.wikipedia.org/wiki?curid=2496411", "title": "Il contingente italiano nella &quot;Grande Arm\u00e9e&quot;", "text": ""}
{"id": "2496418", "revid": "124800822", "url": "https://it.wikipedia.org/wiki?curid=2496418", "title": "Azzurro 1990", "text": "La nona edizione di Azzurro si \u00e8 tenuta al Palazzo del Cinema di Venezia durante la primavera del 1990. \u00c8 stata trasmessa per tre puntate su Italia 1, con la finale andata in onda il 28 aprile.\nLa conduzione venne affidata a Heather Parisi con Francesco Salvi e Vittorio Salvetti.\nLa sigla iniziale era \"Bakerman\" dei Laid Back.\nSquadre partecipanti e classifica finale.\nSquadra rosa.\nVoti: \nSquadra gialla.\nVoti: \nSquadra verde.\nVoti: \nSquadra arancio.\nVoti: \nSquadra blu.\nVoti: "}
{"id": "2496420", "revid": "1543377", "url": "https://it.wikipedia.org/wiki?curid=2496420", "title": "Etoricoxib", "text": "Letoricoxib \u00e8 una molecola appartenente alla classe dei farmaci antinfiammatori non steroidei (FANS), e pi\u00f9 specificamente alla famiglia degli inibitori selettivi della cox-2. Come farmaco viene utilizzato per la riduzione del dolore da osteoartrosi, artrite reumatoide, spondilite anchilosante e artrite gottosa acuta. In Italia \u00e8 venduto dalla societ\u00e0 farmaceutica Neopharmed Gentili con il nome commerciale di Algix, dalla societ\u00e0 Merck Sharp and Dohme con il nome di Arcoxia, dalla societ\u00e0 Abiogen Pharma con il nome commerciale di Exinef e infine dalla societ\u00e0 Addenda Pharma con il nome di Tauxib, nella forma farmaceutica di compresse rivestite per uso orale da 30\u00a0mg, 60\u00a0mg, 90\u00a0mg e 120\u00a0mg.\nFarmacodinamica.\nCome tutti gli altri \"coxib\", la molecola si caratterizza per la capacit\u00e0 di inibire in maniera selettiva l'isoforma 2 dell'enzima ciclossigenasi (COX-2). L'inibizione della COX-2 riduce la formazione di prostaglandine (PG) a partire dall'acido arachidonico. Tra le varie funzioni svolte dalle PG, va ricordato il loro ruolo nell'infiammazione. Etoricoxib inibisce la sintesi dei mediatori prostanoidi coinvolti nel dolore, nell'infiammazione e nella febbre, ma presenta un'azione decisamente meno marcata sull'attivit\u00e0 dell'isoforma 1 dell'enzima ciclossigenasi (COX-1). L'azione selettiva sull'isoforma COX-2 riduce la tossicit\u00e0 gastrointestinale del farmaco rispetto agli inibitori non selettivi, pertanto etoricoxib si associa a una pi\u00f9 bassa incidenza di sanguinamento gastrointestinale superiore.\nFarmacocinetica.\nDopo somministrazione per via orale etoricoxib viene ben assorbito dal tratto gastrointestinale. La biodisponibilit\u00e0 media \u00e8 quasi del 100%. Dopo singola somministrazione la concentrazione plasmatica massima (Cmax) \u00e8 pari a 3,6\u00a0mg/mL e viene raggiunta a circa 1 ora (Tmax) dall'assunzione.\nDopo assunzione con alimenti non si registrano alterazioni dell'entit\u00e0 dell'assorbimento anche se si assiste a una riduzione di quasi il 40% della Cmax e un aumento del Tmax di circa due ore. Verosimilmente queste variazioni clinicamente non hanno alcun significato.\nIl legame con le proteine plasmatiche \u00e8 di circa il 92%, principalmente con l'albumina. Negli studi condotti su animali (ratto e coniglio) etoricoxib attraversa la barriera placentare. Nel ratto attraversa anche la barriera ematoencefalica.\nEtoricoxib \u00e8 ampiamente metabolizzato dall'organismo umano a livello epatico, in particolare grazie al coinvolgimento dell'isoenzima CYP3A4 e in misura decisamente minore anche grazie a CYP2D6, CYP2C9, CYP1A2 e CYP2C19. Nell'uomo sono stati identificati 5 metaboliti, i quali risultano inattivi o mostrano solo una debole attivit\u00e0 come inibitori della COX-2.\nL'emivita della molecola si aggira intorno alle 20 ore.\nIn soggetti in buona salute fisica, la somministrazione di una singola dose endovenosa di etoricoxib viene eliminata prevalentemente tramite le urine (circa il 70%) e le feci (20%). La maggior parte del farmaco viene eliminato sotto forma di metaboliti, e meno del 2% \u00e8 stato escreto come farmaco immodificato.\nLa farmacocinetica nei pazienti anziani (oltre i 65 anni di et\u00e0) \u00e8 sovrapponibile a quella dei giovani e non differisce tra uomini e nelle donne. Nei pazienti con insufficienza renale da moderata a grave la farmacocinetica di una singola dose di etoricoxib non appare significativamente diversa da quella dei soggetti sani.\nLa sicurezza e l'efficacia della molecola nella popolazione pediatrica non \u00e8 stata oggetto di studio.\nUsi clinici.\nEtoricoxib \u00e8 indicato per il trattamento sintomatico di:\nEffetti collaterali e indesiderati.\nIn corso di trattamento con etoricoxib sono stati evidenziati effetti indesiderati a carico dell'apparato gastrointestinale, e fra questi dispepsia, pirosi gastrica, senso di fastidio epigastrico, nausea e vomito, dolore addominale, flatulenza, diarrea, esofagite, gastrite, ulcera gastroduodenale. Sono possibili anche effetti avversi di natura psichiatrica e coinvolgente il sistema nervoso, quali capogiro, cefalea, ansia, depressione, irrequietezza, e pi\u00f9 raramente allucinazioni e stato confusionale.\nIn alcuni soggetti sono stati segnalati rash ed eruzioni cutanee, necrolisi epidermica, incremento delle transaminasi epatiche (ALT e AST) e pi\u00f9 raramente ittero ed epatite.\nAlcuni studi clinici e metanalisi hanno evidenziato che i \"coxib\" mostravano un'aumentata incidenza di eventi avversi di natura cardiovascolare e cutanea rispetto al placebo (oppure hanno portato al ritiro dal mercato di alcune molecole, per esempio il rofecoxib nel settembre 2004 e il valdecoxib nell'aprile 2005) e stimolato un processo di revisione delle indicazioni terapeutiche per l'intera classe dei COX-2 inibitori e per i FANS non selettivi da parte della FDA e dell'EMEA, le autorit\u00e0 sanitarie rispettivamente degli Stati Uniti d'America e della Comunit\u00e0 Europea. La FDA ha concluso la sua revisione il 6 aprile 2005, mentre l'EMEA il successivo 27 giugno.\nNello studio MEDAL (Multinational Etoricoxib and Diclofenac Arthritis Long-term programme), uno studio avente come end point primario eventi cardiovascolari trombotici, fatali o non fatali, \u00e8 stato concluso che etoricoxib e diclofenac presentano il medesimo rischio cardiovascolare. L'entusiasmo per i risultati dello studio \u00e8 stato presto mitigato da considerazioni meno favorevoli. I critici di questo studio infatti sottolineano come fosse noto che diclofenac possiede una certa selettivit\u00e0 per la cox-2 e come precedenti studi avevano gi\u00e0 evidenziato una maggior frequenza di eventi cardiovascolari con l'utilizzo di questa molecola. Per tale motivo, a loro parere, sarebbe stato preferibile scegliere come farmaco di raffronto un FANS come ibuprofene o naprossene, e non diclofenac, noto per essere gravato da un livello relativamente elevato di effetti collaterali indesiderati in campo cardiovascolare.\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo oppure a uno qualsiasi degli eccipienti utilizzati nella formulazione farmaceutica. \u00c8 inoltre controindicato nei soggetti con ulcera peptica attiva o sanguinamento gastrointestinale in fase attiva, reazioni allergiche (ad esempio broncospasmo, rinite acuta, polipi nasali, edema angioneurotico, orticaria) a seguito di assunzione di aspirina o altri FANS, malattie infiammatorie croniche dell'intestino, insufficienza cardiaca congestizia grave. Anche la gravidanza e l'allattamento al seno, cos\u00ec come l'et\u00e0 inferiore ai 16 anni rappresentano delle controindicazioni.\nDosi terapeutiche.\nEtoricoxib pu\u00f2 essere assunto a stomaco pieno o vuoto, e in quest'ultimo caso l'effetto del medicinale risulta pi\u00f9 pronto e rapido.\nI dosaggi giornalieri raccomandati nell'adulto sono:\nIn considerazione dei possibili rischi cardiovascolari la durata del trattamento deve essere la pi\u00f9 breve possibile e si deve utilizzare il dosaggio giornaliero minimo che si dimostri efficace.\nAl dosaggio di 120\u00a0mg etoricoxib deve essere utilizzato esclusivamente nella fase acuta della sintomatologia (in genere per non pi\u00f9 di 8-10 giorni)."}
{"id": "2496424", "revid": "36426", "url": "https://it.wikipedia.org/wiki?curid=2496424", "title": "Madonna del cancelliere Nicolas Rolin", "text": ""}
{"id": "2496427", "revid": "767487", "url": "https://it.wikipedia.org/wiki?curid=2496427", "title": "Fernando Montiel", "text": "Soprannominato \"Cochulito\" \u00e8 stato anche campione WBO dei piuma e superpiuma."}
{"id": "2496431", "revid": "287204", "url": "https://it.wikipedia.org/wiki?curid=2496431", "title": "Alto Paran\u00e1 (Brasile)", "text": "Alto Paran\u00e1 \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed. Si trova 485\u00a0km a nord-ovest della capitale dello Stato Curitiba."}
{"id": "2496434", "revid": "33751", "url": "https://it.wikipedia.org/wiki?curid=2496434", "title": "Psichedelica", "text": ""}
{"id": "2496436", "revid": "287204", "url": "https://it.wikipedia.org/wiki?curid=2496436", "title": "Tamboara", "text": "Tamboara \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed. Si trova 503 km a nord-ovest della capitale dello Stato Curitiba."}
{"id": "2496439", "revid": "124688796", "url": "https://it.wikipedia.org/wiki?curid=2496439", "title": "Renzo Montagna", "text": "Fu capo della polizia della Repubblica Sociale Italiana.\nBiografia.\nMilitare di carriera partecipa alla Prima guerra mondiale con il grado di sottotenente e venendo decorato con due medaglie d'argento al valor militare. Si congeda nel 1920 con il grado di capitano di complemento e inizia l'attivit\u00e0 nei Fasci di Combattimento fondando il fascio di Santa Giuletta. Distintosi nell'attivit\u00e0 squadristica entra a far parte della Milizia Volontaria per la Sicurezza Nazionale dove compie una rapida carriera. Partecipa alla guerra d'Etiopia comandando un battaglione di Camicie Nere e conquistando l'Amba Alagi.\nTra il 1942 e il 1943 fu il comandante del Raggruppamento tattico CC.NN \"Montagna\" (composta dalla 2\u00aa legione da montagna \"Alpina\" e diversi battaglioni), che da lui prese il nome durante le operazioni della primavera 1942. In seguito il raggruppamento assunse il nome di Raggruppamento C.NN \"XXI Aprile\". In seguito col suo reparto prese sede a Lubiana e rientr\u00f2 in Italia poco prima del 25 luglio 1943.\nArrestato dal governo Badoglio fu liberato dai tedeschi dopo l'armistizio dell'8 settembre 1943. Presi accordi con i tedeschi immediatamente si attiv\u00f2 per ricostituire la Milizia Volontaria per la Sicurezza Nazionale e il 17 settembre ne occup\u00f2 il Comando generale in viale Romania che era stato abbandonato. In qualit\u00e0 di ufficiale pi\u00f9 alto in grado presente a Roma subentr\u00f2 a Italo Romegialli come Comandante Generale provvisorio della MVSN. Recuperati alcuni carri armati M13 o carri leggeri L Montagna li dispose a protezione degli obiettivi pi\u00f9 sensibili come la caserma Mussolini e la sede del neocostituito Partito Fascista Repubblicano a palazzo Wedekind di cui resse anche la federazione provinciale fino all'arrivo di Alessandro Pavolini il 18 settembre.\nDopo il passaggio di consegne con Pavolini nei giorni seguenti Montagna si dedic\u00f2 completamente alla MVSN nell'ambito della RSI. Secondo Montagna l'esercito della RSI sarebbe dovuto nascere come estensione della MVSN, l'unica forza armata che dopo l'armistizio non si era sciolta e aveva mantenuto fede all'alleanza con i tedeschi. Invece sempre secondo Montagna la vecchia Milizia era confluita completamente nella Guardia Nazionale Repubblicana insieme ai carabinieri e alla PAI perdendo il carattere militare per quello \"essenzialmente di polizia\".\nL'11 novembre 1943 assunse la guida del 208\u00ba Comando Militare Regionale Macerata fino all'evacuazione della regione.\nNel 1944 fu nominato giudice nel processo di Verona contro i membri del Gran Consiglio che avevano votato l'ordine del giorno Grandi che aveva segnato la caduta del governo Mussolini il 25 luglio 1943. Alcuni dei giudici si batterono affinch\u00e9 gli imputati non fossero condannati a morte e Montagna si batt\u00e9 in particolare per salvare Emilio De Bono ma inutilmente quando si scontr\u00f2 con Enrico Vezzalini.\nAll'alba del 9 luglio, mentre passava la notte nella sua villa di Monteceresino dove aveva saltuaria residenza, per una licenza di convalescenza, Montagna fu soggetto ad un tentativo di sequestro da parte dei partigiani. L'attacco fu respinto dalla sua \"ordinanza\" e dal generale stesso che si era unito ai difensori. I partigiani ebbero un caduto.\nNell'ottobre 1944 fu nominato comandante della polizia della Repubblica Sociale Italiana, carica che mantiene fino alla fine della guerra. Resosi latitante il 29 maggio 1947 Montagna fu amnistiato dalla corte d'Assise di Como. Dopo la guerra si ritira a vita privata e muore a Voghera il 6 luglio 1978."}
{"id": "2496442", "revid": "287204", "url": "https://it.wikipedia.org/wiki?curid=2496442", "title": "Amapor\u00e3", "text": "Amapor\u00e3 \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed. Si trova 534 km a nord-ovest della capitale dello Stato, ovvero Curitiba."}
{"id": "2496445", "revid": "287204", "url": "https://it.wikipedia.org/wiki?curid=2496445", "title": "Mirador (Paran\u00e1)", "text": "Mirador \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed."}
{"id": "2496447", "revid": "339392", "url": "https://it.wikipedia.org/wiki?curid=2496447", "title": "Lato b", "text": ""}
{"id": "2496453", "revid": "287204", "url": "https://it.wikipedia.org/wiki?curid=2496453", "title": "Guaira\u00e7\u00e1", "text": "Guaira\u00e7\u00e1 \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed."}
{"id": "2496455", "revid": "729019", "url": "https://it.wikipedia.org/wiki?curid=2496455", "title": "Finocchio (metropolitana di Roma)", "text": "Finocchio \u00e8 una fermata della Linea C della metropolitana di Roma. La stazione nasce come fermata della linea ferroviaria Roma-Fiuggi-Frosinone. Si trova nella borgata Finocchio, all'incrocio tra via di Rocca Cencia e piazza Serrule.\nStoria.\nLa stazione fu chiusa il 7 luglio 2008 a causa dei lavori di trasformazione necessari per l'inclusione del tratto terminale della Roma-Pantano nella linea C.\nL'apertura \u00e8 avvenuta il 9 novembre 2014.\nServizi.\nLa stazione dispone di:"}
{"id": "2496457", "revid": "1318789", "url": "https://it.wikipedia.org/wiki?curid=2496457", "title": "Sabina Stilo", "text": "Biografia.\nUltima di tre figli, padre calabrese e madre veneta, sin da piccola studia da mezzo soprano, e si dedica anche alla danza classica. Dal 2009 \u00e8 giornalista pubblicista, iscritta all'Ordine dei Giornalisti del Lazio.\nDiventa nota verso la fine degli anni ottanta, esordendo in televisione nel 1988 con il programma televisivo \"Serata d'onore\", condotto da Pippo Baudo.\nL'anno successivo ha partecipato al programma comico di seconda serata di Italia 1 \"Televiggi\u00f9\", per il quale ha cantato anche la sigla finale \"Uomini\", e nell'autunno dello stesso anno ha fatto parte del cast della trasmissione comica \"Emilio\".\nNell'estate del 1990 \u00e8 stata protagonista su Canale 5 della seconda edizione di \"Bellezze al bagno\", versione Mediaset di \"Giochi senza frontiere\", al fianco di Marco Columbro.\nNel 1991 ha condotto la versione invernale del variet\u00e0, \"Bellezze sulla neve\", sempre su Canale 5 e, ancora affiancata da Columbro, insieme a Francesco Salvi e Paolo Bonolis, ha fatto parte dello spettacolo di capodanno dal titolo \"Evviva l'allegria\".\nIl 13 marzo 1992 ha condotto la puntata zero del celebre variet\u00e0 Mediaset \"La sai l'ultima?\". Nel frattempo ha partecipato al lancio di Telecinco in Spagna e, nel 1992, ha condotto \"Il grande circo di Retequattro\", per il quale incider\u00e0 anche la sigla \"Canta con me\".\nDopo questa conduzione, ha partecipato allo spettacolo teatrale \"Uomini targati Eva\" ed ha preso parte come attrice alla fiction \"La dottoressa Gi\u00f2 2\". Nel 1995 \u00e8 ritornata in Italia dopo un'intensa parentesi professionale in Spagna ed in Cile, partecipando allo spettacolo \"Scanzonatissimo Gran Casin\u00f2\", dove interpreta vari ruoli comici. Nel 1996 ha partecipato al variet\u00e0 televisivo \"Mille lire al mese\", condotto da Pippo Baudo e Giancarlo Magalli, dal Teatro delle Vittorie.\nNel 2004 \u00e8 stata una delle giornaliste del canale tematico Rai Utile. Nel 2010 ha condotto la rubrica sportiva \"Formula S\" su Rai Sport 1. Da settembre 2017 conduce \"Questioni di Stilo\", un programma di interviste a personaggi del mondo della cultura, della moda e dello spettacolo, trasmesso dal canale radiofonico Rai Radio Live. Dal 2019 conduce anche \"Ricordi di Stilo\" su Rai Radio Tutta Italiana Da marzo 2021 conduce anche \"Le Casellanti\" su Rai Isoradio\nVita privata.\nSabina vive a Roma con Massimiliano Maselli, suo marito e padre delle sue due figlie.\nLa figlia Alice Maselli interpreta Agnese nei film \"Come un gatto in tangenziale\" e \"Come un gatto in tangenziale - Ritorno a Coccia di Morto\"."}
{"id": "2496459", "revid": "767487", "url": "https://it.wikipedia.org/wiki?curid=2496459", "title": "Taking the Lead", "text": "Taking the Lead \u00e8 l'album di debutto da solista del chitarrista dei Sonata Arctica, Elias Viljanen, pubblicato nel 2002 dall'etichetta discografica Lion Music."}
{"id": "2496460", "revid": "131358", "url": "https://it.wikipedia.org/wiki?curid=2496460", "title": "Augustine Okocha", "text": ""}
{"id": "2496463", "revid": "287204", "url": "https://it.wikipedia.org/wiki?curid=2496463", "title": "Nova Alian\u00e7a do Iva\u00ed", "text": "Nova Alian\u00e7a do Iva\u00ed \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed. Si trova 524 km a nord-ovest della capitale dello Stato Curitiba."}
{"id": "2496464", "revid": "767487", "url": "https://it.wikipedia.org/wiki?curid=2496464", "title": "The Leadstar", "text": "The Leadstar \u00e8 il secondo album da solista del chitarrista dei Sonata Arctica, Elias Viljanen, pubblicato nel 2005 dall'etichetta discografica Lion Music."}
{"id": "2496465", "revid": "355597", "url": "https://it.wikipedia.org/wiki?curid=2496465", "title": "Kildare County F.C.", "text": ""}
{"id": "2496466", "revid": "767487", "url": "https://it.wikipedia.org/wiki?curid=2496466", "title": "Kildare County Football Club", "text": "Il Kildare County Football Club (in irlandese: \"Cumann Peile Chontae Chill Dara\") \u00e8 una societ\u00e0 calcistica con sede a Newbridge, in Irlanda.\nGioca le partite casalinghe al Station Road e attualmente milita in FAI First Division, la seconda divisione del calcio irlandese."}
{"id": "2496467", "revid": "287204", "url": "https://it.wikipedia.org/wiki?curid=2496467", "title": "Santo Ant\u00f4nio do Caiu\u00e1", "text": "Santo Ant\u00f4nio do Caiu\u00e1 \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed."}
{"id": "2496470", "revid": "287204", "url": "https://it.wikipedia.org/wiki?curid=2496470", "title": "Borderline (album)", "text": ""}
{"id": "2496473", "revid": "287204", "url": "https://it.wikipedia.org/wiki?curid=2496473", "title": "S\u00e3o Jo\u00e3o do Caiu\u00e1", "text": "S\u00e3o Jo\u00e3o do Caiu\u00e1 \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed. Si trova 580 km a nord-ovest della capitale dello Stato Curitiba."}
{"id": "2496474", "revid": "287204", "url": "https://it.wikipedia.org/wiki?curid=2496474", "title": "Borderline (singolo)", "text": ""}
{"id": "2496477", "revid": "131358", "url": "https://it.wikipedia.org/wiki?curid=2496477", "title": "Legia Varsavia", "text": ""}
{"id": "2496478", "revid": "287204", "url": "https://it.wikipedia.org/wiki?curid=2496478", "title": "Terra Rica", "text": "Terra Rica \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed. Si trova 556 km a nord-ovest della capitale dello Stato Curitiba."}
{"id": "2496480", "revid": "1318658", "url": "https://it.wikipedia.org/wiki?curid=2496480", "title": "Madonna del canonico van der Paele", "text": "La Madonna del canonico van der Paele \u00e8 un dipinto olio su tavola (122,1\u00d7157,8\u00a0cm) di Jan van Eyck, datata 1436 e conservata nel Museo Groeninge a Bruges.\nDopo il \"polittico di Gand\" \u00e8 l'opera pi\u00f9 grande conosciuta di Van Eyck, il maestro fondatore della scuola fiamminga. Alcuni la indicano come l'esempio pi\u00f9 antico di Sacra conversazione, primato che altri invece attribuiscono a opere italiane, come la Pala di Annalena di Beato Angelico (di datazione per\u00f2 controversa).\nStoria.\nL'opera \u00e8 firmata e datata con una lunga iscrizione: \" (Joris van der Paele, canonico di questa chiesa, incaric\u00f2 di questa opera il pittore Johannes van Eyck e fond\u00f2 due cappelle nel lato del coro nel 1436. Terminato nel 1436).\nLa datazione \u00e8 confermata anche da documenti storici, che confermano il ruolo di van der Paele in quegli anni e che l'opera fosse destinata a decorare l'altare che avrebbe ospitato il suo sarcofago.\nDescrizione e stile.\nLa Vergine \u00e8 assisa in un trono col bambino sulle ginocchia che le porge o prende un mazzolino di fiori bianchi e rossi, simbolo della purezza della Vergine e preannuncio del sangue della Passione; inoltre tiene un pappagallo, simbolo di purezza e innocenza. Il trono \u00e8 posto sopra alcuni gradini coperti da un prezioso tappeto turco ed \u00e8 decorato da alcune sculture dell'uccisione di Caino e di Sansone che smascella il leone, richiamo all'Antico Testamento ed alla dannazione dell'umanit\u00e0 che viene riscattata dal sacrificio di Cristo. I motivi geometrici del tappeto enfatizzano la profondit\u00e0 prospettica del dipinto.\nLa scena \u00e8 ambientata in un coro di una chiesa, del quale si vede bene il deambulatorio separato da colonne in marmi preziosi con capitelli istoriati. Lo stile dell'architettura non \u00e8 contemporaneo, anzi si rif\u00e0 al romanico, come in altre opere dell'artista, perch\u00e9 desidera rievocare un ambiente antico e senza tempo, come un tempio ebraico. Il manto della Vergine \u00e8 pesante e ricco di increspature ben definite dalla luce, e d\u00e0 l'impressione di proiettarsi, tramite gli stessi colori del tappeto, verso lo spettatore. La stessa linea dell'orizzonte alta, lo sfondo interrotto in maniera apparentemente casuale e la disposizione avvolgente dei santi ha l'effetto di trascinare lo spettatore dentro la rappresentazione, piuttosto che lasciarlo passivamente fuori come nelle opere del Rinascimento italiano.\nL'importanza che le vesti rivestono nell'opera pu\u00f2 anche adombrare un richiamo alla principale fonte di ricchezza di Bruges, cio\u00e8 il commercio dei tessuti di lusso.\nLa luce, che indaga i minimi particolari, arriva da pi\u00f9 fonti, come le finestre sullo sfondo e soprattutto dal davanti, illuminando i personaggi principali a beneficio dello spettatore. Gli effetti dei vividi rilessi sui materiali preziosi sarebbero stati impensabili senza l'ausilio della tecnica della pittura a olio.\nA sinistra si trova san Donaziano, titolare della chiesa, abbigliato con casula in broccato con ricami in oro che formano figure. Con la mano sinistra regge una croce astile decorata con cristalli di rocca che sovrasta un reliquiario gotico che contiene un pezzo della Santa croce, una reliquia conservata a Bruges. Con la mano destra sorregge la ruota con le cinque candele, il suo attributo iconografico. Secondo la tradizione, infatti, il santo fu annegato in un fiume e i fedeli riuscirono a rinvenirne il corpo gettando nelle acque un cerchio di legno su cui erano accesi cinque ceri. Non a caso \u00e8 invocato contro le inondazioni e i pericoli derivanti dalle acque.\nA destra della Vergine invece si trova san Giorgio, con l'armatura, patrono del canonico che si trova inginocchiato accanto a lui, mentre fa un gesto di presentazione alla Vergine e si toglie l'elmo in segno di deferenza (un gesto che venne copiato nell'ex voto di Carlo il Temerario nel Tesoro di Liegi, 1467).\nIl ritratto del canonico, caratterizzato da un estremo realismo, non ha esempi paragonabili nella ritrattistica europea del primo Quattrocento. \u00c8 al tempo stesso fortemente individuale, psicologico e simbolico, grazie agli strumenti che tiene in mano, che certificano la sua posizione, come gli occhiali e il libro da erudito. A differenza delle figure sacre, come di consueto, la sua persona \u00e8 ritratta con notevole realismo, grazie alle fini velature della pittura a olio, con cui il pittore pot\u00e9 raffigurare i pi\u00f9 minuti dettagli dell'epidermide.\nAnalogamente al ritratto dei coniugi Arnolfini anche nella pala bruggese Van Eyck ha inserito nel dipinto un proprio autoritratto mimetico sulla superficie riflettente dello scudo di san Giorgio, mentre sull'elmo di San Giorgio si riflette pi\u00f9 volte la figura di San Donaziano."}
{"id": "2496487", "revid": "121563156", "url": "https://it.wikipedia.org/wiki?curid=2496487", "title": "Queso de Cabrales", "text": "Il queso de Cabrales \u00e8 un formaggio a pasta erborinata molle che viene elaborato nelle Asturie in Spagna, a partire da latte di mucca, capra e pecora. \u00c8 caratteristico del comune di Cabrales e di alcune localit\u00e0 di Pe\u00f1amellera Alta.\nElaborazione.\nSi usa il latte di due mungiture, quello della mattina e quello della sera. Quando acquisisce la temperatura adeguata si aggiunge il caglio, che pu\u00f2 essere ottenuto tanto in modo artigianale come a partire da preparati industriali. Non si usa una grande quantit\u00e0 di caglio, in modo che la fine del processo avvenga lentamente e il latte viene mantenuto nella cucina in modo che venga conservato ad una temperatura tiepida. La mattina successiva, quando la cagliata si \u00e8 formata, si rompe con un cucchiaio e si lascia riposare per alcune ore, per levarle il siero pi\u00f9 tardi. La pasta risultante viene passata a degli stampi cilindrici senza essere pressata. Questi stampi si riempiono oltre la loro capacit\u00e0, coronandoli con un cono di cagliata. Vengono poi mantenuti su tavole di legno nella cucina per alcuni giorni, di modo che il calore aiuti a seccare la cagliata. Una volta estratti dallo stampo, si sala il formaggio da un lato e passati alcuni giorni dall'altro lato.\nIl processo di maturazione viene portato a termine nelle grotte naturali esistenti nei Picos de Europa. \nIn queste grotte, l'umidit\u00e0 relativa \u00e8 del 90% e la temperatura oscilla tra gli 8 e i 12\u00a0\u00b0C. In queste condizioni si sviluppano nel formaggio muffe del tipo penicillium (naturalmente presente nell'ambiente), che gli conferiscono le tipiche zone e venature dal colore blu-verde. Questo processo \u00e8 solito durare tra i due e i quattro mesi, durante i quali l'artigiano cambia la posizione delle forme con l'obiettivo di condire ciascuna faccia. Durante questo tempo i formaggi vengono coperti con foglie di acero umide (per ragioni di igiene questa pratica \u00e8 stata abbandonata). Il prodotto finale raggiunge un peso che va dai due ai cinque chili.\nCaratteristiche.\nIl formaggio presenta una crosta appena accennata, che presenta una superficie di forma untuosa e molle simile a quella dell'interno. Quando \u00e8 maturo ha un colore verde-bluastro e la massa \u00e8 cremosa, con un forte odore. Il formaggio sar\u00e0 pi\u00f9 o meno giallo quanto maggiore \u00e8 la quantit\u00e0 di latte di vacca utilizzata, sebbene in generale presenta un tono pi\u00f9 tendente al bianco.\nDal 1981 i produttori di questo formaggio sottostanno al \u201cReglamento de la Denominaci\u00f3n de Origen del Queso Cabrales\u201d, e si devono adattare ad alcune norme quali usare solo latte autoctono o seguire tecniche artigianali nella produzione.\nL'ultima domenica di agosto si celebra ad Arenas de Cabrales il Concorso del queso Cabrales."}
{"id": "2496490", "revid": "767487", "url": "https://it.wikipedia.org/wiki?curid=2496490", "title": "Fire-Hearted", "text": "Fire-Hearted \u00e8 il terzo album da solista del chitarrista dei Sonata Arctica, Elias Viljanen, pubblicato nel giugno del 2009 dall'etichetta discografica Spinefarm.\nL'album contiene due canzoni cantate da Marco Hietala (Nightwish, Tarot, Northern Kings) e da Tony Kakko (Sonata Arctica, Northern Kings).\nI contributi strumentali sono di Jari Kainulainen (Evergrey, Ex-Stratovarius) al basso, Henrik Klingenberg (Sonata Arctica) alle tastiere e Mikko Sir\u00e9n (Apocalyptica) alla batteria.\nTracce.\nTutte canzoni scritte da Elias Viljanen tranne dove scritto."}
{"id": "2496491", "revid": "827882", "url": "https://it.wikipedia.org/wiki?curid=2496491", "title": "Maurice Pal\u00e9ologue", "text": "Fu stretto collaboratore del Ministro degli Esteri francese Th\u00e9ophile Delcass\u00e9 con il quale affront\u00f2 la delicata Crisi di Tangeri. Allo scoppio della Prima guerra mondiale ebbe l'incarico di ambasciatore a San Pietroburgo.\nLe origini e gli inizi.\nMaurice Pal\u00e9ologue era figlio di Alexandru Paleologu, un rivoluzionario rumeno originario della Valacchia, fuggito in Francia dopo aver attentato alla vita del principe Gheorghe Bibescu durante la rivoluzione della Valacchia del 1848. Alexandru Paleologu era uno dei tre figli illegittimi di Elisabeta V\u0103c\u0103rescu, appartenente ad una delle pi\u00f9 antiche famiglie di Boiardi di Valacchia e Moldavia; egli ed i suoi fratelli furono in seguito adottati da Zoe V\u0103c\u0103rescu, madre di Elisabeta, la quale diede ai bambini il suo cognome da nubile, \"Paleologu\", una famiglia fanariota. Il nome divenne \"Pal\u00e9ologue\" secondo la grafia in lingua francese; tuttavia la relazione della famiglia con i Paleologi bizantini \u00e8 dubbia, anche se uno degli antenati di Alexandru dichiar\u00f2 questo legame alla fine del XVII secolo.\nDopo la laurea in giurisprudenza, Maurice Pal\u00e9ologue ottenne nel 1880 un incarico presso il Ministero degli Esteri Francese, divenne in seguito segretario di ambasciata a Tangeri, nel Protettorato Francese del Marocco, quindi pass\u00f2 a Pechino in Cina (Dinastia Qing), e poi in Italia. Divenne ministro plenipotenziario nel 1901.\nLa missione a Berlino durante la crisi di Tangeri.\nQuando nel 1905 la Francia tent\u00f2 di fare del Marocco un suo protettorato, la Germania si oppose fermamente per la storica rivalit\u00e0 che divideva le due nazioni. Pertanto il Ministro degli Esteri francese Th\u00e9ophile Delcass\u00e9, fermo sostenitore dell'iniziativa in Marocco, invi\u00f2 Pal\u00e9ologue a Berlino per sondare il reale pericolo di un'invasione.\nPal\u00e9ologue arriv\u00f2 nella capitale tedesca il 23 aprile 1905 dove fu accolto concitatamente dall'ambasciatore Paul Bihourd, che gli prospett\u00f2 la guerra con la Germania nel caso la Francia avesse continuato a seguire la linea di Delcass\u00e9.\nNei giorni seguenti l'idea che si form\u00f2 Pal\u00e9ologue, ascoltando varie fonti, fu che la Germania non voleva la guerra, ma che non avrebbe esitato a farla per salvaguardare i suoi diritti sul Marocco. \nUn informatore segreto, assicur\u00f2 inoltre Pal\u00e9ologue che l'\"eminenza grigia\" del governo tedesco, il consigliere Holstein, era pi\u00f9 influente e pi\u00f9 francofobo che mai.\nA Pal\u00e9ologue in quei giorni vennero anche in mente le rivelazioni di un informatore , che rendevano probabile l'esistenza di un progetto d'attacco tedesco alla Francia: si trattava del piano Schlieffen che, con qualche variante introdotta dal maresciallo von Moltke, fu effettivamente attuato dall'esercito tedesco nel 1914.\nTornato a Parigi il 26 aprile, Pal\u00e9ologue dichiar\u00f2 a Delcass\u00e9 che se non avesse fatto marcia indietro sarebbe stata la guerra.\nIl Ministro degli Esteri non si arrese ma di fronte al pericolo di un'invasione tedesca fu costretto a dimettersi dal Presidente del Consiglio Rouvier che, poi, and\u00f2 incontro alle richieste della Germania.\nDopo Delcass\u00e9.\nPal\u00e9ologue rappresent\u00f2 la Francia prima in Bulgaria (1907-1912) e poi nell'Impero Russo (1914), quindi ottenne l'incarico di segretario generale del Ministero degli Esteri durante il governo di Alexandre Millerand (1920).\nAl di l\u00e0 della carriera diplomatica, Pal\u00e9ologue si dedic\u00f2 alla scrittura pubblicando saggi, romanzi ed articoli per la \"Revue des deux mondes\", per la sua attivit\u00e0 culturale fu eletto membro dell'Acad\u00e9mie fran\u00e7aise nel 1928.\nAttivo anche come storico egli scrisse numerosi lavori sulla storia della Russia alla vigilia della prima guerra mondiale, fra cui un ritratto dell'ultima zarina Alessandra Feodorovna - Pal\u00e9ologue era stato presente ad alcuni incontri fra l'imperatrice e Grigorij Rasputin.\nMaurice Pal\u00e9ologue fu chiamato a testimoniare durante lo svolgimento dell'Affare Dreyfus e lasci\u00f2 importanti note sull'argomento. Mor\u00ec a Parigi nel 1944, pochi mesi dopo la liberazione della citt\u00e0 durante la seconda guerra mondiale."}
{"id": "2496515", "revid": "59975", "url": "https://it.wikipedia.org/wiki?curid=2496515", "title": "Teen-pop", "text": ""}
{"id": "2496519", "revid": "228587", "url": "https://it.wikipedia.org/wiki?curid=2496519", "title": "Mitchie Torres", "text": ""}
{"id": "2496521", "revid": "729019", "url": "https://it.wikipedia.org/wiki?curid=2496521", "title": "Forte Carpenedo", "text": "Il Forte Vallon, comunemente noto come Forte Carpenedo \u00e8 una fortezza ottocentesca ed ex-caserma dell'Esercito Italiano situata nella terraferma nei pressi di Carpenedo, nel comune di Venezia. \nConcepito come parte del campo trincerato di Mestre e del pi\u00f9 ampio sistema difensivo della laguna, il forte, compreso in parte nell'area planiziale (codice area 034) pregiata per le caratteristiche ambientali e classificata come sito di interesse comunitario - Bosco di Carpenedo; oggi ha funzione didattico-museale ed ospita numerose iniziative a carattere culturale e sociale.\nStoria della costruzione.\nForte Carpenedo \u00e8 una costruzione militare con un impianto planimetrico poligonale, sugli schemi dell'architetto e ingegnere austriaco Andreas Tunkler (1820-1873).\nForte Carpenedo costituisce, assieme ai gemelli Forte Gazzera e Forte Tron, il nucleo originario del Campo Trincerato di Mestre: \nla collocazione di ciascun forte rispetto al pi\u00f9 importante Forte Marghera \u00e8 di tipo a raggiera e la distanza tra ciascun forte era in funzione dalla gittata dei cannoni in uso all'epoca, onde formare un sistema difficilmente espugnabile a difesa della citt\u00e0 lagunare, del suo porto e del suo arsenale, contro eventuali attacchi provenienti dalla terraferma.\nLa disposizione di Forte Carpenedo, con orientamento verso Nord, \u00e8 orientato secondo la direttrice di una delle principali vie di accesso dalla terraferma a Venezia, quella di Treviso.\nIl progetto del forte venne proposto a Roma nel 1883 ed approvato il 13 giugno dello stesso anno; dopo una sospensione del progetto, durata circa 3 anni (in cui vennero rivisitati sia il piano della costruzione sia quello dei costi) e dopo l'apporto di piccole migliorie al progetto, il 21 agosto 1886 venne definitivamente disposto l'appalto per la costruzione.\nL'esecuzione del complesso risale al 1887-1892, con circa mezzo secolo di ritardo rispetto ad altri forti analoghi in Europa. Concepito per resistere ad attacchi con proiettili di tipo impattivo, il forte si rivel\u00f2 ben presto, con l'avvento dei proiettili esplosivi e con l'introduzione della canna rigata, obsoleto; fu quindi destinato in tempi successivi a funzioni diverse, tra cui fattoria, polveriera, deposito.\nDefinitivamente abbandonato dai militari a partire dalla prima met\u00e0 degli anni '80, Forte Carpenedo \u00e8 stato aperto al pubblico, con sempre maggiore regolarit\u00e0, dalla met\u00e0 degli anni '90.\nDescrizione.\nIl Forte, concepito per un naturale mimetismo nel paesaggio circostante (una collinetta, oggi alberata, difficilmente percepibile all'occhio di un osservatore) \u00e8 circondato da un fossato largo fino a circa 40 metri, originariamente profondo fino a 6 metri, alimentato da una sorgente di falda che sgorga all'interno. un sistema di fossi permette di regolare il livello dell'acqua del fossato.\nUn ponte (originariamente levatoio) a struttura metallica con tavolato in legno su piloni in pietra consente l'accesso al Forte, attraverso un imponente portale in pietra d'Istria di gusto neoclassico.\nLa struttura del forte consta di tre traversoni: \"di difesa\", \"centrale\" e \"d'attacco\". Il traversone di difesa, \u00e8 costituito dalla parte pi\u00f9 esterna del Forte, attorno all'entrata che anticamente disponeva di un ponte levatoio, i cui argani erano collocati nell'ingresso (\"volta alla prova\") retrostante il portale neoclassico. Traccia del ponte levatoio \u00e8 visibile nelle indicazioni \"alzare\" ed \"abbassare\" tuttora leggibili nella \"volta alla prova\". Nel traversone centrale, di costruzione pi\u00f9 recente, \u00e8 situata la logistica del forte: il Comando, le sale di servizio, l'infermeria, la sartoria, gli uffici, la fureria. Il traversone d'attacco, \u00e8 quello posteriore agli altri due ed, insieme a quello di difesa, circonda il traversone centrale."}
{"id": "2496530", "revid": "6923", "url": "https://it.wikipedia.org/wiki?curid=2496530", "title": "Bevilacqua (Veneto)", "text": "Bevilacqua (\"Bevil\u00e0cua\" o \"Bevil\u00e0qua\" in veneto) \u00e8 un comune italiano di abitanti della provincia di Verona in Veneto.\nGeografia fisica.\nBevilacqua dista circa 52 chilometri a sud-est dal capoluogo di provincia, Verona, rispetto al quale \u00e8 situato in posizione sud-est. Altre cittadine di riferimento per il comune sono Minerbe (che dista ), Montagnana () e Legnago (). Sorge lungo la SR 10, sul confine con la provincia di Padova dalla quale \u00e8 separato per un lungo tratto, dal corso del fiume Fratta. Il territorio comunale si presenta come una striscia di terra mediamente lunga e larga e su di essa sorgono i due maggiori centri abitati: il Capoluogo e la frazione Marega.\nIl comune \u00e8 servito dalla ferrovia Monselice-Mantova.\nEtimologia.\nStemma.\nLo stemma comunale richiama l'origine e le vicissitudini che hanno caratterizzato il paese di Bevilacqua, in particolare due simboli fondamentali, l'ala ed il castello: la prima, segno del luogo d'origine della famiglia Bevilacqua (Ala (Trento)); il secondo, simbolo del dominio della nobile famiglia sul territorio, la quale al comune, ha lasciato anche il proprio nome.\nStoria.\nNell'antichit\u00e0, fino al 600 d. C., il comune di Bevilacqua era attraversato dal fiume Adige, che passava per i comuni di Montagnana, Casale di Scodosia e Borgo Veneto (provincia di Padova). Non era arginato come oggi, quindi era spesso soggetto di rotte devastatrici, che distruggevano economicamente e fisicamente il territorio impedendone un progressivo sviluppo economico e sociale.\nIntorno all'attuale via Del Donatore, su un antico dosso sabbioso, sono stati rinvenuti resti dei Veneti Antichi (Paleoveneti) V secolo a.C. Si tratta di resti di tombe formate da vasi di terracotta contenenti le ceneri del defunto bruciato l\u00ec vicino. Molti vasi funerari sono andati rovinati o dispersi durante i lavori di scavo per la costruzione della strada e delle case.\nNel territorio sono stati trovati anche resti di epoca romana: una lapide funeraria \u00e8 murata sul campanile di Marega, una, rinvenuta a Santa Lucia, si trova al museo Fioroni di Legnago.\nIl pi\u00f9 antico edificio di Bevilacqua \u00e8 la Chiesetta di San Pierin in Cantalovo, ora detta di San Pietro di Tillida, risalente a\nprima dell'anno mille. Era al margine del Bosco della Stopazzola che toccava Porto di Legnago, Nichesola, Terrazzo, Marega.\nDurante il dominio degli Scaligeri, verso il 1336, Guglielmo I Bevilacqua, luogotenente a Padova di Cangrande della Scala, per i servizi prestati alla famiglia degli Scaligeri, fu autorizzato a gettare le fondamenta di un castello oggi noto come Castello di Bevilacqua dal cognome della sua famiglia. Esso \u00e8 situato sulla sponda occidentale del fiume Rabiosa (attualmente Fratta), che separa il territorio veronese da quello padovano.\nLa realizzazione fu portata avanti dal figlio Francesco, al quale il 16 dicembre 1336 fu conferita da Alberto e Mastino della Scala ampia e piena giurisdizione sul castello stesso e sul territorio circostante, con diritti di caccia, pesca ed esenzione di tasse.\nBevilacqua \u00e8 terra di confine, e per questo suo essere, \u00e8 stata teatro di scontri e vicende nei secoli, tra gli Scaligeri veronesi, i Carraresi padovani e gli Estensi di Ferrara.\nMonumenti e luoghi d'interesse.\nVille e palazzi.\nAntica stazione di posta di Bevilacqua - XV secolo.\nFino a poco tempo fa era adibito ad esercizio pubblico. Ora \u00e8 in uno stato di semiabbandono. Sorto nella met\u00e0 del Quattrocento come edificio comunque annesso al castello dei Bevilacqua, esercitava la funzione di osteria e luogo per il riposo dei cavalli. La facciata dell'edificio \u00e8 dotata di sei grandi archi e sei finestre a volta ed \u00e8 sovrastata da due imponenti camini sul tetto. Anche in ogni lato \u00e8 presente un arco che immette nel porticato dell'edificio. Sul lato che guarda ad est \u00e8 visibile ci\u00f2 che resta di un'antica meridiana. Altri elementi rilevanti sono i soffitti in legno, un prezioso camino e resti di mura merlate nella parte posteriore.\nVilla Bevilacqua - XVI secolo.\nL'edificio \u00e8 situato di fronte all'imponente castello nelle immediate vicinanze del fiume Fratta che segna il confine con la provincia di Padova, un tempo territorio dei Carraresi. Un tempo questa era la residenza estiva della famiglia dei \"Bevilacqua\" di Santa Anastasia. L'antica villa \u00e8 stata quasi completamente distrutta dai bombardamenti aerei dell'aprile del 1945. L'attuale villa \u00e8 stata ricostruita nel primo dopoguerra e a Sud ha ancora l'ampio parco con le fontane.\nFortificazioni.\nCastello di Bevilacqua.\nIl castello di Bevilacqua fu eretto nel 1336 da Guglielmo I Bevilacqua e successivamente completato dal figlio Francesco. Circondato da un ampio fossato e da tre ordini di mura fortificate, collegate con un ponte levatoio, il castello aveva sia funzione difensiva che di rappresentanza. Nel corso dei secoli fu notevolmente danneggiato, a causa delle innumerevoli guerre contro la Repubblica di Venezia, che se ne era impossessata. A partire presumibilmente dal 1532 Gianfrancesco Bevilacqua commission\u00f2 a Michele Sanmicheli il completo riammodernamento dell'edificio medievale, che venne cos\u00ec trasformato in villa e dotato di nuovi e pi\u00f9 comodi interni. Nel 1756 Gaetano Ippolito Bevilacqua riprese i lavori restaurando gran parte dell'interno del castello, che per\u00f2 venne nel 1848 dato alle fiamme dalle truppe austriache. Per questo fu nuovamente rimesso a nuovo, nel 1860, da Felicita Bevilacqua e dal consorte, Giuseppe La Masa, che conferirono all'intero complesso un'immagine neogotica in accordo con il gusto romantico del tempo.\nFelicita Bevilacqua fu l'ultima discendente della famiglia Bevilacqua dei Santi Apostoli o del Castello.\nEconomia.\nL'economia di Bevilacqua \u00e8 principalmente di tipo agricolo.\nInfrastrutture e trasporti.\nStrade.\nIl comune di Bevilacqua \u00e8 attraversato dalle seguenti arterie stradali:\nDa molti anni \u00e8 in progetto la strada variante alla SR10 la quale correr\u00e0 parallela all'esistente, qualche centinaio di metri pi\u00f9 a sud, e permetter\u00e0 di sgravare dal traffico l'abitato del capoluogo comunale bevilacquese.\nFerrovie.\nIl paese \u00e8 attraversato dalla Ferrovia Mantova-Monselice ed \u00e8 servito dalla Stazione di Bevilacqua.\nPiste ciclabili.\nEsiste una pista ciclabile che conduce, non raggiungendolo (mancano ancora 2\u00a0km) verso nord, l'abitato di S. Zenone di Minerbe.\nAmministrazione.\nFa parte dell'Unione Comunale Dall'Adige al Fratta. L'unione \u00e8 composta da cinque comuni: Bevilacqua, Bonavigo, Boschi Sant'Anna, Minerbe e Terrazzo.\nSport.\nCalcio.\nLa squadra locale \u00e8 l\"'ASD Bevilacqua\" che milita nel girone B di 1\u00aa Categoria. \u00c8 nata nel 1947."}
{"id": "2496532", "revid": "357043", "url": "https://it.wikipedia.org/wiki?curid=2496532", "title": "Sistema domotico", "text": ""}
{"id": "2496533", "revid": "287204", "url": "https://it.wikipedia.org/wiki?curid=2496533", "title": "Zenobia (disambigua)", "text": ""}
{"id": "2496548", "revid": "204376", "url": "https://it.wikipedia.org/wiki?curid=2496548", "title": "Benedizioni", "text": ""}
{"id": "2496552", "revid": "287204", "url": "https://it.wikipedia.org/wiki?curid=2496552", "title": "Pi1 Orionis", "text": "Pi1 Orionis (\u03c01 Ori / \u03c01 Orionis) \u00e8 un sistema stellare visibile nella costellazione di Orione, a sud-est di Aldebaran, nell'asterismo dello scudo di Orione. Il sistema appare come un oggetto di magnitudine 4,65. Dista circa 121 anni luce dal Sole.\nCaratteristiche.\nIl sistema \u00e8 composto da tre stelle e potrebbe appartenere all'ammasso aperto delle Iadi. Le caratteristiche di due delle sue componenti sono note con maggiore certezza. Entrambe sono stelle di colore bianco, la pi\u00f9 luminosa, di magnitudine 4,7, appartiene alla classe spettrale A0V, ha una massa quasi tripla rispetto a quella solare e una luminosit\u00e0 26 volte maggiore di quella della nostra stella. Si tratta di una stella piuttosto giovane, con un'et\u00e0 stimata in appena 10 milioni di anni, e l'osservazione di un eccesso di radiazione infrarossa nei suoi dintorni suggerisce la presenza di un disco circumstellare, tipo quello che circonda Vega e Fomalhaut.\nLa seconda componente per luminosit\u00e0, di magnitudine 8,9, appartiene alla classe A7 e data la distanza angolare dalla principale (172 secondi d'arco) potrebbe trovarsi solo sulla linea di vista, mentre la terza stella, di magnitudine 12,7 e distante 33\u2033, sembrerebbe essere gravitazionalmente legata alla prima. "}
{"id": "2496553", "revid": "161273", "url": "https://it.wikipedia.org/wiki?curid=2496553", "title": "Pi 1 Orionis", "text": ""}
{"id": "2496563", "revid": "173617", "url": "https://it.wikipedia.org/wiki?curid=2496563", "title": "Jos\u00e9 Luis Castillo", "text": "Soprannominato \"El Temible\" \u00e8 stato campione WBC pesi leggeri. Celebre anche la sua trilogia di match con Diego Corrales. Attualmente ha un record di 60-9-1 con 52 vittorie arrivate per KO."}
{"id": "2496566", "revid": "197807", "url": "https://it.wikipedia.org/wiki?curid=2496566", "title": "Harmonix", "text": ""}
{"id": "2496569", "revid": "121896833", "url": "https://it.wikipedia.org/wiki?curid=2496569", "title": "Vernice fresca (programma televisivo)", "text": "Vernice fresca \u00e8 stato un programma televisivo italiano di genere variet\u00e0 comico, prodotto dalla Image Tv di Andrea Biagini e Leonardo Scucchi, che ne hanno curato anche la regia. La trasmissione \u00e8 andata in onda dal 1989 al 1993, con la conduzione di Carlo Conti.\nSull'onda del successo televisivo, dal 1991 al 1993 \u00e8 seguita una tourn\u00e9e sulle maggiori piazze e teatri toscani, riscuotendo un ottimo successo di pubblico. Nel complesso di realt\u00e0 locale la trasmissione raggiunse un piccolo record: 150\u00a0000 spettatori a puntata e si calcola che la tourn\u00e9e complessivamente ne coinvolse altrettanti.\nSuccessivamente al 1993 e prima di Aria Fresca, fu creato un spin-off del programma, intitolato \"Barattolo\" (con evidente allusione alla Vernice. Fresca), in onda sempre sul circuito Cinquestelle. Il programma ottenne risultati molto scarsi, soprattutto per l'assenza di molti dei personaggi storici di \"Vernice Fresca\".\nIl 2 maggio 2006 al Saschall di Firenze si \u00e8 svolto \"Aria Fresca 10 anni dopo\", con tutti i maggiori interpreti gi\u00e0 del cast di \"Vernice Fresca\".\nStoria.\nIl programma nasce dalle ceneri del precedente variet\u00e0 \"Succo d'arancia\", dal quale sar\u00e0 ereditato pressoch\u00e9 tutto il cast di comici. La produzione si \u00e8 articolata in 6 serie, per un totale di circa 100 puntate, trasmesse dal 1989 al 1993 sull'emittente locale Teleregione Toscana, dapprima in ambito locale, successivamente da tutte le emittenti affiliate al circuito nazionale di Cinquestelle. Il circuito Cinquestelle ed il proprio presidente Francesco Grandinetti tennero molto alla messa in onda in nazionale di questo programma, ritenendolo uno dei programmi pi\u00f9 innovativi di allora. L'edizione del 1992 prevedeva il doppio appuntamento settimanale del luned\u00ec e del marted\u00ec.\nSoprattutto nelle prime due serie il programma era caratterizzato da uno stile parodistico ed esasperante della televisione e dei suoi luoghi comuni (giochi telefonici, rubriche, televendite, notiziari ecc.), assumendo via via sempre pi\u00f9 il tratto del cabaret umoristico. Alla chiusura di \"Vernice fresca\" seguir\u00e0 nel 1995 la trasmissione \"Aria fresca\" trasmessa su Canale 10, Videomusic e, per una sola puntata, su Telemontecarlo.\nIl ruolo di Carlo Conti \u00e8 stato particolare, non limitandosi alla pura conduzione del programma, bens\u00ec intervenendo in pi\u00f9 occasioni come spalla del comico di turno. Pressoch\u00e9 tutti i comici del programma hanno, poi, raggiunto la notoriet\u00e0 continuando a lavorare in televisione, cinema o teatro.\nEdizioni.\nTutte le edizioni sono andate in onda principalmente durante il periodo primaverile e sono state trasmesse in prima serata, con inizio indicativo alle 21.00.\nInizialmente le riprese venivano effettuate negli studi fiorentini di viale Cadorna, poi, come dichiarato da Leonardo Scucchi, \"l'impossibilit\u00e0 di continuare a lavorare negli studi, a causa dell'afflusso di pubblico non pi\u00f9 gestibile in sicurezza, ci obblig\u00f2 a trovare una collocazione pi\u00f9 ampia\", costringendo la troupe a spostare le riprese alla discoteca Manila di Campi Bisenzio (fino al 1992), \"permettendo il primo salto qualitativo della trasmissione, togliendole quella patina di programma da tv locale\".\nFino al 1991 il programma andava in onda, registrato, il mercoled\u00ec sera. Lo svolgimento della trasmissione era scandito dal conduttore che chiamava (pi\u00f9 o meno direttamente) ad esibirsi sul palco i vari artisti. La trasmissione aveva una durata media di 90 minuti.\nL'edizione del 1992.\nIn questa stagione, gli appuntamenti si sdoppiano: il luned\u00ec veniva trasmessa una edizione speciale a carattere nazionale, mentre il marted\u00ec veniva regolarmente trasmessa la registrazione al Manila, chiamata anche \"Vernice fresca il giorno dopo\"; per contrappunto l'edizione del luned\u00ec era chiamata \"Vernice fresca il giorno prima\".\nL'edizione del luned\u00ec (per un totale di 20 puntate) era ogni volta dedicata ad una diversa regione italiana, ed era condotta in studio anzich\u00e9 a teatro. La trasmissione veniva comunque trasmessa registrata e la puntata era divisa a frammenti di gag comiche e servizi sulla regione oggetto della serata, ogni blocco era scollegato dagli altri e il \"trait d'union\" era dato da Carlo Conti che apriva e chiudeva ogni puntata. Non di rado alcuni blocchi erano estratti della puntata del marted\u00ec, oppure erano registrati in esterna, come le gag con Mario il bagnino, quelle con il bimbo Demetrio, quelle con l'\"uomo della campana\" e con il \"naturalista\".\nI servizi sulla regione erano presentati da Walter Santillo, mostrando gli angoli caratteristici del capoluogo ed intervistando le persone del luogo, per dare risalto alla variet\u00e0 di pensiero che sussiste tra le diverse regioni italiane, su temi comuni e di attualit\u00e0. All'interno della rubrica regionale veniva dato anche spazio al concorso di Miss Italia.\nAl termine di ogni puntata, prima della sigla finale, venivano trasmessi in chiave umoristica tutti gli errori capitati in fase di registrazione e chiamati bonariamente orrori dal conduttore.\nLa trasmissione del luned\u00ec aveva una durata pi\u00f9 corta del solito con circa 60 minuti di spettacolo.\nI biscotti Gnam.\nCelebre la candid camera dei biscotti Gnam (comunissimi biscotti di pasticceria), in cui si invitavano i passanti a girare uno spot sui biscotti assaggiandone uno e leggendo un cartello sovrapposto ad un altro, che complessivamente recitavano: \"Biscotti gnam, cos\u00ec buoni che non sembrano neanche biscotti per... cani...\". Le reazioni delle persone erano, ovviamente, le pi\u00f9 disparate.\nLe scemette.\nLe scemette erano l'interpretazione attoriale, che i comici fornivano delle barzellette che ogni settimana il pubblico inviava per posta alla redazione del programma.\nL'edizione del 1993.\nL'ultima edizione \u00e8 stata quella della consacrazione definitiva del programma e dei suoi comici (alcuni dei quali gi\u00e0 lanciati in orbita televisiva nazionale). La trasmissione andava in onda il luned\u00ec sera, in diretta dal locale della Bussola di Focette, situato a Marina di Pietrasanta in Versilia.\nIn questa edizione, che ha inoltre riproposto il tema dei servizi all'esterno, condotti ancora da Walter Santillo tra le spiagge della Versilia, si \u00e8 svolto un concorso tra giovani comici emergenti, al vincitore \u00e8 andato in premio una spalla di maiale, a testimoniare il carattere goliardico del concorso. Anche questa edizione si svolgeva sul palcoscenico, con gli artisti chiamati ad esibirsi a turno. Il vincitore del concorso fu Antonio Colombini, divenuto poi comico popolare grazie al programma Seven Show. La computer grafica fu realizzata da Leonardo Scucchi e Filippo Santellocco con computer Commodore Amiga.\nLe puntate erano di durata mediamente pi\u00f9 lunga rispetto alle edizioni precedenti, con punte di quasi 2 ore.\nSigle.\nLa sigla iniziale delle serie fino al 1992 si intitola \"Andale\" ed \u00e8 composta dagli Interno 31. La sigla finale della serie del 1992 a carattere nazionale si intitola \"Ahi Ahi Ahi\" ed \u00e8 interpretata e composta da Leonardo Pieraccioni.\nLa sigla dell'edizione del 1993 si intitola \"Ahi Maria\", cantata e composta da Giorgio Panariello.\nSponsor.\nLa trasmissione aveva anche uno sponsor, la linea di abbigliamento Sasch, per cui Conti aveva creato lo slogan \"Sasch, per chi Sa Scegliere\".\nLa Sasch produceva anche magliette della trasmissione, che venivano vendute confezionate all'interno di un barattolo in latta identico a quelli da 750ml per vernici, che poi poteva essere utilizzato come salvadanaio."}
{"id": "2496570", "revid": "125019", "url": "https://it.wikipedia.org/wiki?curid=2496570", "title": "ESP (miniserie televisiva)", "text": "ESP \u00e8 uno sceneggiato televisivo in quattro puntate prodotta dalla Rai nel 1973, diretto da Daniele D'Anza, e andato in onda da domenica 27 maggio 1973 a domenica 17 giugno 1973 sul Programma Nazionale.\nLe musiche sono di Egisto Macchi, la consulenza scientifica di Emilio Servadio, noto psicoanalista e parapsicologo. Prodotto dalla RAI dopo il clamoroso successo de \"Il segno del comando\" (anch'esso con la regia di Daniele D'Anza), ripropone il tema del paranormale, pur in modo diverso: tratta infatti di un personaggio all'epoca delle riprese ancora vivente.\nTrama.\nPaolo Stoppa interpreta un personaggio realmente esistito, Gerard Croiset (10 marzo 1909 - 20 luglio 1980), un comune cittadino della citt\u00e0 di Utrecht, nei Paesi Bassi, venuto all'attenzione della cronaca per le sue facolt\u00e0 di percezione extrasensoriale, il cui acronimo inglese \u00e8 \"ESP\" (\"Extra Sensorial Perceptions\"). Dopo aver avuto un'infanzia travagliata, caratterizzata da un forte senso di abbandono da parte dei genitori che erano attori girovaghi, vittima sin da allora di visioni ed allucinazioni e convinto di una propria insania mentale, che i medici specialistici non riescono neppure a riscontrare, Croiset si affida ad uno studioso di parapsicologia, il prof. Wilhelm Tenhaeff, sottoponendosi a numerose prove ed esperimenti presso l'Universit\u00e0 di Utrecht che attestano un'effettiva capacit\u00e0 percettiva al di l\u00e0 dei normali sensi.\nRassicuratosi del proprio talento l'uomo riesce finalmente a condurre una vita normale ed inizia a cooperare con le forze dell'ordine, coadiuvando la soluzione di casi irrisolti. Uno tra questi \u00e8 il ritrovamento di uno scheletro all'interno di un muro in via di abbattimento, la cui inumazione risalirebbe al secondo conflitto mondiale, epoca dell'occupazione nazista del suolo olandese. Croiset fornisce un notevole contributo per svelare come realmente si svolsero i fatti connessi a tale ritrovamento ed identificarne i responsabili.\nColonna sonora.\nLe musiche della sigla, composte da Egisto Macchi, sono state eseguite utilizzando un theremin. Il brano della sigla finale (intitolato \"Benedict\") \u00e8 stato eseguito con la tromba da Nini Rosso."}
{"id": "2496574", "revid": "197807", "url": "https://it.wikipedia.org/wiki?curid=2496574", "title": "Rock Band Beatles", "text": ""}
{"id": "2496578", "revid": "714843", "url": "https://it.wikipedia.org/wiki?curid=2496578", "title": "Julio D\u00edaz", "text": "Soprannominato \"The Kid\" \u00e8 stato campione IBF pesi leggeri. Ha un record di 36-6 (25 KO).\nDiaz ha conquistato la corona IBF dei leggeri nel 2006 sconfiggendo Ricky Quilles e nuovamente nel febbraio 2007 vincendo per KO contro Jes\u00fas Ch\u00e1vez.\nHa perso la corona contro Juan D\u00edaz dopo aver rifiutato di proseguire l'incontro, dominato dall'avversario."}
{"id": "2496580", "revid": "742538", "url": "https://it.wikipedia.org/wiki?curid=2496580", "title": "Strumento totalizzatore", "text": "Uno strumento totalizzatore \u00e8 uno strumento che determina il valore di una misura attraverso una somma di valori parziali della grandezza sotto esame.\n\u00c8 interessante notare che molte strumentazioni che apparentemente danno misure \"continue\" lavorano intrinsecamente come strumenti totalizzatori. Esempi: \nTempo.\nCome intuibile, la misura degli strumenti totalizzatori \u00e8 sempre in funzione del tempo: maggiore \u00e8 il tempo analizzato, pi\u00f9 \u00e8 probabile che la misura assuma valori elevati. Nel caso di un cronometro \u00e8 il tempo stesso ad essere totalizzato.\nA seconda dei casi, uno strumento totalizzatore misura la grandezza d'interesse su una base tempi differente: virtualmente infinita o limitata ad uno specifico periodo d'interesse.\nNel primo caso la strumentazione \u00e8 destinata al conteggio (virtualmente) perpetuo della grandezza, come nei gi\u00e0 citati orologi, oppure nei contatori destinati a misurare il consumo di qualche bene (acqua, gas, energia elettrica,\u2026.). Quasi sempre tale strumentazione non presenta dispositivi per intervenire sulle misure, anzi, spesso dispone di artifizi per impedirne la manipolazione.\nNel secondo caso la strumentazione \u00e8 destinata ad effettuare la misura per un periodo limitato, o perch\u00e9 questo ne costituisce il periodo significativo, o perch\u00e9 si sta effettuando un campionamento della grandezza in esame. Per agevolare le misure, questa strumentazione presenta sempre almeno un comando per azzerare il valore totale, inoltre, a seconda di quanto \u00e8 evoluta, pu\u00f2 presentare comandi (anche remoti) di start e stop del conteggio, presettaggio del periodo di conteggio, memorizzazione di uno o pi\u00f9 valori misurati.\nTipologie.\nQuesti strumenti si possono suddividere sostanzialmente in due categorie:\nLa strumentazione che misura singoli eventi esegue un conteggio degli stessi e ne aggiorna il valore totalizzato. Gli \"eventi\" possono essere di varia natura, di natura meccanica (esempio il movimento di un leverismo) o elettrica (ad esempio la presenza di un impulso elettrico), comunque deve esistere un sistema che possa discriminarli in maniera chiara. In campo elettronico, la presenza di disturbi e la forma dell'impulso da conteggiare, pu\u00f2 rendere questa operazione difficoltosa, in tal caso esistono sistemi (chiamati trigger) che aiutano a discriminare l'evento.\nUn esempio di strumento conta eventi \u00e8 il contatore meccanico, dove, attraverso ingranaggi e altri cinematismi, un movimento meccanico viene trasformato in una misura sul quadrante di un indicatore.\nLa strumentazione che misura grandezze \"continue\" esegue una misura istantanea della grandezza in esame e la somma al valore precedentemente totalizzato, oppure \"accumula\" l'effetto della grandezza misurata sulla struttura stessa dello strumento (esempio nei dosimetri). Dal punto di vista matematico \u00e8 come se ricalcolasse istante per istante l'integrale della grandezza misurata dal momento in cui \u00e8 stato azzerato il valore all'inizio della misura.\nDal punto di vista pratico, molta strumentazione per grandezze \"continue\" lavora intrinsecamente come contatore di eventi. Esempio: molti contalitri dispongono di sensori che trasformano il flusso continuo di liquido in impulsi elettrici, che successivamente vengono totalizzati da un contatore di impulsi."}
{"id": "2496582", "revid": "6923", "url": "https://it.wikipedia.org/wiki?curid=2496582", "title": "Colonna sonora di Lost", "text": "La colonna sonora della serie televisiva \"Lost\" \u00e8 stata composta, prodotta ed orchestrata da Michael Giacchino e pubblicata dalla casa discografica Var\u00e8se Sarabande.\nPrima stagione.\nI brani udibili nelle diverse puntate della serie sono stati raccolti in un cd pubblicato il 21 aprile 2006.\nQuinta stagione.\nLa colonna sonora della quinta stagione della serie \u00e8 attesa per il maggio del 2010."}
{"id": "2496587", "revid": "357043", "url": "https://it.wikipedia.org/wiki?curid=2496587", "title": "Encarta Kids", "text": ""}
{"id": "2496589", "revid": "357043", "url": "https://it.wikipedia.org/wiki?curid=2496589", "title": "Microsoft Encarta Kids", "text": ""}
{"id": "2496590", "revid": "72396", "url": "https://it.wikipedia.org/wiki?curid=2496590", "title": "F\u00e9d\u00e9ration Malagasy de Football", "text": ""}
{"id": "2496592", "revid": "599013", "url": "https://it.wikipedia.org/wiki?curid=2496592", "title": "Yannis Tafer", "text": "Biografia.\n\u00c8 cugino di Aziz Tafer, calciatore fra le altre del .\nCaratteristiche tecniche.\nNel 2010 \u00e8 stato inserito nella lista dei migliori calciatori nati dopo il 1989 stilata da Don Bal\u00f3n.\nCarriera.\nClub.\nNella stagione 2008-2009 ha disputato tre gare in Ligue 1 con la maglia dell'. Nel corso della sessione estiva del calciomercato 2010 \u00e8 passato in prestito al che doveva sostituire Andr\u00e9-Pierre Gignac a sua volta passato all'. Nell'estate 2011 ritorna a Lione come sostituto di Gomis e Lisandro L\u00f3pez. L'anno successivo si \u00e8 trasferito nel campionato elvetico, militando nelle file del . Dopo due stagioni nella squadra romanda, passa al .\nNazionale.\nSi \u00e8 messo in luce durante la fase finale del campionato d'Europa Under-17 2008 realizzando quattro reti in cinque gare e affermandosi cos\u00ec capocannoniere del torneo."}
{"id": "2496597", "revid": "72396", "url": "https://it.wikipedia.org/wiki?curid=2496597", "title": "F\u00e9d\u00e9ration de Foot-Ball de la R\u00e9public Islamique de Mauritanie", "text": ""}
{"id": "2496599", "revid": "357043", "url": "https://it.wikipedia.org/wiki?curid=2496599", "title": "Scossa sismica", "text": ""}
{"id": "2496601", "revid": "357043", "url": "https://it.wikipedia.org/wiki?curid=2496601", "title": "Movimento tellurico", "text": ""}
{"id": "2496602", "revid": "124123", "url": "https://it.wikipedia.org/wiki?curid=2496602", "title": "Leonid Sobolev", "text": "Nel 1868 fin\u00ec l'accademia militare Nikolaj a San Pietroburgo, e svolse la sua carriera militare nell'esercito russo. Durante la Guerra turco-russa ricopr\u00ec il ruolo di ufficiale di stato maggiore nell'armata russa di stanza in Bulgaria. In seguito fu capo della cancelleria del principe Vladimir \u010cerkasskij, che governava le terre bulgare appena liberate.\nSu richiesta del principe Alessandro tra il 1882 ed il 1883 ricppr\u00ec il ruolo di primo ministro del paese, di ministro degli interni e di ministro delle finanze. Si dimise poi in segno di disaccordo con la politica del principe e fece ritorno in Russia."}
{"id": "2496604", "revid": "198277", "url": "https://it.wikipedia.org/wiki?curid=2496604", "title": "Roberta Brunet", "text": ""}
{"id": "2496605", "revid": "72396", "url": "https://it.wikipedia.org/wiki?curid=2496605", "title": "Namibia Football Association", "text": ""}
{"id": "2496608", "revid": "1974457", "url": "https://it.wikipedia.org/wiki?curid=2496608", "title": "Montascale a piattaforma", "text": "Il montascale a piattaforma \u00e8 un impianto utilizzato normalmente nell'abbattimento delle barriere architettoniche (scale) finalizzato in particolare al sollevamento di persone disabili su carrozzina.\nLe piattaforme possono presentare diverse dimensioni in base alle esigenze dell'utente ed alle caratteristiche della scala.\nSe viene applicato un seggiolino ribaltabile sulla spalliera, il montascale pu\u00f2 trasportare una persona seduta ed \u00e8 detto servoscala a poltroncina.\nComponenti.\nIl montascale a piattaforma \u00e8 costituito da:\nDimensioni delle piattaforme.\nIl DM 236/89 prevede una dimensione minima per le piattaforme destinate al trasporto di una carrozzina. la dimensione minima prescritta \u00e8 di 700x750 mm. \nSempre pi\u00f9 spesso le aziende propongono piattaforme su misura in base alle dimensioni della carrozzina del disabile o alle caratteristiche della barriera architettonica."}
{"id": "2496613", "revid": "1442080", "url": "https://it.wikipedia.org/wiki?curid=2496613", "title": "Pacific Life Open 2004 - Singolare maschile", "text": "Il singolare del Pacific Life Open 2004 \u00e8 stato un torneo di tennis facente parte dell'ATP Tour.\nRoger Federer ha battuto in finale Tim Henman 6\u20133, 6\u20133.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "2496614", "revid": "1305772", "url": "https://it.wikipedia.org/wiki?curid=2496614", "title": "Gradiva", "text": "Gradiva ( \"donna che cammina\") pu\u00f2 riferirsi a:"}
{"id": "2496615", "revid": "72396", "url": "https://it.wikipedia.org/wiki?curid=2496615", "title": "F\u00e9d\u00e9ration Nigerienne de Football", "text": ""}
{"id": "2496617", "revid": "357043", "url": "https://it.wikipedia.org/wiki?curid=2496617", "title": "Entit\u00e0 di luce", "text": ""}
{"id": "2496618", "revid": "1398753", "url": "https://it.wikipedia.org/wiki?curid=2496618", "title": "Eutelsat Hot Bird 13C", "text": "Eutelsat Hot Bird 13C (precedentemente chiamato Hot Bird 9) \u00e8 un satellite per le trasmissioni televisive del gruppo Eutelsat Communications che, attraverso appositi ricevitori sulla Terra collegati ad antenne paraboliche di diametro poco superiore a 70 cm, copre le regioni dell'Europa, Nordafrica e Medio Oriente. Dalla sua posizione, in orbita geostazionaria sull'equatore, a 13\u00b0 est del meridiano di Greenwich deriva il suo nome. La lettera finale segue alfabeticamente l'ordine cronologico di lancio dei satelliti della serie Hot Bird situati nella medesima posizione.\nStoria.\nIl satellite Hot Bird 9 fu messo in orbita nel dicembre 2008 con un razzo Ariane 5 partito dal sito di lancio ELA-3 del Centre Spatial Guyanais di Kourou nella Guyana francese.\nA partire dal 1\u00ba marzo 2012 il gruppo ha adottato una nuova denominazione per l'intera flotta satellitare, quindi il satellite ha cambiato il suo nome in Eutelsat Hot Bird 13C.\nTransponder.\nI 64 ripetitori (transponder) presenti sul satellite trasmettono, qualora utilizzati, sulle frequenze della banda Ku."}
{"id": "2496619", "revid": "190231", "url": "https://it.wikipedia.org/wiki?curid=2496619", "title": "Guardia reale spagnola", "text": ""}
{"id": "2496621", "revid": "1632387", "url": "https://it.wikipedia.org/wiki?curid=2496621", "title": "Spiriti", "text": ""}
{"id": "2496633", "revid": "287204", "url": "https://it.wikipedia.org/wiki?curid=2496633", "title": "Televiggi\u00f9", "text": "Televiggi\u00f9 \u00e8 stato un programma televisivo italiano andato in onda dal 2 ottobre al 10 novembre 1989 in seconda serata dal luned\u00ec al venerd\u00ec su Italia 1, con la conduzione di Gianfranco D'Angelo. Ispirato al variet\u00e0 di Renzo Arbore \"Indietro tutta!\", \u00e8 stato ideato da Enrico Vaime. Il sottotitolo della trasmissione era \"Dove osano le galline\", data la presenza nella trasmissione di un esemplare di questo animale, evidente riferimento alle \"ragazze coccod\u00e8\" del programma di Arbore.\nIl programma.\nIl programma, condotto da Gianfranco D'Angelo, \u00e8 andato in onda nell'autunno del 1989. Di stampo comico, \"Televiggi\u00f9\" era una parodia di una televisione privata che aveva l'obiettivo di fare concorrenza alla Fininvest. Diretta dal conduttore Gianfranco D'Angelo, questa immaginaria televisione si avvaleva per\u00f2 di un insieme di collaboratori poco efficienti e che portavano a scarsi risultati, tra cui il conduttore di talk show interpretato da Rocco Papaleo, l'assistente sottomesso Gianfelice Imparato, mentre Gianni Ippoliti \u00e8 impegnato in una rilettura dei classici della letteratura come la \"Divina Commedia\", con tutto il cast della sua precedente trasmissione \"Dibattito!\".\nDel cast facevano parte anche Sonia Grey, Alessandra Casella, Stefano Antonucci, Demo Mura, Luca Laurenti, Sergio Vastano, la soubrette Sabina Stilo e le \"nove-ragazze-nove\" del gruppo Mamma Cicciomitocca, coreografate da Iaia De Capitani. La sigla di testa \"L'antenna di Televiggi\u00f9\" e la sigla di coda \"Uomini\" erano realizzate da Claudio Mattone. L'orchestra della trasmissione era diretta da Gianni Mazza.\nIl ricco cast di autori, capeggiato da Enrico Vaime, era composto da Marco Presta e Antonello Dose (che in seguito hanno realizzato \"Dove osano le quaglie\", riprendendo il sottotitolo di questa trasmissione), Paola Pascolini, Giampiero Ameli, Rosanna Ruffini, Massimo Russo e Ivo Setton.\nAccoglienza.\nLa trasmissione fu giudicata troppo simile ai variet\u00e0 di Renzo Arbore trasmessi nelle stagioni precedenti, come \"Indietro tutta!\" e \"Quelli della notte\", a causa della scenografia dai colori sgargianti, le sigle-tormentoni di Claudio Mattone e la presenza del maestro d'orchestra Gianni Mazza, ricorrente nei programmi di Arbore. Tuttavia, l'ispirazione nei confronti di queste produzioni era dichiarata apertamente. Particolare successo di critica ottenne la rubrica di Gianni Ippoliti dedicata alla rilettura semiseria dei classici della letteratura, mentre la stampa rilev\u00f2 la capacit\u00e0 del conduttore di far risultare piacevole la trasmissione nonostante non fosse particolarmente innovativa.\nLa trasmissione fu tuttavia chiusa anticipatamente rispetto al previsto a causa dei dati Auditel non soddisfacenti, che per\u00f2 risultarono in crescita nell'ultima settimana di programmazione, quando il variet\u00e0 registr\u00f2 1.550.000 telespettatori.\nSubito dopo la chiusura della trasmissione, l'ideatore Enrico Vaime denunci\u00f2, attraverso una lettera aperta ai giornali, cattiverie e veleni aziendali interni alla Fininvest in particolar modo entrando in polemica con Antonio Ricci, ideatore di \"Striscia la notizia\". Contestualmente anche Gianfranco D'Angelo entr\u00f2 in polemica con Ricci, che aveva criticato la trasmissione e si era detto tradito dall'attore, con il quale aveva collaborato a lungo per \"Drive in\", che aveva deciso di non lavorare pi\u00f9 con lui.\nIl programma \u00e8 stato replicato pi\u00f9 volte negli anni 2000 dalla rete satellitare Happy Channel e successivamente degli anni 2010 da Mediaset Extra."}
{"id": "2496639", "revid": "2020678", "url": "https://it.wikipedia.org/wiki?curid=2496639", "title": "Dimit\u0103r Stan\u010dov", "text": "Stan\u010dov serv\u00ec anche come ministro degli esteri in due gabinetti, cos\u00ec come ambasciatore nel Regno Unito (1908 e 1920-1921), in Francia (1908-1915), in Belgio (1910-1915 e 1922-1924), in Italia (1915) e nei Paesi Bassi (1922-1924). Fu un attivo sostenitore della non-entrata in guerra della Bulgaria allo scoppio del primo conflitto mondiale, motivo per cui fu temporaneamente rimosso dal suo incarico. Nel 1919, dopo la sconfitta bulgara, fu il segretario della delegazione bulgara che firm\u00f2 il trattato di Neuilly. Si dimise poi dai suoi incarichi diplomatici nel 1924 in seguito al disaccordo con le politiche di destra del governo di Aleksand\u0103r Cankov.\nDal 1925 al 1929 fu presidente del Comitato Olimpico Bulgaro.\nStan\u010dov si spos\u00f2 con Anna de Grenaud nel 1889. Una dei cinque figli della coppia, Nade\u017eda Stan\u010dova, divenne in seguito la prima donna bulgara a ricoprire un incarico diplomatico tra gli anni dieci e gli anni venti."}
{"id": "2496641", "revid": "339392", "url": "https://it.wikipedia.org/wiki?curid=2496641", "title": "Floyd Mayweather, Jr.", "text": ""}
{"id": "2496642", "revid": "19330", "url": "https://it.wikipedia.org/wiki?curid=2496642", "title": "Dimitar Stanchov", "text": ""}
{"id": "2496645", "revid": "152625", "url": "https://it.wikipedia.org/wiki?curid=2496645", "title": "Tele viggi\u00f9", "text": ""}
{"id": "2496646", "revid": "320578", "url": "https://it.wikipedia.org/wiki?curid=2496646", "title": "Regimi narrativi", "text": ""}
{"id": "2496648", "revid": "320578", "url": "https://it.wikipedia.org/wiki?curid=2496648", "title": "Regimi di narrazione", "text": ""}
{"id": "2496649", "revid": "36426", "url": "https://it.wikipedia.org/wiki?curid=2496649", "title": "Il venditore ambulante (Bosch)", "text": ""}
{"id": "2496653", "revid": "729019", "url": "https://it.wikipedia.org/wiki?curid=2496653", "title": "Fuerzas Armadas de Espa\u00f1a", "text": "Le Fuerzas Armadas de Espa\u00f1a (FFAA o FAE) sono le forze armate delle Spagna e sono al comando del re, Filippo VI, nella qualit\u00e0 di capitano generale.\nLe forze armate spagnole fanno parte della Forza operativa europea di reazione rapida (EUFOR) e dell'Eurocorps. Allo stesso modo, le forze armate spagnole sono integrate nella struttura militare dell'Organizzazione del Trattato del Nord Atlantico (NATO), un'alleanza a cui la Spagna ha aderito nel 1982. Inoltre la Spagna ha il pi\u00f9 antico corpo di fanteria di marina del mondo e le due unit\u00e0 militari permanenti pi\u00f9 antiche del mondo: il reggimento di fanteria im memoria del re n\u00b0 1 e il reggimento di fanteria \"Soria\" n\u00b0 9.\nNel 2017, le forze armate spagnole avevano circa 131.911 militari e 20.244 civili.\nOrganizzazione.\nLe forze armate dipendono dal ministerio de Defensa.\nEsse si dividono in:\nEj\u00e9rcito de Tierra.\nCompito dell'Esercito \u00e8 quello di garantire la sovranit\u00e0 e l'indipendenza della Spagna, difendere la sua integrit\u00e0 territoriale e l'ordine costituzionale. Il suo inizio risale al XV secolo ed \u00e8 considerato uno degli eserciti pi\u00f9 importanti in Europa e nel mondo, contribuendo a diverse missioni, guadagnandosi il riconoscimento internazionale. Ha circa 80.000 effettivi.\nArmada.\nLa Marina Militare ha il dovere di garantire la sovranit\u00e0 e l'indipendenza della Spagna, l'ordinamento costituzionale, difendere la sua integrit\u00e0 territoriale con particolare cura in ambito marittimo. L'Armada Espa\u00f1ola \u00e8 una delle pi\u00f9 antiche forze navali attive al mondo; la sua costituzione risale al XV secolo. Oggi la Marina Spagnola \u00e8 una delle pi\u00f9 importanti d'Europa, essendo una delle sole otto forze navali del globo con una capacit\u00e0 di proiezione lontano dalle proprie coste. La Marina Spagnola ha circa 22.000 effettivi.\nAviazione.\nL'Aeronautica Militare spagnola ha il compito di garantire la sovranit\u00e0 e l'indipendenza della Spagna, l'ordine costituzionale, difendere la sua integrit\u00e0 territoriale in particolare del suo spazio aereo e mantenere la sicurezza internazionale, nelle operazioni di pace e negli aiuti umanitari. L'Aeronautica Militare spagnola conta 22.000 effettivi.\nCorpi integrati.\nLa Guardia Real pur essendo formata da membri provenienti da tutte e tre le forze armate \u00e8 indipendente.\nLa Unidad Militar de Emergencias, istituita nel 2005, dal 2006 \u00e8 considerata parte delle forze armate.\nPolizia militare.\nLa Guardia Civil, corpo di gendarmeria, viene posta sotto il comando del Ministero della Difesa solo in caso di guerra. Durante le missioni militari all'estero ha il ruolo di polizia militare."}
{"id": "2496654", "revid": "190231", "url": "https://it.wikipedia.org/wiki?curid=2496654", "title": "Forze armate spagnole", "text": ""}
{"id": "2496655", "revid": "190231", "url": "https://it.wikipedia.org/wiki?curid=2496655", "title": "Forze armate della Spagna", "text": ""}
{"id": "2496656", "revid": "767487", "url": "https://it.wikipedia.org/wiki?curid=2496656", "title": "Saro Arcidiacono", "text": "Biografia.\nCome il cugino Salvatore essenzialmente attore di prosa, ha al suo attivo pochi film, realizzati quasi tutti in Sicilia e Calabria, e dove appare in ben delineati ruoli di carattere.\nPartecipa anche a qualche sceneggiato televisivo, fra cui \"Mastro Don Gesualdo\" da Verga e diretto da Giacomo Vaccari (1964). Prende inoltre parte nel 1967 alla trasposizione televisiva dell'atto unico pirandelliano \"La giara\".\nSi \u00e8 sposato con Vittorina Campagna, attrice anche lei di prosa, deceduta nel 1980."}
{"id": "2496657", "revid": "326822", "url": "https://it.wikipedia.org/wiki?curid=2496657", "title": "Ashi productions", "text": ""}
{"id": "2496671", "revid": "767487", "url": "https://it.wikipedia.org/wiki?curid=2496671", "title": "Gradiva (film 2006)", "text": "Gradiva (\"C'est Gradiva qui vous appelle\") \u00e8 un film del 2006 diretto da Alain Robbe-Grillet.\nTrama.\nLo storico inglese John Locke ha affittato una casbah nei pressi di Marrakech sulle tracce del viaggio in Marocco del pittore ottocentesco Eug\u00e8ne Delacroix. Una sera in cui visiona diapositive che riproducono schizzi e disegni dell'artista francese, vede dalla finestra una donna bionda a cavallo che consegna alla sua giovane domestica Belkis un pacchetto contenente un'altra serie di immagini. Belkis, che afferma di non conoscere la donna, non \u00e8 soltanto una cameriera perch\u00e9 pi\u00f9 tardi nella notte dorme nuda accanto a Locke nel letto disfatto.\nIl giorno successivo Locke si reca nella medina della citt\u00e0 alla ricerca di un dentista che possa alleviare il suo dolore, ma \u00e8 terrorizzato dai metodi rudimentali dei cavadenti locali. Nel dedalo di vicoli della citt\u00e0 antica si imbatte in una donna vestita di bianco in cui crede di riconoscere la cavallerizza della sera precedente, e la segue in un negozietto che vende riproduzioni di Delacroix. La ragazza sembra scomparsa. Un cieco fuori dalla porta si offre di accompagnarlo da un collezionista che possiede disegni autentici di Delacroix; l'uomo, Anatoli, gestisce in una casbah fuori citt\u00e0 il Triangolo D'Oro, club d'incontri di piacere SM frequentato da uomini d'aspetto facoltoso accompagnati da giovani donne poco vestite e incatenate.\nNei disegni che Anatoli mostra a Locke \u00e8 riconoscibile la giovane donna della medina; si tratterebbe di Le\u00efla, schiava andalusa del sultano decapitata per via di una relazione con Delacroix. Stordito da un rimedio contro il mal di denti, Locke rimane a dormire al Triangolo d'Oro, dove ha una visione del corpo senza vita di Le\u00efla trafitto da pugnalate. Crede sia un'allucinazione, ma tornato a casa scopre che qualcuno ha recapitato una foto in cui lui \u00e8 riconoscibile accanto al cadavere martoriato di Le\u00efla.\nIl finto cieco lo avverte che la misteriosa donna della medina lo attende in un caff\u00e8. In realt\u00e0 Locke vi trova Claudine, bella complice di Anatoli, la quale lo invita a una rappresentazione teatrale di \"tableaux vivants\" in cui lei stessa reciter\u00e0.\nBelkis si mostra preoccupata, ma Locke ritiene che sia solo gelosa. Il taxi lo conduce al Triangolo d'Oro senza che gli fornisca un indirizzo; qui viene presentato al commissario di polizia Mahdi ben Cochrane, frequentatore del club; una ragazzina scomparsa in montagna \u00e8 stata ritrovata assassinata presso la casbah di Locke, e un pugnale rinvenuto nei pressi portava le sue impronte digitali; inoltre l'identikit del possibile assassino gli somiglia in modo preoccupante. Nel frattempo vanno in scena \"tableaux vivants\" nei quali Anatoli recita la parte del sultano depravato, Claudine \u00e8 sempre senza veli e le giovani del Triangolo d'Oro sono nude e incatenate. Tra le scene mimate c'\u00e8 anche la morte di Gradiva, recitata dalla bionda della medina.\nClaudine gli presenta l'attrice con il nome di Hermione, la donna ha un comportamento misterioso. Racconta di lavorare per un'agenzia che si occupa di sceneggiare i sogni dei clienti come se fossero recite teatrali, o meglio ancora cinematografiche. \u00c8 lei a parlare di un'identificazione tra Le\u00efla e la \u201cgradiva\u201d, la donna che cammina. Locke non riesce pi\u00f9 a distinguere la realt\u00e0 dall'allucinazione per colpa del rimedio contro il mal di denti che l'ha reso dipendente. Si reca insieme a Hermione a Essaouira sulla costa atlantica, dove si sarebbe svolto l'ultimo atto del dramma di Le\u00efla. Locke si identifica sempre di pi\u00f9 in Eug\u00e8ne Delacroix, si trucca e veste come lui per un servizio fotografico e confonde sempre di pi\u00f9 la realt\u00e0 con l'immaginazione.\nViene sorpreso dalla polizia accanto al cadavere martoriato di Hermione, ma probabilmente \u00e8 solo allucinazione. Non \u00e8 invece frutto della sua immaginazione il fatto che Belkis trovi in casa la pistola del suo datore di lavoro e dopo aver sparato con odio al volto di Le\u00efla proiettato in diapositiva sulla parete, si stende sul letto e si spara un colpo al cuore.\nCritica.\nI lavori del film furono preceduti dalla pubblicazione nel 2002 di un \u00abcin\u00e9-roman\u00bb presso le \u00c9ditions de Minuit, casa editrice nella quale lavorava Robbe-Grillet; nel testo l'autore auspicava:\n\u00abGradiva\u00bb in latino significa \u00abdonna che cammina\u00bb; con questo termine si indica una figura femminile che fa parte di un bassorilievo romano, forse copia di un originale greco del IV secolo raffigurante le horai o aglauridi, divinit\u00e0 della rugiada. La scultura \u00e8 custodita nella collezione Museo Chiaramonti dei Musei Vaticani. A attribuire alla figura questo nome fu lo scrittore Wilhelm Jensen nel romanzo \"Gradiva, una novella pompeiana\" (1903), che Robbe-Grillet doveva senz'altro conoscere. A proposito del testo di Jensen, Sigmund Freud scrisse nel 1906 un saggio intitolato \"Delirio e sogno nella \u201cGradiva\u201d di Jensen\"\nNel film compaiono diversi inserti di scene tratte da precedenti lavori di Robbe-Grillet: \"Spostamenti progressivi del piacere\", \"Oltre l'Eden\" e \"Trans-Europ-Express\"."}
{"id": "2496674", "revid": "767487", "url": "https://it.wikipedia.org/wiki?curid=2496674", "title": "Neo culture ~Beyond the world~", "text": " \u00e8 il terzo album in studio del gruppo musicale giapponese D, pubblicato il 7 novembre 2007 dalla GOD CHILD RECORDS.\nDescrizione.\nUltima pubblicazione del gruppo attraverso l'etichetta, del disco esistono tre edizioni dell'album: due speciali limitate con custodia jewel case, cover variate e DVD extra con videoclip diversi, ed una normale con copertina ancora diversa e custodia jewel case.\nNel brano \"Sora ni emu hana, mizu ni sumi chi ni yadoru.\", in giapponese, alcuni versi sono in arabo: all'inizio e verso la fine del brano si pu\u00f2 sentire il cantante pronunciare \u00abassh\u00e0ms, al q\u00e0mar\u00bb e \u00abma\u00e0 assalam\u00e0t\u00bb, cio\u00e8 \"il sole, la luna\" e \"con la pace\" (saluto di congedo).\nTracce.\nTesti e musiche di ASAGI, eccetto dove indicato."}
{"id": "2496678", "revid": "72396", "url": "https://it.wikipedia.org/wiki?curid=2496678", "title": "F\u00e9d\u00e9ration Togolaise de Football", "text": ""}
{"id": "2496679", "revid": "300067", "url": "https://it.wikipedia.org/wiki?curid=2496679", "title": "Kees Akerboom (1983)", "text": "\u00c8 il figlio di Kees Akerboom sr."}
{"id": "2496682", "revid": "287204", "url": "https://it.wikipedia.org/wiki?curid=2496682", "title": "Sergej Dmitrievi\u010d Sazonov", "text": "L'effetto della sua condotta durante gli eventi che condussero allo scoppio della prima guerra mondiale \u00e8 materia di un intenso dibattito, con alcuni storici che condannano la troppo rapida e provocatoria mobilitazione, attribuendola direttamente alle sue decisioni, mentre altri sottolineano che la sua preoccupazione principale era \"di ridurre la temperatura delle relazioni internazionali, specialmente nei Balcani\".\nInizio carriera.\nAppartenente ad una famiglia di piccola nobilt\u00e0, Sazonov godette dell'appoggio del cognato Pyotr Stolypin, primo ministro russo dal 1906 al 1911, che fece del suo meglio per dare una mano alla carriera di Sazonov.\nDopo essersi diplomato presso il Liceo imperiale di Carskoe Selo, Sazonov inizi\u00f2 la sua attivit\u00e0 di diplomatico all'ambasciata di Londra, pass\u00f2 poi alla missione diplomatica russa presso la Santa Sede, della quale divenne responsabile nel marzo 1906. Il 26 giugno 1909 Sazonov fu richiamato a San Pietroburgo e nominato vice ministro degli esteri. L'anno seguente egli sostitu\u00ec Aleksandr Izvol'skij come ministro degli esteri, continuandone la linea di azione.\nMinistro degli Esteri.\nL'accordo di Potsdam.\nPoco tempo prima di divenire ufficialmente ministro degli esteri, Sazonov partecip\u00f2 ad un incontro fra Nicola II di Russia e Guglielmo II di Germania a Potsdam dal 4 al 6 novembre 1910.\nLo scopo di questa mossa diplomatica era di punire i britannici per ci\u00f2 che era stato percepito come un tradimento verso gli interessi della Russia durante la crisi bosniaca del 1908-09. Come conseguenza Sir Edward Grey, ministro degli esteri britannico, fu seriamente preoccupato da questo segno di una possibile \"d\u00e9tente\" tedesco-russa.\nI due monarchi discussero l'ambizioso progetto tedesco relativo alla linea ferroviaria Berlino-Baghdad, il cui completamento avrebbe dato alla Germania un considerevole peso geopolitico nella Mezzaluna Fertile. Per bilanciare gli sviluppi e gli effetti della rivoluzione costituzionale iraniana, interesse della Russia era il controllo diretto sulla possibile diramazione Khanaqin-Tehran di quella ferrovia. Le due potenze fissarono le loro differenze nell'accordo di Potsdam, firmato il 19 agosto 1911, che dava libert\u00e0 di azione alla Russia nel nord della Persia.\nSecondo le speranze di Sazonov, la realizzazione della prima linea ferroviaria che avrebbe connesso la Persia all'Europa avrebbe dato alla Russia una leva per influenzare il paese vicino ai suoi confini meridionali.\nNonostante l'inizio promettente, le relazioni russo-tedesche si disintegrarono nel 1913, quando il Kaiser invi\u00f2 una missione militare in Turchia per riorganizzare l'esercito ottomano e per soprintendere alle difese di Costantinopoli, sottolineando che \"la bandiera tedesca presto sventoler\u00e0 sulla fortificazioni del Bosforo\", vale a dire la linea di comunicazione vitale attraverso la quale passavano i due quinti delle esportazioni russe.\nL'alleanza col Giappone.\nSazonov fu attento non solo ai rapporti russo-tedeschi, ma anche agli interessi russi in Estremo Oriente. In seguito alla disastrosa guerra russo-giapponese del 1904-05, egli fece ripetute aperture amichevoli verso il Giappone. Come risultato l'8 luglio 1912 fu firmata a San Pietroburgo una convenzione segreta riguardante la delimitazione delle sfere di interesse dei due paesi nella Mongolia Interna. Entrambe le potenze erano determinate a mantenere la Mongolia Interna politicamente separata dalla Mongolia Esterna. Quattro anni dopo, il 3 luglio 1916, Russia e Giappone raggiunsero un accordo per una alleanza difensiva finalizzata a garantire gli interessi di entrambe le potenze in Cina.\nLa prima guerra mondiale.\nUn'altra preoccuazione del ministro degli esteri russo era legata alla possibilit\u00e0 di un conflitto militare su larga scala in Europa: si rendeva necessario isolare l'Austria-Ungheria usando la \"carta balcanica\" contro il traballante potere della monarchia asburgica.\nPer il suo atteggiamento \"moderato\" nei riguardi della politica balcanica, la politica di Sazonov fu spesso aspramente criticata dai nazionalisti e dichiarata non conforme alle attese del panslavismo.\nBench\u00e9 all'interno della diplomazia russa vi fossero agenti estremisti, come Nicholas Hartwig, che aspiravano a riunire i conflittuali slavi del sud in una confederazione sotto l'egida dello zar, non \u00e8 dato sapere se Sazonov condividesse o incoraggiasse questo obiettivo. In ogni caso sia l'Austria sia la Germania erano convinte che la Russia fomentasse attivamente il panslavismo a Belgrado e nelle altre capitali slave, condicendo pertanto un atteggiamento ostile in qualche misura responsabile dell'attentato di Sarajevo e dello scoppio della grande guerra.\nUno degli obiettivi di Sazonov all'inizio del conflitto mondiale era di impedire che la Romania si unisse alle Potenze Centrali, mentre nel marzo del 1915 il ministro degli esteri inform\u00f2 gli alleati occidentali delle ampie richieste russe sui territori ottomani, che includevano fra l'altro l'occupazione del Bosforo, Costantinopoli ed il lato europeo dei Dardanelli.\nIl 1\u00ba ottobre 1914 Sazonov consegn\u00f2 un documento in cui, se la Romania si fosse unita alle potenze dell'Intesa, si garantiva a quel paese un allargamento territoriale grazie all'annessione della Transilvania, della Bucovina e del Banato. In generale \"le sue maniere tranquille e cortesi fecero molto per mantenere costruttive le relazioni con gli alleati\". Sazonov era visto in maniera positiva a Londra, mentre in Russia la fazione \"germanofila\" guidata dalla zarina Aleksandra F\u00ebdorovna richiese ferocemente il suo allontanamento, che si concretizz\u00f2 nel momento in cui il ministro pubblicizz\u00f2 una proposta che mirava a garantire l'autonomia alla Polonia.\nUltimi anni.\nAll'inizio del 1917 Sazonov fu nominato ambasciatore nel Regno Unito, ma egli ritenne necessario rimanere in Russia, dove fu testimone della rivoluzione di febbraio. Egli si oppose al bolscevismo, fu consigliere per gli affari esteri di Anton Denikin e ministro degli esteri del governo anti-bolscevico dell'ammiraglio Kol\u010dak. Nel 1919 egli rappresent\u00f2 il governo dei Bianchi alla conferenza di pace di Parigi.\nSergej Sazonov trascorse gli ultimi anni di vita in Francia, dove scrisse un libro di memorie."}
{"id": "2496683", "revid": "1516566", "url": "https://it.wikipedia.org/wiki?curid=2496683", "title": "Perez Hilton", "text": "Biografia.\nPerez Hilton nasce a Miami, in Florida, il 23 marzo 1978 con il nome di Mario Armando Lavandeira Jr., figlio di immigrati cubani. Laureatosi alla New York University nel 2000, Perez Hilton tent\u00f2 inizialmente la carriera da attore, comparendo tra l'altro in un episodio de \"I Soprano\". Successivamente tent\u00f2 la carriera di giornalista ed attivista per i diritti dei gay, collaborando con l'organizzazione GLAAD e con diverse testate. Infine apr\u00ec il proprio blog, perch\u00e9 \"gli sembrava una cosa facile\".\nIl sito, originariamente intitolato \"PageSixSixSix.com\", e successivamente ribattezzato semplicemente \"PerezHilton.com\", tratta argomenti legati al gossip, ed alle celebrit\u00e0 statunitensi. Egli cambi\u00f2 il proprio nome in \"Perez Hilton\" storpiando, cos\u00ec, il nome dell'ereditiera Paris Hilton, soggetto piuttosto frequente dei suoi post (Infatti la pronuncia inglese del nome \"Perez\" \u00e8 molto simile a quello del nome \"Paris\"). Hilton \u00e8 apertamente gay ed \u00e8 sempre rimasto molto attivo nella difesa dei diritti degli omosessuali, e nel suo blog frequentemente critica i comportamenti discriminatori di alcune celebrit\u00e0.\nPer esempio Hilton \u00e8 stato uno dei maggiori sostenitori del licenziamento di Isaiah Washington da parte della ABC, colpevole di alcune osservazioni omofobiche. Tuttavia, nel 2007, Hilton \u00e8 stato criticato dal blog \"The Hollywood Gossip\" per aver ignorato le dichiarazioni omofobe fatte da Paris Hilton. L'11 marzo 2005, dopo appena sei mesi dall'inizio dell'attivit\u00e0 di blogger di Hilton, \"PageSixSixSix.com\" fu nominato \"Il sito pi\u00f9 odiato da Hollywood\" dalla serie televisiva \"The Insider\", attirando sul sito una popolarit\u00e0 ed un numero tale di visite da far temporaneamente andare in tilt il server che ospitava il blog.\nHilton ha dichiarato nel 2007 che \"Perezhilton.com\" arrivava ad avere oltre 8.82 milioni di visite in un periodo di 24 ore, anche se la veridicit\u00e0 di tale dichiarazione \u00e8 oggetto di disputa. La cantante Fergie nel 2006 gli dedica il brano \"Pedestal\", nel quale lo critica per aver parlato male di lei sul suo blog. Il 17 agosto 2007, citando fonti esclusive, Hilton annunci\u00f2 la morte del presidente cubano Fidel Castro, dichiarandosi il primo a riportare la notizia. Nonostante Hilton avesse detto che le autorit\u00e0 avrebbero presto fatto un annuncio ufficiale, non vi fu alcuna conferma alla notizia.\nAssociated Press in seguito, determin\u00f2 che si trattava di voci infondate, nate a Miami. Castro \u00e8 successivamente apparso in una intervista alla televisione cubana il 21 settembre 2007, smentendo la notizia della sua morte. Il 15 settembre 2008, il sito \"Terra.com\" ha nominato Perez Hilton come \"Ispanico dell'anno\". Nell'aprile 2009 \"PerezHilton.com\" \u00e8 stato classificato da Alexa come il quattrocentonovantunesimo sito pi\u00f9 trafficato al mondo ed il centoquarantatreesimo negli Stati Uniti. Due terzi dei visitatori del blog sono di sesso femminile e con una et\u00e0 compresa fra i diciotto ed i ventiquattro anni."}
{"id": "2496686", "revid": "155634", "url": "https://it.wikipedia.org/wiki?curid=2496686", "title": "NASDAQ-100 Open 2004 - Singolare maschile", "text": "Il singolare del NASDAQ-100 Open 2004 \u00e8 stato un torneo di tennis facente parte dell'ATP Tour.\nAndy Roddick ha battuto in finale Guillermo Coria 6\u20137 (2\u20137), 6\u20133, 6\u20131 (Coria ritirato)\nTeste di serie.\nTutte le teste di serie hanno ricevuto un bye per il 2\u00ba turno."}
{"id": "2496692", "revid": "124421028", "url": "https://it.wikipedia.org/wiki?curid=2496692", "title": "Capriola", "text": "La capriola o capovolta \u00e8 un'azione fisica che comporta il rovesciamento del corpo su s\u00e9 stesso mediante rotolamento su una superficie piana o in sospensione.\nCapovolta in avanti.\nPer \"capovolta in avanti\" (o capriola) si intende il movimento fisico che viene condotto da una lieve spinta in avanti verso il terreno mentre si \u00e8 accovacciati con il capo poggiato al suolo. Richiede un minimo di allenamento.\nC'\u00e8 anche la capriola in avanti in aria; per farla basta prendere una rincorsa con le braccia all'aria e saltare senza appoggiare la testa, ma appoggiando le braccia e cercando di cadere dritti.\nCapovolta all'indietro.\nPer \"capovolta all'indietro\" si intende il movimento fisico condotto da una spinta all'indietro del corpo, facendo passare le gambe sopra la testa. Si pu\u00f2 effettuare partendo da una posizione seduta o stando in piedi e poi accovacciarsi. Mentre con le gambe si da la spinta verso dietro, portandole verso la testa, le mani sono piantate a terra e le braccia si devono alzare un poco per permettere alla testa di passare e non restare bloccata sul pavimento. \u00c8 leggermente pi\u00f9 complicata rispetto alla \"capovolta in avanti\".\nCapovolta mezzo pino.\nPer \"capovolta mezzo pino\" si intende una forma pi\u00f9 atletica della \"capovolta in avanti\". Infatti, dopo aver dato una spinta per rotolare, il corpo resta in posizione retta per qualche secondo (minuti nel caso ci sia una certa professionalit\u00e0). Questo implica una forte pressione su entrambi gli avambracci e quindi, se non si \u00e8 pronti e allenati, le braccia potrebbero subire delle leggere lesioni.\nLa \"capovolta mezzo pino\" pu\u00f2 essere effettuata anche se il movimento principale \u00e8 una \"capovolta all'indietro\", restando invariato il grado di difficolt\u00e0.\nCapovolte molteplici.\n\u00c8 possibile effettuare capovolte molteplici, cio\u00e8 una serie di capovolte, sia in avanti che all'indietro. Anche se implicano una fermezza mentale elevata affinch\u00e9 non ci si senta storditi alla fine, non sono difficili da praticare e sono alla portata di tutti con un po' di allenamento.\nDi grado estremamente elevato \u00e8 la difficolt\u00e0 della \"capovolta molteplice mezzo pino\". Consiste in una rapida successione (in avanti o all'indietro, o ambedue) di capovolte mezzo pino che, senza un adeguato livello di preparazione, rischiano di diventare pericolose, fino alla frattura delle ossa. Una frequente variazione consiste nel praticare un salto a mezz'aria (in avanti o all'indietro a seconda della sequenza) alla fine delle capovolta molteplici mezzo pino. Questi tipi di salti sono spesso usati dalle cheerleader nelle gare competitive di basso livello o nei film e videogiochi d'azione, come Xena o Tomb Raider.\nCapovolta in avanti a mezz'aria.\nConsiste in un balzo in avanti roteando a mezz'aria senza l'appoggio delle braccia; questo implica uno sforzo elevato delle gambe e richiede un allenamento appropriato per prevenire danni.\nCapovolta all'indietro a mezz'aria.\n\u00c8 un balzo all'indietro a mezz'aria che, tecnicamente pi\u00f9 facile della sua controparte in avanti, siccome prima di saltare ci si aiuta slanciando le braccia in alto, poi si alza il bacino e poi ci si raggomitola.\nCapovolte molteplici a mezz'aria.\n\u00c8 possibile effettuare, partendo da una base elevata rispetto al punto d'atterraggio, molteplici capovolte a mezz'aria, sia in avanti che all'indietro. Questo tipo di capovolte \u00e8 effettuato per lo pi\u00f9 nella ginnastica artistica, o nei tuffi dove gli atleti si raggomitolano o roteano su s\u00e9 stessi prima di cadere in acqua dopo un salto da una piattaforma o un trampolino. Per la buona riuscita \u00e8 richiesta una notevole fermezza mentale. Atterrare su un supporto rigido pu\u00f2 causare da gravi lesioni permanenti alle gambe, soprattutto ai femori, fino al decesso. \nSi possono effettuare anche a terra senza l'aiuto di pedane soprelevate solo da atleti ben allenati."}
{"id": "2496693", "revid": "1522738", "url": "https://it.wikipedia.org/wiki?curid=2496693", "title": "I maghi sul ponte di comando con Hannah Montana", "text": "I maghi sul ponte di comando con Hannah Montana (\"Wizards on Deck with Hannah Montana\") \u00e8 una trilogia di episodi \"crossover\" fra tre Disney Channel original sitcom. Il crossover calibrato in episodi de \"I maghi di Waverly\", \"Zack e Cody sul ponte di comando\", e \"Hannah Montana\", vede Justin, Alex e Max Russo salire a bordo della nave \"SS Tipton\" per una crociera vinta ad un concorso, assieme a Cody Martin che tenta di recuperare i biglietti per un concerto di Hannah Montana - la quale \u00e8 presente a sua volta sulla nave - alle Hawaii. Negli Stati Uniti \u00e8 stato trasmesso il 17 luglio 2009, mentre in Italia \u00e8 andato in onda il 9 ottobre dello stesso anno. Il programma, nella prima visione, \u00e8 stato visto da 10,6 milioni di spettatori, inserendosi nella classifica dei 100 programmi televisivi pi\u00f9 visti via cavo del 2009.\nParte 1 - \"In Crociera\" (Tratto da: \"I Maghi di Waverly\").\nTrama.\nJustin vince un concorso e i tre fratelli finiscono sulla SS Tipton. Harper, chiamata da Alex con una magia, prende il posto dell'amica nella classe a bordo e conosce Cody. Alex si diverte a bordo con Bailey inventandosi il nome e Justin esce a cena con London facendosi passare per un dottore. Max invece gareggia con Zack in una serie di competizioni assurde. Bailey viene per\u00f2 fatta cadere nell'idromassagio da Max e Zack e Alex la salva. London pensava che Justin l'avesse salvata e lo lascia perch\u00e9 crede sia uno stupido dottore. Harper, Max e Bailey chiamano Alex in tre diversi modi e viene scoperta. La crociera finisce per Harper che viene rimandata a casa.\nParte 2 - \"Doppio Scambio\" (Tratto da: \"Zack e Cody sul ponte di comando\").\nTrama.\nBailey impazzisce perch\u00e9 a bordo verr\u00e0 Hannah Montana e Cody le promette due biglietti per il concerto tutto esaurito, visto che la conosce. Alex conosce Zack e, come lui, ama fare scherzi. Max incontra London alla quale chiede di uscire, con scarsi risultati. Hannah invece \u00e8 nervosa di tutti i suoi fan e vorrebbe del relax. Cody cerca di entrare nella cabina di Hannah, ma lei non si ricorda di lui. Alex mette della tinta nella vasca idromassaggio e fa diventare Justin blu. Moseby e Justin cercano il colpevole, Zack o Alex, e quest'ultima si rifugia in camera di Zack. Moseby lo incolpa di quanto \u00e8 successo, ma lui dice che \u00e8 innocente e ha bisogno di prove. Cody chiede a London i biglietti, ma lei rifiuta e partecipa alla caccia al tesoro. Alex dice al fratello Max di non dire nulla di quello che ha visto e non fa capire niente a London, la quale gli \u00e8 diventata amica. Cody cerca di vincere la caccia al tesoro, ma Zack gliela fa perdere. Moseby e Justin si ritrovano faccia a faccia con Zack e Alex e si scopre che quest'ultima \u00e8 la colpevole. Cody dice a Bailey che non ha i biglietti, ma i due incontrano Hannah Montana la quale regala i biglietti e i pass per il backstage. Bailey \u00e8 cos\u00ec contenta che bacia Cody e i due cominciano una relazione. London aspetter\u00e0 Max quando sar\u00e0 cresciuto, perch\u00e9 nessuno l'ha mai trattata come lui.\nParte 3: \"Il portafortuna di Hannah\" (Tratto da: \"Hannah Montana\").\nTrama.\nMentre si trova sul ponte della nave, Miley perde il braccialetto regalatole dalla madre e pensa che le sue disavventure siano causate dalla sua mancanza. Ma Bailey e Cody le ricordano che lei \u00e8 Hannah Montana ed \u00e8 unica al mondo. Miley capisce che non \u00e8 il bracciale a renderla speciale, si fida di se stessa e la puntata finisce con il suo concerto meraviglioso alle Hawaii.\nEdizione home video.\nNel settembre 2009 il trittico di episodi \u00e8 stato distribuito in edizione home video, come DVD regione 1, destinato al mercato nord americano, ad opera della \"Walt Disney Studios Home Entertainment\"."}
{"id": "2496695", "revid": "287204", "url": "https://it.wikipedia.org/wiki?curid=2496695", "title": "Juan D\u00edaz (pugile)", "text": "Soprannominato \"Baby Bull\" \u00e8 stato campione WBO, WBA e IBF pesi leggeri. \nCarriera.\nCarriera da dilettante.\nDiaz ha terminato la sua carriera da dilettante con un sorprendente record amatoriale di 105-5. Credeva che avrebbe preso parte alla selezione messicana per Sydney 2000, ma gli \u00e8 stato detto che era troppo giovane per competere in quella competizione (in quel periodo era ancora minorenne), cos\u00ec invece di aspettare altri quattro anni per partecipare alle nuove olimpiadi ha deciso di diventare un pugile professionista.\nCarriera da professionista.\nPesi leggeri.\nGli inizi.\nJuan Diaz ha debuttato il 23 giugno 2000 all'et\u00e0 di 16 anni, sconfiggendo Rafael Ortiz per KO tecnico alla 1\u00aa ripresa. Ha vinto i suoi primi cinque incontri per KO o KOT. Il primo a portarlo sulla distanza \u00e8 Michael Lucero. La gara, svoltasi il 1\u00ba dicembre all'MGM Grand di Las Vegas, \u00e8 terminata con la vittoria di \"Baby Bull\" ai punti dopo 6 riprese.\nNel 2001 ha disputato un totale di 7 incontri, vincendo in tutte e quante le occasioni. L'anno seguente \u00e8 stato pressoch\u00e9 uguale, in quanto ha disputato 6 match nel giro di 12 mesi, vincendoli nuovamente tutti quanti. Il 22 novembre 2003 Juan ha affrontato Joel Perez (34-6-2) per la corona giovanile WBC dei leggeri al Reliant Park di Houston. Qui Diaz ha dato una buona prova delle sue capacit\u00e0, sconfiggendo l'avversario al 6\u00ba round per KO tecnico. Pur non essendo un titolo di grande valore, \u00e8 comunque la prima cintura della carriera professionistica del giovane messicano.\nDiaz VS Katsidis.\nDopo aver subito la prima sconfitta da parte del \"Galaxxy Warrior\" Nate Campbell, Diaz (34-1; 17 KO) ha affrontato il promettente pugile australiano di origini greche Michael Katsidis (23-1; 20 KO), proveniente a sua volta da un KO tecnico da parte di Joel Casamayor. L'incontro si \u00e8 tenuto al Toyota Center di Houston (citt\u00e0 natale del \"Baby Bull\") il 6 settembre 2008. Alla vigilia dell'incontro, nel consueto \"Weigh-In\", entrambi gli atleti hanno registrato un peso di 134 libbre e mezzo. Il main event, denominato \"No Retreat, No Surrender\", \u00e8 finito con la vittoria di Diaz per \"Slit Decision\" con i punteggi di 116-112 e 115-113 per il nativo di Houston, e 115-113 per Katsidis. Dopo l'evento non si \u00e8 deciso di organizzare una rivincita.\nPesi superleggeri.\nDiaz VS Malignaggi I e II.\nDopo la vittoria non convincente su Malignaggi, entrambi i campi dei pugili hanno deciso di organizzare una rivincita, che si svolger\u00e0 il 12 dicembre 2009 all'UIC Pavilion di Chicago."}
{"id": "2496698", "revid": "256896", "url": "https://it.wikipedia.org/wiki?curid=2496698", "title": "EESTEC", "text": ""}
{"id": "2496700", "revid": "767487", "url": "https://it.wikipedia.org/wiki?curid=2496700", "title": "The Informant!", "text": "The Informant! \u00e8 un film del 2009 diretto da Steven Soderbergh ed interpretato da Matt Damon, basato su una storia vera raccontata nel libro-inchiesta \"The Informant (a True Story)\", scritto dal giornalista Kurt Eichenwald.\nMescolando diversi generi, come thriller e commedia nera, viene raccontata la storia del biochimico Mark Whitacre che aiuta l'agente FBI Brian Shepherd nello smascherare il cartello per controllare i prezzi di derivati del mais sul mercato internazionale, che coinvolge anche l'azienda per cui lavora Whitacre.\nIl film \u00e8 stato presentato fuori concorso alla 66\u00aa Mostra internazionale d'arte cinematografica di Venezia.\nTrama.\nStati Uniti, 1992. Mark Whitacre, biochimico di successo dell'Archer Daniels Midland (ADM), multinazionale statunitense dell'agroalimentare, decide di collaborare con l'FBI per denunciare gli accordi tra la sua azienda e i concorrenti internazionali per manipolare il prezzo di derivati del mais nel mercato globale.\nGrazie alle registrazioni video e vocali eseguite lungo due anni e mezzo di collaborazione con l'FBI, Mark Whitacre riesce a dare prove concrete sugli accordi sottobanco. Numerosi alti dirigenti vengono incarcerati per frode e truffa, mentre il biochimico sta per divenire il nuovo amministratore dell'azienda, mandata sul lastrico da lui stesso per le rivelazioni scottanti.\nIl finale sembra positivo per Whitacre, allorch\u00e9 si scopre un ammanco nelle casse dell'azienda dovuto a trasferimenti illeciti di denaro che l'uomo inviava ai suoi numerosi conti esteri per quasi dieci milioni di dollari. Whitacre, con 45 capi d'accusa sulle spalle, nel 1997 viene condannato a 9 anni di detenzione; scontata la pena, nel 2006 pu\u00f2 tornare a casa da moglie e figli.\nProduzione.\nNel 2002, dopo aver completato \"Ocean's Eleven\", Soderbergh ha annunciato la sua intenzione di adattare il libro-inchiesta \"The Informant\", scritto dall'ex giornalista del \"New York Times\" Kurt Eichenwald. Scott Z. Burns ha scritto la sceneggiatura basandosi sul libro.\nLa produzione \u00e8 iniziata nel maggio 2008 a Decatur, Illinois. Le riprese hanno avuto luogo nella ex villa di Whitacre a Moweaqua, Illinois, una piccola cittadina a circa 25 miglia da Decatur. Alcuni scene hanno avuto luogo a Mesa, Arizona, nel novembre 2008.\nPer interpretare la parte di Mark Whitacre, Matt Damon si \u00e8 imbruttito ed \u00e8 ingrassato di diversi chili.\nDistribuzione.\nIl film \u00e8 stato presentato fuori concorso alla 66\u00aa Mostra internazionale d'arte cinematografica di Venezia e successivamente al Toronto International Film Festival. \u00c8 stato distribuito nelle sale italiane e statunitensi dal 18 settembre 2009, su distribuzione Warner Bros. Pictures."}
{"id": "2496701", "revid": "2130303", "url": "https://it.wikipedia.org/wiki?curid=2496701", "title": "Chiesa della Beata Vergine di Monserrato", "text": "La chiesa della Beata Vergine di Monserrato \u00e8 un luogo di culto edificato presumibilmente verso la fine del XVI secolo. Ubicata in cima al colle omonimo, a circa , la chiesa campestre domina, da ovest, la citt\u00e0 di Ozieri.\nLa facciata principale della chiesa \u00e8 caratterizzata da un paramento in blocchi di tufo \"faccia a vista\" e da un disegno estremamente semplice, dominato da un campaniletto a vela in cima al doppio spiovente della facciata; il portone d'ingresso \u00e8 affiancato da due colonne a fusto scanalato con capitelli floreali, poste su un alto basamento, completate da un architrave modanato in cui \u00e8 incisa la scritta \"Reina de Monserradu\".\nLe facciate laterali sono anch'esse semplici, scandite dal ritmo dei contrafforti a cui corrispondono, all'interno, tre archi trasversali ogivali che sostengono una copertura lignea.\nLa zona del presbiterio \u00e8 rialzata rispetto all'aula, da cui \u00e8 separata da un arco trionfale. Interessante la cinquecentesca formella lignea presente nella parete del presbiterio, in cui \u00e8 rappresentata l'arma della nobile famiglia ozierese dei Satta, benefattori della chiesa.\nAll'interno sono conservate alcune statue seicentesche, tra cui quella della Madonna di Monserrato. Dello stesso soggetto, \u00e8 presente anche un olio su tela del pittore ozierese Giuseppe Altana."}
{"id": "2496702", "revid": "599013", "url": "https://it.wikipedia.org/wiki?curid=2496702", "title": "Ardo \u00c4rmpalu", "text": ""}
{"id": "2496706", "revid": "599013", "url": "https://it.wikipedia.org/wiki?curid=2496706", "title": "Iv\u00e1n P\u00e9rez", "text": ""}
{"id": "2496708", "revid": "63756", "url": "https://it.wikipedia.org/wiki?curid=2496708", "title": "F\u016brin", "text": " indica un particolare campanellino tipico del Giappone, adoperato durante la stagione estiva.\nEtimologia e storia.\nIl termine \"f\u016brin \"(\u98a8\u9234 - \u3075\u3046\u308a\u3093 - \"h\u016brin\"), composto da \"\"h\u016b\" - vento - e \"rin\"\" - campana - assume in italiano il significato di \"campanella al vento\". \nLa \"\u016b\", u con il simbolo del macron, viene letta come u doppia, la pronuncia \u00e8 quindi \"fuurin\"; \u00e8 da evitare la pronuncia \"furin\", con una sola \"u\": quest'ultima, infatti, corrisponde a un termine diverso, che significa \"immoralit\u00e0\".\nIn origine proveniente dalla tradizione cinese, il f\u016brin \u00e8 stato introdotto in Giappone ormai da secoli, tanto che se ne riporta traccia in ogni genere di opera artistica e fonte storica.\nIl monaco buddista di Kamakura lo defin\u00ec \"tesoro nazionale\", per il suo supposto potere benefico, mentre almeno fin dal periodo Muromachi (1333-1568) il suono gradevole del f\u016brin viene associato con l'estate.\nCaratteristiche.\nIl f\u016brin \u00e8 tradizionalmente costituito da un involucro tondeggiante, solitamente di ghisa, da cui pendono uno o pi\u00f9 tubicini che, al soffiare del vento, producono lo scampanellio molto caratteristico della terra nipponica.\nL'anima pu\u00f2 essere di qualsiasi tipo di materiale: legno, PVC, vetro, argenteria, ecc. normalmente si preferisce il bamboo o, come per tradizione, la ghisa. I \"tubicini\", invece, possono essere fatti di acciaio, alluminio, ottone, altri tipi di metalli e legno. Ovviamente il suono derivato dal loro contatto cambia anche a seconda del materiale di cui sono fatti.\nDai tubicini, inoltre, pende una strisciolina di carta, solitamente realizzata in carta di riso, ma anche in altri tessuti. Sopra di essa sono raffigurati paesaggi, oggetti, frasi o scritte di diverso genere che richiamano dei particolari legati alla tradizione giapponese, come: \"matsuri\", \"matsu\", \"fugu\", \"tsurigane\", ecc.\nSolitamente di realizzazione artigianale, i f\u016brin sono quindi pezzi unici, anche se ovviamente se ne producono oggigiorno anche in serie.\nUtilizzo.\nI f\u016brin vengono appesi alle grondaie ed agli infissi delle abitazioni, ma anche alle verande e nei portici di queste e degli esercizi commerciali. Si usa inoltre farli pendere ai rami pi\u00f9 bassi degli alberi ed a supporti di qualsiasi genere.\nNei mesi estivi, la stagione pi\u00f9 calda ed umida in Giappone, i f\u016brin vengono appesi e lasciati tintinnare al vento in tutta la nazione, producendo un suono che pervade le campagne ed i centri pi\u00f9 piccoli, ma anche le metropoli grazie al forte attaccamento dei Giapponesi nei confronti delle loro tradizioni popolari pi\u00f9 intime ed identificative. In questi mesi, infatti, i suoni caratteristici di queste terre sono quelli generati appunto dai f\u016brin, insieme al coro delle onnipresenti cicale giapponesi ed al suono dei fuochi artificiali \"hanabi\".\nIl f\u016brin, lungi da realizzare unicamente una funzione decorativa, nasce per adempiere, e tutt'oggi adempie, a due scopi fondamentali. Si ritiene infatti -tradizionalmente- che, da una parte, renda il caldo afoso dell'estate meno pesante ed opprimente, grazie al suo suono molto delicato, e d'altra parte \u00e8 antichissima e mantenuta ancora in auge per il f\u016brin una funzione \"cultuale\" basata sulla credenza che il loro suono tenga lontani gli spiriti maligni dai luoghi abitati.\nInfine, esistono anche particolari f\u016brin usati in funzione meteorologica: alcuni di essi sono infatti utilizzati nello studio dei venti, fenomeno rilevante nelle isole giapponesi, data l'alta densit\u00e0 di tifoni ed eventi atmosferici distruttivi dovuti al clima subtropicale.\nL'estrema diffusione dei f\u016brin ha obbligato numerosi centri urbani giapponesi ad emettere ordinanze che regolano l'utilizzo di tali campanellini tipici, soprattutto durante la notte e con il maltempo."}
{"id": "2496709", "revid": "1573940", "url": "https://it.wikipedia.org/wiki?curid=2496709", "title": "Sattahip", "text": "Sattahip \u00e8 una cittadina della Thailandia situata nella costa nord orientale del Golfo di Thailandia, posta 160\u00a0km a sud est di Bangkok, vicino al centro turistico di Pattaya.\nSuddivisione amministrativa.\nSattahip \u00e8 la principale municipalit\u00e0 del \"Distretto di Sattahip\", uno degli 11 che formano la Provincia di Chonburi. Il distretto \u00e8 suddiviso in 5 sottodistretti \"(tambon)\", che a loro volta comprendono un totale di 41 villaggi \"(muban)\".\nLuoghi di interesse.\nA Sattahip si trova la pi\u00f9 importante base navale della Reale Marina Militare Thailandese, ed \u00e8 il porto di attracco per la portaerei HTMS Chakri Naruebet, nave ammiraglia della flotta nazionale.\nNei pressi del centro cittadino sorge l'aeroporto Internazionale di U-Tapao, utilizzato dalla Aeronautica Militare Statunitense durante la guerra del Vietnam. La struttura serve oggi Sattahip e la zona limitrofa come aeroporto internazionale, ed \u00e8 anche la base del primo stormo della Reale Marina Militare Thailandese."}
{"id": "2496710", "revid": "155634", "url": "https://it.wikipedia.org/wiki?curid=2496710", "title": "Biblioteca Don Bosco", "text": "La biblioteca Don Bosco \u00e8 una biblioteca italiana, sita a Roma e collocata all'interno del campus dell'Universit\u00e0 Pontificia Salesiana in Roma.\nStoria.\nL'Istituto Teologico Internazionale Salesiano.\nLe origini della biblioteca Don Bosco dell'ateneo salesiano di Roma risalgono alla fondazione, nel 1904, dell'Istituto Teologico Internazionale Salesiano a Foglizzo, comune italiano della provincia di Torino in Piemonte.\nL'istituto, fondato per la formazione presbiteriale dei membri della congregazione provenienti da diversi paesi, nel 1923 venne trasferito, insieme con l'annessa biblioteca, a Torino; nel capoluogo piemontese si svilupp\u00f2 maggiormente anche grazie alla beatificazione (1929) e alla canonizzazione (1934) del salesiano Giovanni Bosco e alla qualificazione culturale del centro di studi accademici creato dal superiore generale don Pietro Riccaldone.\nIl Pontificio Ateneo Salesiano.\nNel 1940 la Santa Sede approv\u00f2 il Pontificio Ateneo Salesiano, con sede a Torino. I primi anni del nuovo istituto furono caratterizzati dall'orrore e dalle difficolt\u00e0 scaturite dal secondo conflitto mondiale: in quegli anni fu necessario mettere a riparo dai bombardamenti i libri delle biblioteche.\nNegli anni cinquanta l'ateneo (precisamente le facolt\u00e0 di diritto canonico, di filosofia e dall'istituto di pedagogia) si trasfer\u00ec da Torino a Roma, presso la chiesa del Sacro Cuore, in via Marsala, nelle vicinanze della centrale stazione Termini; nell'occasione vennero traslocate anche le biblioteche.\nDal 1965 all'inizio del nuovo millennio.\nNel 1965 anche la facolt\u00e0 di teologia, l'unica rimasta in Piemonte, si trasfer\u00ec da Torino alla capitale, e venne spostata, insieme a tutte le altre, nella sede attuale, in piazza dell'Ateneo Salesiano, nel Nuovo Salario (zona Val Melaina), nella parte settentrionale di Roma. I libri vennero raggruppati in una biblioteca centrale, mentre il \"Pontificium Institutum Altioris Latinitatis\" (da poco affidato all'ateneo salesiano) si forn\u00ec di biblioteca propria.\nLa biblioteca, sempre pi\u00f9 arricchita e aggiornata grazie soprattutto all'acquisto di nuovi libri e alla sottoscrizione di collane e pubblicazioni periodiche, progred\u00ec notevolmente a partire dal 1973, anno in cui il pontificio ateneo salesiano divenne universit\u00e0. Nonostante l'ampiezza della nuova sede, \"presto la biblioteca incominci\u00f2 a risentire la strettezza dei propri ambienti\".\nPer tale motivo, venne avanzata la richiesta di una nuova sistemazione: l'iniziativa, accolta nel 1984, fu inserita tra le opere in programma in vista della ricorrenza dei cento anni dalla morte di Giovanni Bosco, che si sarebbe tenuta nel 1988.\nLa progettazione architettonica della nuova costruzione venne affidata allo Studio Valle di Roma; a causa dei continui rinvii da parte degli uffici del comune di Roma per l'approvazione del progetto avanzato nel marzo 1989, ad esso \"si decise d'introdurre una serie di modifiche e integrazioni\", per restare al passo con lo sviluppo tecnologico dell'epoca. Dopo un temporaneo inizio nel 1998, i lavori per la costruzione della nuova biblioteca si avviarono alla fine del 1999 e furono conclusi nel maggio 2002.\nGli anni Duemila.\nCon l'abilitazione di tre dei cinque piani, la biblioteca, intitolata a Don Bosco, cominci\u00f2 a funzionare in parte nell'anno accademico 2002-2003.\nL'inaugurazione ufficiale avvenne il 31 gennaio 2006, giorno della festa solenne di san Giovanni Bosco: alla cerimonia erano presenti il cardinale Zenon Grocholewski, prefetto per l'Educazione Cattolica, il rettor maggiore della congregazione salesiana don Pascual Ch\u00e1vez Villanueva (gran cancelliere dell'universit\u00e0 pontificia salesiana), e monsignor Adriaan van Luyn (salesiano), vescovo di Rotterdam; i primi due hanno presieduto il convegno organizzato per l'occasione, il terzo ha benedetto la nuova struttura della biblioteca salesiana.\nStruttura.\nL'edificio che ospita la biblioteca salesiana Don Bosco \u00e8 strutturato in cinque piani. Si presenta come una sintesi tra la tradizionale biblioteca (adatta per consultare e conservare i testi a stampa) e l\"'electronic library\", un insieme di risorse dislocate in diverse istituzioni. \u00c8 la pi\u00f9 grande biblioteca della congregazione salesiana\nIngresso (secondo piano).\nL'entrata principale \u00e8 situata al lato nord-ovest dell'edificio, in corrispondenza del secondo piano, accessibile dal cortile interno \"superiore\" dell'ateneo, che, in questo modo, funge da punto d'accoglienza.\nL'ingresso, da attraversare mediante un tesserino magnetico, immette in un'ampia sala di lettura, in cui si trovano opere di diverso genere e l'ultima annata di pi\u00f9 di 1.500 pubblicazioni periodiche. Ai lati della sala si trovano due spazi adibiti a luoghi di mostre ed esposizione.\nPiano terra.\nIl piano terra \u00e8 accessibile direttamente dall'esterno; esso offre i seguenti servizi:\nInoltre ospita gli uffici di acquisizione, classificazione e catalogazione dei libri e di altro materiale.\nPrimo piano.\nAl primo piano \u00e8 presente un'altra grande sala di lettura, in cui sono raccolti i volumi pi\u00f9 utilizzati. Grazie al \"sistema dello scaffale aperto\", i volumi sono reperibili repentinamente e in pochissimo tempo messi a disposizione di chi ne usufruisce.\nTerzo piano.\nIl terzo piano \u00e8 composto da dieci sale, atte ad accogliere un particolare settore bibliografico. Tale suddivisione facilita il lavoro di gruppo e di seminario degli studenti dell'universit\u00e0 pontificia salesiana.\nQuarto piano.\nIl quarto piano presenta caratteristiche che lo rendono simile al precedente piano; \u00e8 suddiviso in nove sale e \"conserva i preziosi volumi dei fondi particolari\". Le sale contengono un gran numero di materiale antico: codici, incunaboli, tavolette mesopotamiche, papiri ed altro materiale.\nUna delle nove sale contiene il \"fondo Marega\", una preziosa raccolta di testi antichi riguardanti la cultura e la letteratura popolare e religiosa del Giappone.\nSempre al quarto piano \u00e8 situato il salone \"don Egidio Vigan\u00f2\" (rettor maggiore che benedisse la prima pietra della biblioteca, nel 1989). \u00c8 un'ampia sala \"pensata per incontri di ricerca e di rappresentanza e attrezzata con servizi particolari tra cui la traduzione simultanea e la videoconferenza\".\nPatrimonio librario.\nIl patrimonio librario della biblioteca Don Bosco dell'universit\u00e0 pontificia salesiana comprende:\nFondo Marega.\nAccumulato dal sacerdote salesiano Mario Marega durante la sua missione in Giappone (dal 1930 al 1946 e dal 1949 al 1974), il \"fondo Marega\" si suddivide in tre grandi gruppi:"}
{"id": "2496711", "revid": "404137", "url": "https://it.wikipedia.org/wiki?curid=2496711", "title": "Unesco-ihe", "text": ""}
{"id": "2496717", "revid": "6923", "url": "https://it.wikipedia.org/wiki?curid=2496717", "title": "Aegukka", "text": "Aegukka (), anche noto come Ach'im\u016dn pinnara (\uc544\uce68\uc740 \ube5b\ub098\ub77c, \"Il mattino brilli\") \u00e8 l'inno nazionale della Corea del Nord. Il testo \u00e8 stato scritto da Pak Se-yong (1902-1989), mentre la musica \u00e8 opera del compositore Kim Won-gyun (1917-2002).\nOrigine dell'inno.\nIl Governo provvisorio della Repubblica di Corea in esilio a Shanghai dal 1919 al 1945 adottava come inno ufficiale il canto \"Aegukga\". Il testo dell'inno era identico a quello dell'attuale inno sudcoreano, ma la melodia era quella del canto di Natale scozzese \"Auld Lang Syne\". Alla fine della seconda guerra mondiale la Corea ottenne l'indipendenza dal Giappone e la Corea del Nord si separ\u00f2 dalla Corea del Sud, che aveva mantenuto il testo dell\"'Aegukga\", ma ne aveva cambiato la melodia. Il neonato Stato socialista scelse, invece, di adottare un inno completamente nuovo, e cos\u00ec nel 1947 fu composto l'attuale inno nazionale nordcoreano, che mantenne il titolo dell'inno del sud, ossia \"Aegukka\", ma traslitterato in maniera leggermente differente.\nCaso insolito tra i canti patriottici nordcoreani, \"Ach'im\u016dn pinnara\" non contiene alcuna allusione n\u00e9 al Partito del Lavoro di Corea, n\u00e9 a Kim Il-sung, n\u00e9 a Kim Jong-il, bens\u00ec tesse le lodi della Corea nella sua interezza."}
{"id": "2496718", "revid": "110157", "url": "https://it.wikipedia.org/wiki?curid=2496718", "title": "Chiesa della Beata Vergine del Rosario (Ozieri)", "text": "La chiesa della Beata Vergine del Rosario \u00e8 un luogo di culto presente nell'abitato di Ozieri.\nStoria.\nLa chiesa fu edificata intorno al 1630-1638 dalla Confraternita del Santo Rosario, esistente gi\u00e0 da qualche decennio, a seguito della fondazione dell'adiacente convento delle Clarisse, nel XVII secolo e XVIII secolo fu utilizzata dalle monache di clausura.\nArchitettura.\nLa chiesa, edificata in stile barocco, sorge nel rione Episcopiu, a brevissima distanza dalla cattedrale dell'Immacolata e dalla sede della Curia.\nLa facciata principale si presenta pressoch\u00e9 quadrata, completata in sommit\u00e0 da un cornicione semplicissimo, completato dalla presenza di una croce in ferro lavorata di epoca posteriore; il portale di ingresso \u00e8 privo di cornici ed \u00e8 sovrastato da un semplice \"arco di scarico\".\nAi lati del portone di ingresso sono presenti due finestre circolari che illuminano le due prime cappelle, mentre al di sopra del portone si apre una lunga finestra centinata che d\u00e0 luce alla cantoria.\nDi particolare interesse \u00e8 il fregio in pietra presente al di sopra del portone centinato, in cui \u00e8 scolpita l'epigrafe:\nL'interno si compone di un'aula coperta a botte con tre cappelle laterali per parte, anch'esse coperte a botte, il presbiterio risulta rialzato rispetto alla navata e anticipato da un arco trionfale.\nAll'interno sono conservate molte statue del XVII secolo - XVIII secolo, ed un grande affresco naturalistico del 1699 firmato nella prima cappella a destra, detta \"delle Anime\".: "}
{"id": "2496721", "revid": "88740", "url": "https://it.wikipedia.org/wiki?curid=2496721", "title": "Nicol\u00f2 Palmieri", "text": "Biografia.\nAppartenne a una famiglia dell'aristocrazia terriera siciliana. Studi\u00f2 economia all'universit\u00e0 di Palermo, dove fu allievo prediletto dell'economista Paolo Balsamo. \nFu un convinto fautore dell'indipendenza siciliana e della Costituzione del 1812, promulgata in Sicilia durante la permanenza di Ferdinando III di Sicilia a Palermo in et\u00e0 napoleonica; fu quindi membro del parlamento siciliano. Scrisse anche un pamphlet in favore della costituzione (\"Catechismo politico siciliano\", attribuito a \"Nicol\u00f2 Palmeri da Termini, membro del Parlamento in Palermo negli anni 1812, 1813, 1814, vittima del colera al 1837 mor\u00ec a Villalba Cl\", da altri attribuito a Michele Amari), cos\u00ec come scrisse un altro pamphlet dal titolo \"Considerazioni sul Decreto del Parlamento di Napoli, che dichiar\u00f2 nulla la Convenzione di Palermo de' 14. Ottobre 1820\". Mor\u00ec di colera nella citt\u00e0 natale.\nAutore di diversi saggi storici, quando Ferdinando abolendo il Regno di Sicilia, Palmeri scrisse un saggio polemico \"Saggio storico e politico sulla costituzione del Regno di Sicilia\", scritto verosimilmente attorno al 1822 e pubblicato postumo a Lugano a cura di Michele Amari nel 1847."}
{"id": "2496722", "revid": "1568601", "url": "https://it.wikipedia.org/wiki?curid=2496722", "title": "Monte Iuktas", "text": "Una montagna nell'area centro-nord di Creta, il Monte Juktas (anche chiamato Iuktas, Iouktas, e in diversi altri modi a causa dell'irregolare traslitterazione dal greco) era un importante sito religioso della civilt\u00e0 minoica. Situato a pochi chilometri dai palazzi di Cnosso e Fourni e il \"megaron\" a Vathypetro, il Monte Iuktas fu il luogo di un importante santuario montano nel mondo minoico. Ai piedi dello Iuktas, ad Anemospilia venne trovato anche un sito che suggeriva ad alcuni il fatto che i minoici praticassero sacrifici umani, ma attualmente l'evidenza di ci\u00f2 viene messa alquanto in questione.\nSantuario montano.\nIl sito del Monte Iuktas \u00e8 uno dei pi\u00f9 importanti e anche probabilmente il primo dei santuari montani del mondo minoico. Gli archeologi hanno studiato il sito per un lungo periodo, esaminando i frammenti di ceramica, i resti di mura, e alcuni tipi di roccia che devono essere stati trasportati sulla sommit\u00e0 della montagna, poich\u00e9 non vi si trova naturalmente.\nLa montagna resta importante nella vita religiosa delle popolazioni della zona anche oggi: una cappella ortodossa greca \u00e8 situata a circa un chilometro a sud del santuario lungo la cresta della montagna. Ogni anno, la gente dalle citt\u00e0 scende gi\u00f9 nelle pianure ai piedi del Monte Iuktas portando fiori in processione alla cappella.\nArcheologia.\nIl sito dello Iuktas fu indagato per la prima volta nel 1909 da Arthur Evans.\nPu\u00f2 essere considerato come sito archeologico accessorio rispetto a quello importantissimo di Cnosso, a pochi chilometri di distanza. Fra i ritrovamenti nel santuario montano minoico dello Iuktas vi sono statuette d'argilla raffiguranti animali ed esseri umani, corni in pietra, altari in pietra, doppie asce in bronzo, e ciotole e tavolette con iscrizioni in Lineare A. Vedi le fonti per un inventario complessivo. Frammenti di ceramica provenienti dal sito risalgono al Medio Minoico IA."}
{"id": "2496723", "revid": "729019", "url": "https://it.wikipedia.org/wiki?curid=2496723", "title": "Dog Island (Anguilla)", "text": "Dog Island \u00e8 un'isola disabitata situata circa 15 km a nord della grande isola di Anguilla e a circa 3\u00a0km a nord-ovest delle Prickly Pear Cays. Il territorio \u00e8 composto da piccole colline ricoperte di arbusti e varia vegetazione. L'isola \u00e8 poco frequentata dai turisti poich\u00e9 gli approdi sono pi\u00f9 difficoltosi rispetto alle altre isole della zona; infatti, gli unici punti che permettono di sbarcare sono le spiagge che per\u00f2 non sono riparate dai venti e quindi possono creare problemi alle imbarcazioni per via del moto ondoso.\nNel 1976 il governo degli Stati Uniti chiese al Segretario di Stato per gli Affari Esteri e del Commonwealth di poter usare l'isola come poligono di tiro per le esercitazioni della U.S. Navy.\nL'isola \u00e8 una riserva marina protetta dal 1\u00ba gennaio 1989.\nFauna.\nSull'isola \u00e8 stata rilevata la presenza di almeno 28 specie differenti di uccelli marini, di cui 9 la utilizzano per la nidificazione:\nSull'isola \u00e8 attestata anche la presenza di lucertole e di capre selvatiche, queste in particolare sono i residui degli allevamenti che nel corso del tempo gli anguillani tentarono di impiantare."}
{"id": "2496725", "revid": "124571861", "url": "https://it.wikipedia.org/wiki?curid=2496725", "title": "Bellezze sulla neve", "text": "Bellezze sulla neve \u00e8 stato un programma televisivo andato in onda per due stagioni su Canale 5 tra il 1991 e il 1992.\nIl programma \u00e8 stato replicato pi\u00f9 volte sull'emittente satellitare Happy Channel. La trasmissione ha anche vinto un Telegatto nel 1991 come \"Miglior trasmissione di giochi TV\".\nIl programma.\nIl programma, ispirato al celebre \"Giochi senza frontiere\" della Rai, era la versione invernale del celebre \"Bellezze al bagno\", in onda in Fininvest gi\u00e0 dal 1989.\nPrima edizione.\nLa prima edizione \u00e8 andata in onda in prima serata dal 1\u00ba gennaio al 26 febbraio 1991 per 9 puntate.\nIl programma andava in onda il marted\u00ec ed era condotto da Marco Columbro e Lorella Cuccarini con la partecipazione di Francesco Salvi, a cui era affidata la parte comica del variet\u00e0, e di Linda Lorenzi come valletta.\nLa regia del programma era stata affidata a Beppe Recchia.\nIn onda da Madonna di Campiglio, in provincia di Trento, lo show si basava su giochi ambientati sulla neve (in luogo dei giochi acquatici della versione estiva) e della presenza di 12 bellezze, rinominate per questo programma \"scioline\".\nA giocare erano quattro squadre di diverse nazioni (Italia, Francia, Germania e Spagna) che provenivano dalle pi\u00f9 rinomate localit\u00e0 turistiche invernali dei rispettivi Paesi. \nQuesto show fu anche il primo che vide Columbro e la Cuccarini insieme, un sodalizio che durer\u00e0 per molti anni grazie alle conduzioni di fortunati programmi come \"Paperissima\" e \"Buona Domenica\".\nIl programma era curato da Fatma Ruffini, i testi erano di Tullio Ortolani, Roberto Tiraboschi e Dario Viola, le musiche erano della Brass Connection, la scenografia era realizzata da Egle Zanni, i costumi erano di Luca Sabatelli e Valentina Aurelio e le coreografie erano invece curate da Marco Garofalo.\nLa sigla di apertura era la canzone \"Ascolta il cuore\", interpretata da Lorella Cuccarini mentre quella di chiusura era il brano \"Oh signorina\", cantato dalla Cuccarini, Marco Columbro e Francesco Salvi.\nIl programma ebbe molto successo, tanto da vincere, in quello stesso anno, il Telegatto come \"Miglior trasmissione di giochi in TV\".\nSeconda edizione.\nLa seconda edizione \u00e8 andata in onda a partire dal 27 dicembre 1991 per finire durante i primi mesi del 1992, ed era trasmessa da Bormio, localit\u00e0 sciistica della Valtellina.\nAlla conduzione fu chiamato Claudio Lippi, coadiuvato da Sabrina Salerno e dal cabarettista Gianfranco Fino mentre la regia fu affidata a Riccardo Donna.\nIl programma, in questa seconda annata, andava in onda il venerd\u00ec sera.\nTra le nazioni partecipanti ci fu il debutto dell'Austria, che prese il posto della Francia.\nGianfranco Fino prese il posto di Francesco Salvi per quanto riguardava la parte comica.\nSabrina Salerno, ufficialmente co-presentatrice del variet\u00e0 assieme a Lippi, partecipava sostanzialmente solo alla parte musicale della trasmissione, per fare promozione del suo nuovo album \"Over the Pop\" cantando, tra le altre, la canzone \"Love Dream\", sigla di chiusura del programma (quella di apertura era invece un brano composto apposta per la trasmissione, intitolato proprio \"Bellezze sulla neve\", cantato dalle \"scioline\").\nQuesta edizione riscosse molto meno successo rispetto alla precedente (anche a causa della controprogrammazione di Rai 1, che in quell'anno trasmise \"Questa pazza pazza neve\", una versione invernale di \"Giochi senza frontiere\" condotta da Ettore Andenna e Maria Teresa Ruta, e curiosamente disputata in parte in Valtellina, a Santa Caterina Valfurva) tant'\u00e8 che in seguito a questa non ne furono pi\u00f9 prodotte altre stagioni.\nEsportazione del format.\nIl programma, cos\u00ec come \"Bellezze al bagno\" era trasmesso dalle tre reti televisive estere di propriet\u00e0 della Fininvest (rispettivamente La Cinq per la Francia, Tele 5 per la Germania e Telecinco per la Spagna) con propri conduttori, cos\u00ec come avveniva per \"Giochi senza frontiere\".\nA partire dalla seconda edizione, la Francia (a causa della crisi di La Cinq) venne sostituita dall'Austria (che mandava in onda la trasmissione su ORF), mentre in Germania il programma pass\u00f2 da Tele 5 (anch'essa entrata in crisi) a Sat.1."}
{"id": "2496733", "revid": "110157", "url": "https://it.wikipedia.org/wiki?curid=2496733", "title": "Chiesa della Beata Vergine delle Grazie (Ozieri)", "text": "La chiesa della Beata Vergine delle Grazie \u00e8 un luogo di culto situato nell'abitato di Ozieri.\nStoria.\nLa chiesa dovrebbe esser stata costruita nel 1597. \nDel nucleo originario oggi rimane la zona presbiteriale e le mura perimetrali, nel corso dei secoli l'edificio \u00e8 stato modificato e parzialmente demolito all'interno. \nLe manomissioni maggiori risalgono certamente all'epoca in cui fu adibita a colombaia militare, tra il 1888 e gli inizi del XX secolo. \nNell'ultimo dopoguerra fu adibita a monastero di clausura delle suore benedettine \"Mater Unitatis\", oggi \u00e8 sede di associazioni scout, disponendo anche degli alloggi un tempo usati dalle monache.\nArchitettura.\nLa facciata principale, semplicissima nelle sue forme, presenta in sommit\u00e0 un doppio spiovente sottolineato da un cornicione modanato.\nIl portale di ingresso \u00e8 incorniciato da due colonne poste su un alto basamento, addossate alla parete, e dall'architrave modanato, sovrastato da un timpano triangolare marcato da cornici in pietra, al di sopra del portale si apre una finestra rettangolare. \nAll'interno \u00e8 significativa la volta del presbiterio, dotata di una bellissima e complessa volta gotico - aragonese stellare, con le \"gemme\" e le chiavi di volta decorate con bassorilievi raffiguranti la Vergine e degli angeli.\nI peducci su cui \u00e8 imposta la volta sono riccamente scolpiti, con motivi antropomorfici e con l'emblema cinquecentesco del vescovo algherese Bacallar."}
{"id": "2496737", "revid": "219110", "url": "https://it.wikipedia.org/wiki?curid=2496737", "title": "Museo nazionale d'arte della Romania", "text": "Il Museo nazionale d'arte rumena (in lingua romena \"Muzeul Na\u0163ional de Art\u0103 al Rom\u00e2niei\") si trova nell'ex palazzo reale in piazza della Rivoluzione a Bucarest. Vi sono conservate importanti collezioni di arte medievale e moderna, sia di artisti rumeni che internazionali, questi ultimi un tempo collezionati dalla famiglia reale rumena.\nStoria.\nIl palazzo risale al 1937. Il museo venne danneggiato durante la rivoluzione del 1989, venendo riaperto solo nel 2000. La parte medievale, con opere provenienti da monasteri ed istituzioni religiose soppressi o distrutti durante l'era Ceau\u0219escu, fu riaperta solo nel 2002.\nDescrizione.\nLa collezione di arte rumena moderna comprende opere di scultori come Constantin Br\u00e2ncu\u0219i e Dimitrie Paciurea, o pittori come Theodor Aman, Nicolae Grigorescu, Theodor Pallady, Gheorghe Petra\u0219cu e Gheorghe Tattarescu.\nLa collezione internazionale vanta opere di Domenico Veneziano (\"Madonna del Roseto\"), Antonello da Messina, El Greco, Tintoretto, Jan Brueghel il Vecchio, Pieter Paul Rubens e Rembrandt, oltre ad alcuni importanti esempi di impressionismo, tra cui opere di Claude Monet e Alfred Sisley. Tra le opere pi\u00f9 celebri della collezione il ritratto del cantante Farinelli di Jacopo Amigoni oppure il \"Cristo alla colonna\" di Alonso Cano.\nDue sale sono adibite alle mostre temporanee."}
{"id": "2496740", "revid": "2134764", "url": "https://it.wikipedia.org/wiki?curid=2496740", "title": "Christophe Beghin", "text": ""}
{"id": "2496742", "revid": "775372", "url": "https://it.wikipedia.org/wiki?curid=2496742", "title": "Vincenzo Viti", "text": "Biografia.\nMaterano di adozione, inizia la sua carriera politica come consigliere comunale della Democrazia Cristiana nella citt\u00e0 di Matera dal 1969 al 1975. Successivamente diventa Consigliere regionale della Basilicata ed Assessore regionale alle Attivit\u00e0 produttive dal 1975 al 1983. In seguito viene eletto deputato per tre legislature, la IX, la X e l'XI.\nDal 1999 al 2000 \u00e8 consigliere del Ministro delle comunicazioni Salvatore Cardinale nel governo D'Alema, e dal 2006 al 2008 \u00e8 consigliere per la cultura del Presidente del Senato Franco Marini.\nNel 2003 \u00e8 stato Consigliere del Direttore Generale della RAI, Agostino Sacc\u00e0.\nDal 2007 \u00e8 consigliere comunale del Partito Democratico a Matera e dal 2009 \u00e8 Assessore regionale all'Agricoltura della Regione Basilicata.\nAlle elezioni regionali del 28 e 29 marzo 2010 \u00e8 eletto Consigliere Regionale della Basilicata, fra i pi\u00f9 suffragati in provincia di Matera.\nDal 2010 viene nominato Capogruppo del Partito Democratico nel Consiglio Regionale di Basilicata fino al gennaio 2012. Il 31 gennaio 2012 \u00e8 stato nominato nuovamente Assessore regionale con delega al lavoro, formazione, cultura e sport, incarico svolto sino alla fine di aprile 2013.Dal 2009 al 2013 \u00e8 stato Consigliere del Senatore a vita Emilio Colombo.\nDal 2015 \u00e8 componente del Consiglio di Amministrazione della SVIMEZ.\n\u00c8 stato Condirettore della rivista di cultura politica \u201c\"Innovazioni\"\u201d.\nAutore di saggi, pubblicazioni e contributi sulla societ\u00e0 dell'Informazione e sulle politiche del Mezzogiorno (\u201c\"Dialoghi intorno al Sud\"\u201d Lunetti ed. - \u201c\"Luoghi e Metafore del Cambiamento\"\u201d S.Giorgio ed. - \u201c\"Europa, Mezzogiorno, Autonomie\"\u201d, Il Sole 24 Ore ed.).\nEditorialista de \"Il Tempo\" di Roma.\nCollabora a numerosi Quotidiani e Riviste di interesse\nnazionale.\nL'impegno politico e sociale ha interessato, nei\ndiversi cicli dell'esperienza istituzionale, tematiche di interesse e di impatto socio-economico.\nPolitica Regionale\n\u00c8 stato autore del Testo Unico delle norme sull'Artigianato\ntuttora in vigore in Basilicata.\n\u00c8 stato promotore della nascita del PAIP (Piano area\nartigianale per la piccola industria nella citt\u00e0 di Matera) e di numerose aree\nper attivit\u00e0 produttive (artigianato e piccola industria) nella Regione\nBasilicata\n\u00c8 stato Promotore della nascita del Parco\nNazionale del Pollino\n\u00c8 stato ideatore del Progetto di sviluppo turistico\ninterregionale (Puglia, Basilicata, Calabria) denominato \u201cIonio-\"Europa\"\u201d\nDa Assessore Regionale all'Agricoltura\nha promosso e sviluppato iniziative nella ricerca (Biotech verde) ed ha\nincentivato la pratica dei progetti di filiera che hanno conferito un impulso\naggregante alle aziende operanti nel settore agroalimentare\nDa Assessore al Lavoro \u00e8 stato promotore\ne firmatario con il Presidente della Regione Basilicata dell'Accordo di\nprogramma Appulo-Lucano sul mobile imbottito finalizzato al superamento della\ncrisi del settore del salotto\nDa assessore alla cultura ha avviato\nla revisione della legislazione regionale sulle attivit\u00e0 culturali e promosso la\nnascita dei \u201cTeatri Uniti di Basilicata\u201d, primo Consorzio realizzato nella regione.\nAttivit\u00e0 Legislativa\n\u00c8 stato firmatario, con Emilio Colombo, della legge 771/87 finalizzata al recupero e alla rivitalizzazione dei Sassi di Matera, patrimonio UNESCO\n\u00c8 stato responsabile, nell'ambito del primo piano quadriennale, del potenziamento dell'Universit\u00e0 degli Studi della Basilicata con l'introduzione di nuovi corsi di Laurea.\n\u00c8 stato l'autore della legge istitutiva delle sovrintendenze scolastiche in Basilicata, Umbria e Molise\n\u00c8 stato relatore di numerosi provvedimenti\nlegislativi riguardanti: editoria, affollamenti pubblicitari, riforma del\nsistema radiotelevisivo, riforma della scuola e dell'Universit\u00e0, riforma delle politiche di promozione dei beni culturali\n\u00c8 stato relatore sulla nuova Legge sul Cinema italiano.\nPremi e riconoscimenti.\nNel 1991, ha ricevuto il premio LucaniaOro per la politica dall'Amministrazione comunale di Pomarico (MT).\nNel [(1981)] \u00e8 stato insignito a Campione d'Italia\" del riconoscimento quale \"personalit\u00e0 europea\" per l'attivit\u00e0 dispiegata nel Governo Regionale Lucano."}
{"id": "2496746", "revid": "288300", "url": "https://it.wikipedia.org/wiki?curid=2496746", "title": "Llaneros de Guanare", "text": ""}
{"id": "2496751", "revid": "228587", "url": "https://it.wikipedia.org/wiki?curid=2496751", "title": "Chiesa della Beata Vergine delle Grazie", "text": ""}
{"id": "2496754", "revid": "486946", "url": "https://it.wikipedia.org/wiki?curid=2496754", "title": "Museo Nazionale d'Arte Rumeno", "text": ""}
{"id": "2496755", "revid": "765341", "url": "https://it.wikipedia.org/wiki?curid=2496755", "title": "Estoril Open 2004 - Singolare maschile", "text": " \nIl singolare maschile del torneo di tennis Estoril Open 2004, facente parte dell'ATP Tour, ha avuto come vincitore Juan Ignacio Chela che ha battuto in finale Marat Safin 6\u20137(2), 6\u20133, 6\u20133."}
{"id": "2496756", "revid": "1602064", "url": "https://it.wikipedia.org/wiki?curid=2496756", "title": "Genetic World (D)", "text": " \u00e8 il quarto album in studio della rock band visual kei giapponese D, ed \u00e8 stato pubblicato il 25 febbraio 2009 dall'etichetta major avex trax (il primo album del gruppo per questa casa discografica e per una major in generale).\nEsistono tre edizioni dell'album: due speciali limitate con custodia jewel case, cover variate e DVD extra con materiali video diversi, ed una normale con copertina ancora diversa e custodia jewel case.\nTracce.\nTutti i brani sono parole e musica di ASAGI, tranne dove indicato.&lt;br&gt;\nDopo il titolo \u00e8 indicata fra parentesi \"()\" la grafia originale del titolo."}
{"id": "2496758", "revid": "1718925", "url": "https://it.wikipedia.org/wiki?curid=2496758", "title": "Tellico", "text": "Tellico \u00e8 un software per la catalogazione di piccole collezioni di oggetti per il desktop KDE. Fornisce dei modelli pronti per libri, bibliografie, video, musica, giochi, monete, francobolli, carte, fumetti e vini. Tellico \u00e8 software libero rilasciato con licenza GNU."}
{"id": "2496762", "revid": "486946", "url": "https://it.wikipedia.org/wiki?curid=2496762", "title": "Muzeul de Art\u00e0", "text": ""}
{"id": "2496767", "revid": "300067", "url": "https://it.wikipedia.org/wiki?curid=2496767", "title": "Antonio Bustamante", "text": ""}
{"id": "2496772", "revid": "486946", "url": "https://it.wikipedia.org/wiki?curid=2496772", "title": "Cannoli siciliani", "text": ""}
{"id": "2496774", "revid": "411317", "url": "https://it.wikipedia.org/wiki?curid=2496774", "title": "Shiina Ringo", "text": ""}
{"id": "2496777", "revid": "228587", "url": "https://it.wikipedia.org/wiki?curid=2496777", "title": "Luigi Zunino", "text": "Biografia.\nSul finire degli anni Ottanta \u00e8 iscritto alla Coldiretti come vitivinicoltore. Appassionato di cavalli, non ancora maggiorenne, corre il Palio di Asti. Al termine degli studi, si dedica alla gestione e compravendita di tenute agricole. Alla fine degli anni Ottanta inizia la sua attivit\u00e0 con lo sviluppo di aree immobiliari commerciali nel nord Italia fino alla progettazione e alla riqualificazione di tessuti urbani in grandi citt\u00e0 italiane. Nascono nei primi anni molteplici ipermercati, costruiti chiavi in mano per conto di Esselunga e Unes.\nEntra in Borsa nel 1998, acquisendo in successione le due quotate Bonaparte Spa, a cui conferisce il suo patrimonio di aree di sviluppo, e Aedes, poi ceduta alla De Benedetti &amp; C. Nel 2000 ottiene la maggioranza di Risanamento Napoli e compra l'area di Montecity/Rogoredo, ridenominata poi Milano Santa Giulia, un'estensione di 1.200.000 m2 affidati all'architetto Norman Foster.\nRisanamento SpA.\nNel 2002, attraverso la fusione di Bonaparte in Risanamento Napoli, sorge Risanamento SpA di cui diviene azionista di maggioranza (74% circa).\nNel 2003 Risanamento ottiene dal Gruppo Fiat il controllo di IPI SpA.\nNel 2004 tratta la cessione della maggioranza di Ipi a Stefano Ricucci e di un pacchetto di immobili e aree di sviluppo tra cui la Lingotto SpA.\nA 44 anni, Zunino diventa il pi\u00f9 giovane cavaliere del lavoro. Nel settembre 2004, Risanamento si avventura in una campagna di investimenti in immobili rilevati da SFL, Unibail, gruppo Arnault, gruppo Pinault. Stabilisce la sede della Risanamento francese a Parigi, nell'ottavo Arrondissement, in Avenue Montaigne 17-19, contornata dalle pi\u00f9 note firme dell'alta moda e del lusso e dalle grandi societ\u00e0 internazionali. Ad inizi 2005 Risanamento, a seguito della dismissione del 65% di IPI SpA e dell'area di Porta Vittoria, rileva l'Area Falck, un sito industriale dismesso di 1.500.000 m2, situato a Sesto San Giovanni, il cui progetto di riqualificazione viene conferito a Renzo Piano.\nZunino viene chiamato \u00abil pi\u00f9 furbo dei furbetti\u00bb, passando indenne dalle inchieste per le scalate su Antonventa-Bnl-Rcs, che abbattono Danilo Coppola e Stefano Ricucci. Da quella stagione esce pi\u00f9 forte e ricco di prima, con un pacchetto di azioni Mediobanca e, quindi, un posto nel consiglio di sorveglianza del tempio della finanza italiana. A differenza di altri immobiliaristi rampanti, gli viene attribuita pi\u00f9 furbizia e meno rampantismo. E una grande visione progettuale nel avvalersi di urbanisti e architetti di fama mondiale. \u00c8 veloce nell'approfittare delle occasioni, anche quando c'\u00e8 da riposizionarsi.\nNel 2006, all'apice della propria crescita nell'ambito dei progetti architettonici e urbanistici (Zunino, li definisce \"i progetti urbanistici pi\u00f9 ambiziosi mai visti in Italia dal dopoguerra\"), Risanamento \u00e8 sponsor principale della 10\u00aa Biennale di Architettura di Venezia.\nNel 2007, coltivando l'ambizione di investire nelle pi\u00f9 prestigiose location internazionali, Risanamento entra in possesso un prestigioso immobile in 660 Madison Avenue, la zona pi\u00f9 esclusiva di Manhattan.\nA fine 2007, Zunino al culmine del suo successo risulta:\nA Pavia, \u00e8 proprietario diretto di 44.000 m2 dell'area ex Snia Viscosa, tramite la societ\u00e0 Tradital spa interamente controllata da Risanamento, la sua ammiraglia. In particolare, Tradital \u00e8 proprietaria degli edifici di archeologia industriale della ex Snia vincolati dal PRG, uno dei quali viene abbattuto, su ordinanza del Sindaco Capitelli, il 25 luglio 2007.\nDimissioni da Cda di Risanamento.\nNel 2008 la crisi che colpisce il sistema bancario e immobiliare impartisce un duro colpo all'equilibrio finanziario del gruppo, molto esposto con le banche ma ricco di un patrimonio immobiliare di grandissimo valore. Il solo patrimonio francese consiste in dieci palazzi nel cuore di Parigi, nelle vie pi\u00f9 prestigiose della citt\u00e0, il cosiddetto Triangle d'Or.\nNel 2009, mentre si sta mettendo a punto un piano di ristrutturazione con le Banche, durante l'estate i pm Laura Pedio e Roberto Pellicano chiedono il fallimento della societ\u00e0. A novembre dello stesso anno il giudice Filippo Lamanna del Tribunale fallimentare di Milano omologa tutti gli accordi di ristrutturazione del debito tra le societ\u00e0 del gruppo e le banche creditrici e respinge l'istanza di fallimento della Procura di Milano, ritenendo che la societ\u00e0 possa prendere la strada per uscire dalla situazione difficile in cui si trova.\nIl 29 luglio 2009, Luigi Zunino deve rassegnare le dimissioni dal consiglio di amministrazione di Risanamento perch\u00e9 inquisito dalla magistratura, dopo aver gi\u00e0 rinunciato alla presidenza del gruppo di cui \u00e8 fondatore. La societ\u00e0 annuncia che il Cda di Risanamento, convocato il successivo 3 agosto definir\u00e0 alcuni aspetti della governance, valutando la cooptazione di un nuovo consigliere. Nella stessa nota si chiarisce che il tutto il Cda potr\u00e0 per\u00f2 essere rinnovato in occasione della prima assemblea, convocata una volta fissati accordi definitivi con i principali gruppi bancari creditori del gruppo. le Banche creditrici danno il via libera a un piano di salvataggio di Risanamento da 500 milioni: un aumento di capitale complessivo da 150 milioni (130 milioni cash e 20 milioni tramite la conversione di crediti) e un prestito in convertendo per 350 milioni la cui scadenza \u00e8 indicata al 2014.\nNel 2013, il fondo del Qatar tenta di acquisire attraverso l'advisor Lazar gli immobili parigini di Risanamento ma il fondatore Luigi Zunino, che detiene ancora il 24% della quotata immobiliare, affiancato dall'avvocato Guido Rossi e dall'advisor Rothschild, si oppone alla trattativa. Il Consiglio di Amministrazione si divide e la proposta non viene accolta. Luigi Zunino manifesta l'intenzione di chiudere la ristrutturazione riacquisendo Risanamento e procedendo a un delisting.\nNell'aprile 2013, fonda una NewCo denominata Oui SpA con la finalit\u00e0 di recuperare il controllo della sua societ\u00e0. Nel giugno 2013 torna in campo con un'offerta comprensiva di Opa su Risanamento. L'imprenditore piemontese ha inviato agli AD delle principali Banche creditrici, Enrico Cucchiani (Intesa) e Federico Ghizzoni (Unicredit) un'offerta vincolante cash per rilevare la quota complessiva dell'87,8% in mano agli Istituti e al Sistema Holding. Zunino offre, attraverso la Oui SpA, 0,25 euro ad azione a fronte di un valore di mercato di 0,23 euro. Ha inizio uno scontro molto duro fra il fondatore di Risanamento e l'Amministratore Delegato Claudio Calabi, ostile al ritorno di Zunino. La sua offerta non viene esaminata dal Consiglio che valuta una serie di offerte alternative per la dismissione del patrimonio francese tra cui quella del Qatar che ha messo da tempo sul tavolo l'offerta non vincolante da 1,15 miliardi per l'intero blocco parigino. Il Consiglio di Amministrazione si spacca nuovamente, nessun accordo viene raggiunto e la societ\u00e0 \u00e8 ferma. Nell'ottobre del 2013 Luigi Zunino al fine di sbloccare la situazione di stallo, si accorda con Qatar holding per una spartizione post Opa del patrimonio francese.\nMa \u00e8 in arrivo una nuova offerta da parte di Chelsfield Olayan, un'offerta blitz che alza la posta. Nel mese di Gennaio del 2014 spunta il fondo Colony con il patron Tom Barrack. Alleato con Zunino rivedono l'offerta al rialzo. Il gruppo Colony sostiene l'immobiliarista e propone di acquistare subito un immobile parigino, offrendo put and call sul resto dell'asset. Il Consiglio resta diviso, grande tensione all'interno delle banche.\nIl mercato scommette su Zunino, Barrack rilancia impegnandosi ad entrare nella Oui SpA. Il Consiglio di Risanamento alla resa dei conti sceglier\u00e0 l'offerta Chelsfield. Luigi Zunino intraprende una dura guerra legale."}
{"id": "2496779", "revid": "1543377", "url": "https://it.wikipedia.org/wiki?curid=2496779", "title": "Google Lively", "text": "Lively \u00e8 stata una \"rete di avatar\" creata nell'ambito dei progetti sviluppati da Google, sul modello di Second Life. Il progetto \u00e8 nato l'8 luglio 2008 e dava la possibilit\u00e0 agli utenti registrati di Gmail di interagire con avatar tridimensionali.\nGli utenti potevano creare bar, caff\u00e8, ambienti virtuali e interagire fra loro, incontrandosi e avendo la possibilit\u00e0 di chattare.\nLo scarso successo dell'iniziativa non port\u00f2 allo sviluppo di una versione definita e il progetto rest\u00f2 in versione beta fino alla chiusura il 31 dicembre 2008.\nCollegamenti esterni.\nPagina principale del progetto"}
{"id": "2496780", "revid": "16066", "url": "https://it.wikipedia.org/wiki?curid=2496780", "title": "Comuni della Francia per popolazione", "text": "Quello che segue \u00e8 un elenco dei principali comuni francesi, secondo le statistiche dell'INSEE al ; sono riportati sia i comuni della Francia metropolitana che quelli della Francia d'oltremare (i DROM esclusa Mayotte).\nSecondo l'INSEE, esclusa Mayotte, vi sono: 1 comune di pi\u00f9 di 1 milione di abitanti, 2 comuni tra e di abitanti, 8 comuni tra e abitanti, 31 comuni tra e abitanti, 82 comuni tra e abitanti, 336 comuni tra e abitanti, 523 comuni tra e abitanti e comuni tra e abitanti."}
{"id": "2496786", "revid": "318966", "url": "https://it.wikipedia.org/wiki?curid=2496786", "title": "Asse radicale", "text": ""}
{"id": "2496788", "revid": "25790535", "url": "https://it.wikipedia.org/wiki?curid=2496788", "title": "Francavilla Sinni", "text": ""}
{"id": "2496791", "revid": "109170678", "url": "https://it.wikipedia.org/wiki?curid=2496791", "title": "Tutto l'amore che ti manca", "text": "Tutto l'amore che ti manca \u00e8 un album in italiano di Julio Iglesias, uscito nel 1987 su etichetta CBS.\nL'album, che fu prodotto da Ram\u00f3n Arcusa, prende il nome dall'omonima canzone (versione italiana di \"Todo el amor che te hace falta\") e contiene 10 brani (tra cui \"Un uomo solo\", versione italiana di \"Un hombre solo\"), alcuni dei quali sono le versioni in italiano dei brani contenuti nell'album \"Un hombre solo\" (1987).\nGli arrangiamenti sono stati curati da Ram\u00f3n Arcusa e le versioni italiane dei testi da Gianni Belfiore.\nTracce.\nLato 1: \nLato 2: "}
{"id": "2496795", "revid": "1442080", "url": "https://it.wikipedia.org/wiki?curid=2496795", "title": "U.S. Men's Clay Court Championships 2004 - Singolare", "text": "Il singolare dell'U.S. Men's Clay Court Championships 2004 \u00e8 stato un torneo di tennis facente parte dell'ATP Tour.\nTommy Haas ha battuto in finale Andy Roddick 6-3, 6-4."}
{"id": "2496796", "revid": "124698719", "url": "https://it.wikipedia.org/wiki?curid=2496796", "title": "Istituto tecnico industriale statale Benedetto Castelli", "text": "L'istituto tecnico industriale statale \"Benedetto Castelli\" di Brescia, intitolato al monaco Benedetto Castelli, \u00e8 uno dei pi\u00f9 antichi istituti scolastici della provincia bresciana.\nStoria.\nLe origini.\nLe origini del Castelli risalgono al 1839, quando il pittore bresciano Gabriele Rottini, chiese, ed ottenne nel 1841, alla \"Real direzione\" delle scuole elementari della provincia di Brescia, la possibilit\u00e0 di aprire una scuola di pittura. Nel 1851 l'\"Istituto Rottini\" diviene \"Scuola comunale di pittura, arti e mestieri\" che divenne poi scuola pubblica nel 1852.\nIl 2 gennaio 1865 diviene \"Scuola comunale di disegno applicato alle arti meccaniche e ai mestieri\" di preparazione alle scuole superiori di belle arti. Nel 1885 la sede fu presso palazzo Bonoris, grazie a una donazione della Societ\u00e0 bacologica bresciana. Il 21 marzo 1887 fu intitolata al Moretto. Nel 1922 fu trasferita presso il monastero di Santa Chiara, dove rimarr\u00e0 fino al 1961. Solo nel 1939, in pieno periodo fascista, la scuola, che era nel frattempo evoluta in \"scuola professionale\", e sempre intitolata al Moretto, assunse una forma autonoma classificandosi come \"istituto tecnico industriale\", grazie alla riforma scolastica Bottai.\nNonostante il cambio di nome, la scuola mantenne la sede didattica di via Santa Chiara, proponendo due tipologie di specializzazione: meccanica ed elettrotecnica.\nDopo la seconda guerra mondiale, si ebbe la necessit\u00e0 di cambiare la sede didattica, data la crescente domanda, per poter assicurare a tutti la possibilit\u00e0 di studio. Venne individuata in un terreno di circa 26.000 mq a nord di Brescia, donato dall'imprenditore Federico Palazzoli; nel 1961 si conclusero i lavori di costruzione dell'istituto intitolato a Benedetto Castelli, mentre nel 1993 furono avviati i corsi del liceo scientifico tecnologico.\nStruttura.\nL'istituto tecnico industriale Castelli offre ai propri studenti vari indirizzi di studio.\nSituato in via Cantore, nella Circoscrizione Nord di Brescia, l'Istituto occupa una superficie di circa 11.000 mq (sui 26.000 di terreno disponibili), conta circa novanta aule didattiche dotate di lavagna interattiva multimediale, quarantacinque laboratori divisi per aree scientifiche e sei palestre per l'educazione fisica. L'edificio principale \u00e8 a forma di ferro di cavallo, al cui centro trova posto un piccolo campo di atletica leggera; la struttura \u00e8 affiancata, a ovest da un edificio denominato \"satellite\" (collegato al principale tramite un tunnel), ed a nord da un fabbricato che \u00e8 sede di vari laboratori specialistici (precedentemente di sola meccanica, venne ristrutturato alla fine degli anni '90 per dare spazio a nuovi laboratori di informatica). La scuola dispone inoltre di una propria biblioteca, e l'aula magna dell'Istituto \u00e8 stata intitolata ad Alberto Trebeschi, ex docente scomparso nella tragica strage di piazza della Loggia."}
{"id": "2496798", "revid": "90919", "url": "https://it.wikipedia.org/wiki?curid=2496798", "title": "Kosovo del nord", "text": ""}
{"id": "2496800", "revid": "1924342", "url": "https://it.wikipedia.org/wiki?curid=2496800", "title": "Strong Enough (Cher)", "text": "Strong Enough \u00e8 il secondo singolo estratto dall'album \"Believe\" della cantante statunitense Cher, pubblicato dall'etichetta discografica Warner Bros. il 19 febbraio 1999.\nIl brano, pubblicato subito dopo il successo planetario del singolo \"Believe\" che ha riportato la cantante al grande successo mondiale, ha avuto un forte successo seppure pi\u00f9 moderato rispetto al precedente singolo.\nTracce e formati.\nUS/Canadian Maxi-Single \nCanadian 2 x 12\" Vinyl \nSame tracklist of the \"US 2 x 12 Vinyl\".\nUS 2 x 12\" Vinyl \nJapananese Strong Enough/Believe EP \nUK CD Single Pt. 1 \nGermany CD Single Pt. 2 "}
{"id": "2496807", "revid": "2014155", "url": "https://it.wikipedia.org/wiki?curid=2496807", "title": "Axel di Danimarca", "text": "Famiglia d'origine.\nSuo padre era il principe Valdemaro di Danimarca, figlio ultimogenito del re Cristiano IX di Danimarca e della regina Luisa d'Assia-Kassel; sua madre era la principessa Maria d'Orleans, figlia del duca di Chartres Roberto d'Orl\u00e9ans e della duchessa Francesca Maria d'Orl\u00e9ans.\nBiografia.\nIl 22 maggio 1919, a Stoccolma, Axel spos\u00f2 la cugina principessa Margherita di Svezia, figlia primogenita del principe Carlo, duca di V\u00e4sterg\u00f6tland e della principessa Ingeborg di Danimarca. Grande appassionato di Charlie Chaplin, ebbe in quello stesso anno la possibilit\u00e0 di far visita al grande genio della comicit\u00e0 sul set del suo ultimo cortometraggio \"Sunnyside\" e di inscenare con lui un breve sketch teatrale.\nIl principe Axel fu un membro del Comitato Olimpico Internazionale nel 1932 e direttore della Scandinavian Airlines System.\nDiscendenza.\nAxel e Margherita ebbero due figli:"}
{"id": "2496813", "revid": "122250190", "url": "https://it.wikipedia.org/wiki?curid=2496813", "title": "Marco De Nicolo", "text": ""}
{"id": "2496816", "revid": "757396", "url": "https://it.wikipedia.org/wiki?curid=2496816", "title": "Serie A 2009-2010 (pallacanestro maschile)", "text": "La Serie A 2009-2010 \u00e8 stata l'ottantottesima edizione del massimo campionato italiano di pallacanestro maschile.\nLe novit\u00e0 rispetto al campionato 2008-2009 sono: la Cimberio Varese, tornata nella massima serie dopo un anno in Legadue; la Vanoli Cremona, nata dalla fusione della Vanoli Soresina con la Juvi Basket Cremona (che ha ceduto il titolo di Serie A Dilettanti al Basket Brescia Leonessa). Un'ulteriore novit\u00e0 \u00e8 lo spostamento del campo di gioco della Nuova A.M.G. Sebastiani Basket Rieti al PalaBarbuto di Napoli.\nIl 13 aprile 2010, a campionato in corso, viene ufficializzata l'esclusione della Nuova A.M.G. Sebastiani Basket; le gare gi\u00e0 disputate sono considerate non valide ai fini della classifica.\nLo scudetto \u00e8 stato vinto della Mens Sana Siena, al suo quarto titolo consecutivo.\nRegolamento.\nFormula.\nLe 16 squadre partecipanti disputano un girone unico all'italiana, con partite d'andata e ritorno. Al termine della stagione regolare, le prime otto classificate sono ammesse ai play-off scudetto, mentre le ultime due retrocedono in Legadue.\nComposizione dei roster.\nPossono essere iscritti a referto 6 atleti non formati in Italia (di cui massimo 3 che siano contemporaneamente non comunitari UE e non comunitari FIBA) e 6 atleti di formazione italiana di cui quattro eleggibili per la Nazionale (in via transitoria i rimanenti due atleti non eleggibili per la Nazionale possono essere italiani di passaporto).\nPlay-off.\nRisultati.\nQuarti di finale.\nLe partite si disputano in serie 2-2-1: le prime due partite sono in casa della squadra meglio piazzata, la terza e l'eventuale quarta a campi invertiti e, infine, l'eventuale bella in casa della squadra con classifica migliore.\nSiena-Treviso\nCant\u00f9 - Bologna\nMilano - Montegranaro\nCaserta - Roma\nSemifinali.\nLe partite si disputano come per i quarti di finale nel formato 2-2-1.\nSiena - Cant\u00f9\nCaserta - Milano\nFinale.\nLa serie ha un formato 2-2-1-1-1: le prime due partite sono in casa della squadra meglio piazzata, le seconde due in casa della squadra con classifica peggiore, dopodich\u00e9 si procede ad inversioni consecutive di campo per le restanti tre."}
{"id": "2496823", "revid": "118854984", "url": "https://it.wikipedia.org/wiki?curid=2496823", "title": "Nag screen", "text": "Con il termine Nag Screen (chiamato anche begware, annoyware o nagware) si intende la finestra di un'applicazione per PC che si apre durante l'esecuzione dell'applicazione stessa, o al suo avvio.\nAll'interno sono presenti crediti dell'autore relativi al software oppure nel caso delle applicazioni shareware, ricorda all'utente la necessit\u00e0 di comprare il prodotto definitivo. Questi messaggi possono apparire in forma di finestre che oscurano parte dello schermo, e possono essere chiuse, permettendo all'utente di utilizzare l'applicazione, soltanto dopo alcuni secondi. In alcuni casi questo tipo di messaggi pu\u00f2 essere causato da un malware."}
{"id": "2496824", "revid": "767487", "url": "https://it.wikipedia.org/wiki?curid=2496824", "title": "Camillo Renato", "text": "Biografia.\nIl primo processo a Venezia.\nIl suo vero nome era Paolo Ricci, era siciliano e nacque forse a Palermo o a Lentini nei primi anni del Cinquecento. \nFattosi frate francescano, negli anni Venti si trov\u00f2 a frequentare i circoli evangelici valdesiani di Napoli, trasferendosi poi a Padova e a Venezia dove, tra l'altro, avrebbe sostenuto l'inesistenza del purgatorio: \u00abaccusato da maldicenti di eresia, fui detenuto, inquisito, non convinto, non condannato, non abiurai a nessun patto e fui dimesso\u00bb..\nUscito indenne da questo processo, rimase a Venezia frequentando probabilmente il monastero benedettino di San Giorgio Maggiore, dove circolavano idee riguardanti il beneficio della morte di Cristo per l'umanit\u00e0, portate avanti da Benedetto Fontanini e Marcantonio Flaminio, che saranno manifestate e difese anche da Camillo Renato nei prossimi anni. \nOrmai tornato allo stato laicale, verso la fine del 1538 pass\u00f2 da Venezia a Bologna, con l'intenzione di recarsi pi\u00f9 tardi a Roma per \u00abconsultarsi con alcuni reverendissimi e dottissimi cardinali per la gloria di Cristo e per la comune concordia e interesse di tutta la Chiesa\u00bb. \nA Bologna.\nNella citt\u00e0 emiliana assunse lo pseudonimo di \"Lisia Fileno\" come vezzo letterario e senza l'intenzione di nascondere la sua vera identit\u00e0, che infatti rimase nota. Frequent\u00f2 i circoli intellettuali, nei quali amava discorrere di lettere, di religione e di filosofia morale. Egli stesso fa i nomi di questi notabili bolognesi: gli umanisti Leandro Alberti, Romolo Amaseo e Achille Bocchi, Francesco Bolognetti, amico di Marcantonio Flaminio, che diverr\u00e0 senatore, il cavaliere Giulio Danesi, dei tre figli del quale il Fileno era precettore e ad essi dedic\u00f2 tre dei suoi \"Carmina\", il conte Cornelio Lambertini, il patrizio Alessandro Manzoli, grande amico del cardinale Jacopo Sadoleto.\nIn questi conviti liberali il Fileno esprimeva la necessit\u00e0 di \u00abistituire una nuova vita degna del tempio dello Spirito Santo e di Dio\u00bb: non era infatti bene seguire la vita della carne, ma quella dello spirito, e \u00abmostrare carit\u00e0 verso i poveri, umanit\u00e0 fra gli uomini, fraternit\u00e0, misericordia e umilt\u00e0 nel correggere i peccati altrui, e osservare le leggi dello Stato\u00bb. L'accento \u00e8 posto soprattutto sulla presenza che nella vita del cristiano deve avere lo Spirito, una sottolineatura che esclude la pratica di qualunque superstizione: \u00abCome cristiano, io di questo solo mi curo, di eliminare le superstizioni che annullano la fede di Cristo\u00bb. La superstizione rappresenta per il Fileno \u00abuna vana e falsa religione che certamente attiene anche a una mancanza di fede: infatti negli \"Atti\" Paolo chiama gli Ateniesi superstiziosi, ossia falsamente religiosi, e agli Efesini ricorda che il culto degli angeli \u00e8 una superstizione. La superstizione \u00e8 un delitto non contro la seconda tavola del Decalogo, che riguarda la carit\u00e0, ma contro la prima, che attiene alla fede\u00bb.\nLa distinzione qui introdotta tra violazione della legge della fede e legge della carit\u00e0 equivale alla distinzione tra superstizioso ed eretico: il primo si pone fuori dal cristianesimo, come furono i pagani ateniesi o gli adoratori di falsi culti ricordati da Paolo, e come pu\u00f2 essere \u00abun Giudeo o un Turco\u00bb, il secondo invece \u00abpensa e crede di rimanere nella fede pur dicendo di trovare in essa molti errori\u00bb, ma negare certe verit\u00e0 contenute nella Scrittura non significa negare la fede in Cristo. Per questo motivo, \u00abil superstizioso \u00e8 un infedele pi\u00f9 detestabile di un eretico\u00bb.\nLa prima \u00absuperstizione e abominazione\u00bb, secondo il Fileno, \u00e8 l'opinione, molto diffusa tra i cristiani e persino tra i sacerdoti, \u00e8 che la messa sia un nuovo e reale sacrificio per i peccati, anzich\u00e9 la memoria dell'unico sacrificio di Cristo: si tratta di un argomento sviluppato da Lutero ne \"L'abolizione delle messe private\", un opuscolo posseduto e letto dal Fileno, come dovr\u00e0 ammettere al processo che sub\u00ec a Ferrara alla fine del 1540, \u00abma solo allo scopo di confutarlo\u00bb. La sua difesa al processo consistette nel negare che il rito della messa fosse in s\u00e9 una superstizione, evitando tuttavia di pronunciarsi sul merito del valore oggettivo del sacramento, e nel sottolineare invece che la messa \u00e8 fatta oggetto di superstizioni che impediscono al cristiano di trasformare la sua fede in carit\u00e0.\nA Bologna, nel febbraio del 1540, aveva dato pubblicamente dell'ignorante a un predicatore agostiniano che teneva un sermone quaresimale nella chiesa di San Giacomo. Denunciato da quest'ultimo e invitato a comparire davanti all'inquisitore di Bologna, il Fileno cerc\u00f2 dapprima di farsi giudicare da Agostino Zanetti, vicario del vescovo e poi dal cardinale Bonifacio Ferrero, legato di Bologna, ma senza riuscire nell'intento a causa di una persistente malattia di quest'ultimo. Si sottrasse infine all'interrogatorio dell'inquisitore lasciando Bologna. \nFermatosi a Modena, vi si rese popolare entrando in contatto con i letterati e con il circolo protestante della citt\u00e0, e prendendo le difese dei contadini oppressi dalla miseria. Per ordine del duca di Ferrara e su richiesta dei domenicani di Bologna, Fileno fu arrestato il 15 ottobre mentre era ospite degli amici Tommaso e Anna Carandini nella loro villa della Staggia, presso Nonantola, e trasferito nelle prigioni di Modena. \nIl secondo processo a Ferrara.\nIl 13 novembre fu trasferito a Ferrara, dove si tenne il processo, condotto dall'inquisitore di Bologna, il domenicano fra Stefano Foscarara, che ebbe per consultori i giuristi ferraresi Ludovico Silvestri, Lanfranco Gessi da Lugo e Giacomo Emiliani, il carmelitano fra Giovanni Maria Verrati e i domenicani fra Andrea da Imola e fra Girolamo Papino da Lodi. \nIl tribunale ascolt\u00f2 quaranta testimoni, provenienti da Bologna e da Modena, dalle cui dichiarazioni derivarono quattro accuse sostanziali imputate a Lisia Fileno:&lt;br&gt; \n1. che la fede sia fondata unicamente sulla Scrittura, discussa e interpretata liberamente da ciascun fedele;&lt;br&gt; \n2. che la salvezza sia unicamente scelta divina, non dovuta a meriti personali;&lt;br&gt; \n3. che tutte le anime muoiano o si addormentino con la morte del corpo, salvo rinascere o risvegliarsi con la resurrezione dei corpi nel giudizio finale, e che pertanto&lt;br&gt; \n4. non esista il purgatorio e siano vane le invocazioni ai santi e inutili tutte le pratiche liturgiche.\nL'imputato, che forse fu detenuto nel convento domenicano degli Angeli, sede dell'Inquisizione di Ferrara, si difese in quattro interrogatori, tenuti dal 12 al 14 dicembre 1540, e con l' \"Apologia\", una lunga memoria stesa tra la seconda met\u00e0 di novembre e la prima decade di dicembre, trascritta in pi\u00f9 copie una delle quali, l'unica a noi pervenuta, fu consegnata ai giudici. In essa, Fileno ammise di aver letto Lutero, ma per confutarlo, e cerc\u00f2 di giustificare i propri errori eventuali con l'obiettiva difficolt\u00e0 di riconoscere la verit\u00e0 nella materia teologica. Utilizz\u00f2 a proprie fonti Scoto, Tommaso d'Aquino, Erasmo e persino, ma in modo strumentale, l' \"Enchiridion locorum communium adversos Lutheranos\" del controversista cattolico Johann Eck.\nIl suo tentativo non sfugg\u00ec ai giudici, che lo ritennero eretico e, con l'eccezione di Girolamo Papino, favorevole a una pena mite, meritevole del rogo. La massima pena gli fu evitata per un riguardo al duca Ercole e sostituita con il carcere a vita. Nell'abiura a cui Fileno fu costretto, pronunciata nelle mani dell'inquisitore Foscarara e di Ottaviano de Castello, vicario del vescovo di Ferrara Giovanni Salviati, si evidenziarono le eresie attribuitegli: che \u00abl'homo ha el libero arbitrio cos\u00ec al ben come al male operare\u00bb, che il purgatorio esiste, che le anime dei santi e dei giusti defunti \u00absono entrate in cielo a fruire le delicie del paradiso\u00bb, che i santi si possono invocare come nostri intercessori, che \u00e8 obbligatorio ascoltare la messa, confessare i peccati ai sacerdoti e osservare i digiuni.\nLa fuga in Valtellina.\nFu condotto in processione per le strade di Ferrara con in testa un berretto che lo denunciava come eretico e poi rinchiuso nelle carceri del castello. Nel maggio del 1541 fu trasferito nel carcere di Bologna da cui riusc\u00ec a fuggire in un giorno imprecisato del 1542 e in circostanze mai chiarite. Rifugiatosi in Valtellina, secondo una tradizione non sicura in compagnia dell'umanista Celio Secondo Curione, vi assunse definitivamente il nome di Camillo Renato.\nDa Tirano, il 9 novembre 1542, Camillo Renato scrisse ad Heinrich Bullinger, capo della chiesa riformata di Zurigo e il maggior teologo svizzero del tempo. In quella sua prima lettera Renato, che dichiarava di essere stato spinto a scrivere da Curione, amico di Bullinger, si limit\u00f2 ad accennare alle sofferenze patite in carcere, senza dare mostra delle sue opinioni radicali. Nella successiva corrispondenza, rifiut\u00f2 sempre l'utilizzo della parola \"sacramento\", preferendo a essa quella di \"segno\", perch\u00e9 tanto i cattolici quanto i protestanti interpretavano il sacramento come un giuramento di conferma o ratifica, da parte della chiesa e del credente di quanto in realt\u00e0 era gi\u00e0 stato confermato da Dio attraverso lo Spirito."}
{"id": "2496826", "revid": "767487", "url": "https://it.wikipedia.org/wiki?curid=2496826", "title": "Tokyo Jihen", "text": "I sono una rock band giapponese fondata dalla cantautrice Ringo Shiina. Sono noti all'estero anche con il nome internazionale di Tokyo Incidents.\nBiografia.\nI Tokyo Jihen si sono formati nel 2003 come gruppo di supporto per i concerti di Ringo Shiina; successivamente, la cantante ha vicendevolmente collaborato come cantante per i concerti della band. Il 31 maggio 2004, i cinque musicisti decidono di considerarsi come una vera e propria formazione musicale e non solo come una live session band; realizzano quindi il loro primo album \"Ky\u014diku\".\nIl 1\u00ba luglio 2005, il chitarrista Mikio Hirama ed il tastierista HZM, due dei componenti del gruppo, lasciano i Tokyo Jihen. Sono subito sostituiti da Ukigumo e Ichiy\u014d Izawa, per poter dare alle stampe il secondo album, \"Adult\". Da questo momento, la band acquista un successo sempre maggiore, grazie anche dalla popolarit\u00e0 della loro leader, che nel frattempo ha ampliato la propria produzione solista."}
{"id": "2496827", "revid": "349054", "url": "https://it.wikipedia.org/wiki?curid=2496827", "title": "Westerhever", "text": "Westerhever (13,21\u00a0km\u00b2; 130 ab. ca.) \u00e8 una cittadina tedesca sul Mare del Nord nella regione (e circondario) della Frisia Settentrionale (\"Nordfriesland\"), nel \"land\" Schleswig-Holstein (Germania nord-occidentale).\nGeografia fisica.\nWesterhever si trova sulla costa centro-occidentale e quasi all'estremit\u00e0 occidentale dello Schleswig-Holstein, nella penisola di Eiderstedt. \u00c8 affacciata sulla baia di T\u00fcmlauer (\"T\u00fcmlauer Bucht\") e situata a pochi chilometri a nord-ovest di St. Peter-Ording.\nStoria.\nLa zona \u00e8 abitata sin dal XII secolo.\nEconomia.\nTurismo.\nLa localit\u00e0 attira ca. 80.000 visitatori l'anno. \n\u00c8 famosa per il Faro di Westerheversand e per le sue saline."}
{"id": "2496830", "revid": "1573940", "url": "https://it.wikipedia.org/wiki?curid=2496830", "title": "Naomi Sims", "text": "Nel 1968 fu la prima modella di colore ad apparire sulla copertina di \"Ladies' Home Journal\". In seguito fece parte del movimento antiapartheid Black is beautiful per poi dedicarsi ad un'attivit\u00e0 imprenditoriale nel campo della moda, scrivendo contemporaneamente alcuni libri."}
{"id": "2496837", "revid": "599013", "url": "https://it.wikipedia.org/wiki?curid=2496837", "title": "Giuseppe Stama", "text": "Carriera.\nHa giocato in Serie A1 e A2 con Teramo.\nHa avuto una lunga carriera nelle serie minori. Ha vinto la classifica marcatori in Serie B d'Eccellenza e ha ottenuto alcune promozioni dalla Serie B. Infine, ha avuto l'opportunit\u00e0 di esordire in Serie A a quarant'anni. \u00c8 cos\u00ec riuscito a segnare almeno un punto in tutti i campionati nazionali.\nNel 1988-89 \u00e8 stato capocannoniere della Serie B d'Eccellenza con la maglia del Roseto, totalizzando una media di 20,7 punti.\nStatistiche.\n\"Dati aggiornati al 30 giugno 2009\"."}
{"id": "2496839", "revid": "124852858", "url": "https://it.wikipedia.org/wiki?curid=2496839", "title": "Melissa de la Cruz", "text": "Biografia.\nMelissa de la Cruz \u00e8 cresciuta a Manila, quando era dodicenne la famiglia si \u00e8 trasferita negli Stati Uniti stabilendosi a San Francisco. Scrive soprattutto storie per gli adolescenti ed \u00e8 autrice di una serie di romanzi. Oggi vive a Los Angeles con il marito.\nMelissa de la Cruz collabora anche con alcune importanti riviste tra le quali Marie Claire e Teen Vogue ed \u00e8 anche esperta di moda per le reti televisive E! Entertaiment e la CNN.\nNel 2009 la Fanucci Editore ha pubblicato \"Sangue blu\", il primo libro della sua misteriosa saga.\nNel 2011 la Leggereditore ha pubblicato Le streghe di East End, il primo libro della saga della famiglia Beauchamp, saga conclusa per il mercato italiano dopo il secondo libro."}
{"id": "2496842", "revid": "1442080", "url": "https://it.wikipedia.org/wiki?curid=2496842", "title": "Open de Tenis Comunidad Valenciana 2004 - Singolare", "text": "Il singolare dell'Open de Tenis Comunidad Valenciana 2004 \u00e8 stato un torneo di tennis facente parte dell'ATP Tour.\nFernando Verdasco ha battuto in finale Albert Monta\u00f1\u00e9s 7-6 (7-5), 6-3"}
{"id": "2496852", "revid": "186709", "url": "https://it.wikipedia.org/wiki?curid=2496852", "title": "Regime narrativo cinematografico", "text": ""}
{"id": "2496854", "revid": "339392", "url": "https://it.wikipedia.org/wiki?curid=2496854", "title": "Il Pisidiano", "text": ""}
{"id": "2496857", "revid": "110157", "url": "https://it.wikipedia.org/wiki?curid=2496857", "title": "Heiligenhafen", "text": "Heiligenhafen (18,12\u00a0km\u00b2; 9.300 ab. ca.) \u00e8 una cittadina tedesca sul Mar Baltico, appartenente al \"land\" Schleswig-Holstein (Germania nord-occidentale).\nDal punto di vista amministrativo, si tratta di un comune del circondario dell'Holstein Orientale.\nGeografia fisica.\nHeiligenhafen si trova sulla penisola di Wagrien (l'estremit\u00e0 orientale dello Schleswig-Holstein, sulla costa meridionale dello stesso), affacciata sulla baia di Kiel (Kieler Bucht), quasi di fronte all'isola di Fehmarn e ad est della capitale del \"land\" Schleswig-Holstein."}
{"id": "2496859", "revid": "1543377", "url": "https://it.wikipedia.org/wiki?curid=2496859", "title": "Rotta del Pinzone", "text": "La rotta del Pinzone o rotta del Pizzone (il nucleo abitato originario dell'attuale Badia Polesine) fu una disastrosa alluvione avvenuta nel X secolo e tradizionalmente posta nell'anno 950;\nin realt\u00e0, la data va anticipata di qualche anno, dato che nel 944 la rotta si era gi\u00e0 verificata.\nOltre ad allagare 20.000 ettari del territorio polesano, la rotta caus\u00f2 il cambiamento dei corsi dell'Adige e del Tartaro.\nAntefatto.\nIn seguito alla rotta della Cucca del 589 il fiume Adige rest\u00f2 disalveato per secoli, provocando l'impaludamento dei territori del basso Polesine.\nIl Tartaro scorreva in un canale artificiale, scavato quasi certamente dagli Etruschi, chiamato Filistina, corrispondente grossomodo a quello che oggi \u00e8 l'alveo dell'Adigetto; dopo la rotta della Cucca, il sistema Tartaro-Filistina scaric\u00f2 anch'esso nelle paludi dell'Adige.\nQuasi certamente il Tartaro rimase connesso anche all'antico alveo del Po di Adria, corrispondente grossomodo all'attuale corso del Canalbianco.\nA partire dal IX secolo lungo il corso del Tartaro-Filistina cominciarono a nascere nuclei abitati, che daranno in seguito origine a Badia (oggi Badia Polesine), Lendinara, Villanova, Rovigo e Villadose, segnale che le terre avevano iniziato a riemergere dagli acquitrini e che il corso del fiume era considerato sufficientemente stabile dalle popolazioni.\nVerso l'inizio del X secolo il marchese Almerico di Mantova e sua moglie Franca organizzarono la sistemazione del corso dell'Adige, che venne arginato in corrispondenza dell'antica fossa Chirola, corrispondente grossomodo al corso attuale dell'Adige.\nCronaca.\nTale sistemazione ebbe vita breve: prima del 944\nl'Adige ruppe il nuovo argine in corrispondenza del Pinzone o Pizzone, il nucleo abitato originario di Badia:\n20.000 ettari del territorio Polesano furono allagati e la Filistina fu devastata.\nConseguenze.\nTale fu l'impeto delle acque che gli abitanti del Polesine furono costretti a scavare un nuovo alveo all'Adige, ricavandolo dall'antica Filistina (ossia quello che oggi \u00e8 l'alveo dell'Adigetto).\nIn corrispondenza della rotta, i comuni di Badia, Lendinara e Rovigo innalzarono una palizzata per segnare l'incile del nuovo alveo e regolarne la portata.\nPer quasi cinquecento anni questo fu il corso principale dell'Adige, ossia fino alla rotta della Malopera del 1438, mentre il corso dell'Adige-Chirola venne chiamato Fiume Vecchio.\nI due rami dell'Adige si ricongiungevano in localit\u00e0 Lezze, poco prima di entrare a Cavarzere.\nSolo dopo la rotta della Malopera del 1438 l'Adige torn\u00f2 a scorrere nell'alveo inizialmente predisposto nel X secolo; il ramo che si staccava da Badia perse progressivamente di portata e fu chiamato Adigetto.\nNel 1633 la palizzata che ne segnava l'incile venne sostituita dal sostegno in pietra (la Bova) ancora oggi funzionante.\nA partire dal XVI secolo iniziarono i lavori di regolazione del Tartaro, che sono terminati alla fine del XX secolo e che hanno portato alla realizzazione progressiva del Canalbianco come lo conosciamo oggi.\nNel 1782 l'Adigetto fu deviato all'altezza di Botti Barbarighe e portato, tramite lo Scolo Loredano, a sfociare nel Canalbianco."}
{"id": "2496861", "revid": "115233", "url": "https://it.wikipedia.org/wiki?curid=2496861", "title": "Rotta del Pizzone", "text": ""}
{"id": "2496862", "revid": "466539", "url": "https://it.wikipedia.org/wiki?curid=2496862", "title": "La voglia la pazzia l'incoscienza l'allegria", "text": "La voglia la pazzia l'incoscienza l'allegria, pubblicato nel 1976, \u00e8 un album della cantante italiana Ornella Vanoni realizzato in collaborazione con il cantautore brasiliano Vin\u00edcius de Moraes e il chitarrista Toquinho.\nIl disco.\nIl disco \u00e8 una rilettura di diverse musiche brasiliane di bossa nova, scritte da alcuni dei pi\u00f9 grandi nomi della musica brasiliana come Ant\u00f4nio Carlos Jobim e Chico Buarque, cantate in italiano.\nIl disco \u00e8 stato registrato in presa diretta con la formazione sotto riportata; i cori e le parti orchestrali sono stati sovrapposti in un secondo momento con gli arrangiamenti di Gianfranco Lombardi; si presenta come un concept album, ossia come un'opera segnata da un filo conduttore unico: un album a tema composto da canzoni e poesie interpretate da Vinicius, dove spesso non vi \u00e8 pausa n\u00e9 termine tra un pezzo e l'altro, ma sembra quasi la continuazione.\nRaggiunge il sesto posto di vendite in classifica \nL'LP ha la copertina apribile, realizzata con un cartoncino tramato, con all'interno foto e una dedica scritta dalla Vanoni. La busta interna, di colore arancione, ha tutti i testi. Verr\u00e0 ristampato dalla CGD negli anni ottanta con grafica identica all'originale, la sola eccezione \u00e8 nel tipo di carta, normale liscia, usata per la copertina.\nAlcuni singoli, con copertina standard della Vanilla, vennero estratti dall'lp a scopo promozionale: OVR 521 \u2013 \"Senza paura/La rosa spogliata\", OVR 522 \u2013 \"Samba della rosa/Semaforo rosso\", OVR 523 \u2013 \"La voglia,la pazzia/Un altro addio\".\nPer il mercato estero usc\u00ec un 45 giri ufficiale, su etichetta \"Zafiro\", con i brani \"La voglia, la pazzia/Senza Paura\". La copertina \u00e8 identica all'LP. Per il mercato brasiliano usc\u00ec anche un extended play, su etichetta RCA Victor 202.8001, con i brani \"Samba Della Rosa, Senza Paura, Assenza/Io So Che Ti Amero, La Voglia La Pazzia\". Il disco ha una veste grafica originale con una fotografia inedita, a colori, dei tre artisti in sala d'incisione.\n La grafica della copertina \u00e8 la stessa dell'originale, ma in busta chiusa di cartone pesante laminato. Sul retro sono spiegate tutte le caratteristiche fonico/tecniche della ristampa.\nL'etichetta del disco \u00e8 la tipica CGD arcobaleno degli anni '90.\nLa prima stampa del supporto in CD \u00e8 del 1987 (CDS 6050) e non riporta il codice a barre sul retro copertina.\nL'album \u00e8 presente nella classifica dei 100 dischi italiani pi\u00f9 belli di sempre secondo \"Rolling Stone Italia\" alla posizione numero 76.\nTracce.\nTutti i brani sono testo di Sergio Bardotti e musica di Vin\u00edcius de Moraes e Toquinho, tranne dove indicato."}
{"id": "2496863", "revid": "124338716", "url": "https://it.wikipedia.org/wiki?curid=2496863", "title": "Fritz Strassmann", "text": "Nel 1938, insieme a Otto Hahn, identific\u00f2 il bario nei residui ottenuti dopo il bombardamento dell'uranio con i neutroni, che port\u00f2 a definire la sua scoperta come fissione nucleare. Stra\u00dfmann fu riconosciuto dal memoriale dell'Olocausto di Yad Vashem come giusto tra le nazioni.\nBiografia.\nNato a Boppard, inizi\u00f2 gli studi di chimica nel 1920 presso l'Universit\u00e0 di Hannover e consegu\u00ec il dottorato nel 1929 con una tesi sulla solubilit\u00e0 dell'acido carbonico gassoso iodino. Strassmann inizi\u00f2 la carriera accademica e lavor\u00f2 presso la Societ\u00e0 Kaiser Wilhelm a Berlino-Dahlem dal 1929.\nNel 1933 si allontan\u00f2 dalla Societ\u00e0 dei chimici tedeschi quando divenne parte di un ente statale controllato dal nazismo e fu inserito in \"lista nera\". Otto Hahn e Lise Meitner trovarono un assistente per lui a met\u00e0 prezzo. Strassmann si considerava fortunato, perch\u00e9 \u00abnonostante la mia passione per la chimica, ho tanta stima della mia libert\u00e0 personale che pur di preservarla andrei a spaccare pietre per tutta la vita\u00bb. Durante la guerra nel suo appartamento, dove viveva con la moglie Maria Heckter, nascose per mesi un amico ebreo, mettendo a rischio la propria vita e quella del figlioletto di tre anni.\nL'esperienza in chimica analitica fu sfruttata da Hahn e Meitner nelle loro indagini sui prodotti dell'uranio bombardato da neutroni. Nel dicembre del 1938 Hahn e Strassmann inviarono un manoscritto alla \"Naturwissenschaften\" in cui affermavano di aver individuato l'elemento bario dopo aver bombardato l'uranio con neutroni; contemporaneamente comunicarono questi risultati alla Meitner, che era precedentemente fuggita dalla Germania nello stesso anno e si trovava allora in Svezia. Meitner e il nipote Otto Robert Frisch interpretarono correttamente questi risultati come fissione nucleare. Quest'ultimo ne diede conferma sperimentale il 13 gennaio 1939. Nel 1944 Hahn ricevette il premio Nobel per la chimica per la scoperta della fissione nucleare. Alcuni storici hanno documentato la storia della scoperta della fissione nucleare e ritengono che la Meitner avrebbe dovuto ricevere il riconoscimento insieme con Hahn.\nNel 1946 divenne professore di chimica inorganica all'Universit\u00e0 di Magonza e nel 1948 direttore dell'Istituto di chimica Max Planck, appena fondato. Fond\u00f2 infine l'Istituto di chimica nucleare.\nNel 1957 fu uno dei diciotto di Gottinga che protestarono contro l'iniziativa del governo di Konrad Adenauer di rafforzare l'esercito della Germania Ovest con armi tattiche nucleari.\nIl presidente statunitense Lydon B. Johnson onor\u00f2 Hahn, Meitner e Strassmann nel 1966 con il premio Enrico Fermi. L'Unione Astronomica Internazionale diede il suo nome a un asteroide: \"19136 Strassmann\".\nStrassmann mor\u00ec il 22 aprile del 1980 a Magonza.\nRapporto interno.\nIl seguente rapporto fu pubblicato su \"Kernphysikalische Forschungsberichte\" (\"Rapporti di ricerca sulla fisica nucleare\"), una pubblicazione interna dell'\"Uranverein\". I rapporti in questa pubblicazione erano classificati come segretissimi (\"top secret\"), avevano distribuzione limitatissima e agli autori non era consentito tenere copie. Furono confiscati durante l'operazione Alsos degli Alleati e inviati alla Commissione per l'energia atomica degli Stati Uniti per una valutazione. Nel 1971 i rapporti furono desecretati e restituiti alla Germania, attualmente sono disponibili presso il Karlsruher Institut f\u00fcr Technologie e l'American Institute of Physics.ifis"}
{"id": "2496868", "revid": "1543377", "url": "https://it.wikipedia.org/wiki?curid=2496868", "title": "Alexandria (software)", "text": "Alexandria \u00e8 un'applicazione GNOME per gestire piccoli archivi di libri. Gli utenti possono fare ricerche per titolo, autore, parole chiave o codice ISBN anche tramite un lettore di codici a barre. L'applicazione pu\u00f2 connettersi a rivenditori di libri come Amazon.com o librerie pubbliche come la Biblioteca del Congresso per scaricare i dati sui libri come titolo, autore, ISBN, informazioni sull'edizione o le immagini di copertina. Alexandria permette di catalogare i libri in pi\u00f9 librerie virtuali e di fare ricerche sul database interno una volta che l'elemento ricercato sia stato aggiunto ad esso.\nLibrerie scansionate.\n Amazon Proxis Barnes &amp; Noble Spanish Ministry of Culture Thalia Internet Bookshop Italia Renaud-Bray Biblioteca del Congresso British Library Library of Heraklion in Crete"}
{"id": "2496873", "revid": "119768056", "url": "https://it.wikipedia.org/wiki?curid=2496873", "title": "Francesco Cancellieri", "text": "Biografia.\nGiovanissimo, nel 1768, fu iscritto all'Accademia dell'Arcadia e cominci\u00f2 a comporre versi che gli diedero una certa notoriet\u00e0. Appartenente a una famiglia di modeste condizioni economiche, dopo la morte del padre (1771) fu costretto ad abbandonare gli studi e a cercare una sistemazione, anche con l'aiuto dello storico dei Gesuiti Giulio Cesare Cordara di cui Cancellieri era diventato factotum. Dopo esser stato per un breve periodo segretario del senatore Abbondio Rezzonico, riusc\u00ec a impiegarsi a Ferrara come segretario dell'arcivescovo Bernardino Giraud, e si trasfer\u00ec nella citt\u00e0 emiliana con la madre e le sorelle.\nTornato a Roma nel settembre 1774, in occasione del conclave da cui sarebbe stato eletto Pio VI, nella primavera del 1775 Francesco Cancellieri trov\u00f2 finalmente una sistemazione a lui congeniale come bibliotecario del cardinale Leonardo Antonelli avendo a disposizione, per i suoi studi eruditi, una ricca biblioteca. Innamorato di Roma ne studi\u00f2 la storia, i costumi, i monumenti, la liturgia cattolica, la topografia sacra, ecc. scrivendo una quantit\u00e0 notevole di saggi e volumi. Una caratteristica del Cancellieri \u00e8 la successione dei fatti: le notizie vengono esposte apparentemente in modo disordinato, ma sono riordinate alla fine per mezzo di indici complessi e accurati. La tecnica sar\u00e0 applicata anche da Gaetano Moroni, un erudito che si professer\u00e0 allievo di Cancellieri.\nOpere.\nI manoscritti di Francesco Cancellieri, contenenti numerosi testi ancora inediti, sono conservati in gran parte fin dal 1840 nella Biblioteca Apostolica Vaticana (\"Vat. lat.\" nn. 9155-9205, 9672-9711, 9728-9733, 10323-10324, 12924, pp.\u00a0188\u2013351). Altri manoscritti sono conservati nella Biblioteca Nazionale Centrale di Roma (Mss. vari, nn. 902-913).\nFra le sue opere edite:"}
{"id": "2496874", "revid": "611126", "url": "https://it.wikipedia.org/wiki?curid=2496874", "title": "Philip Neville", "text": ""}
{"id": "2496876", "revid": "1442080", "url": "https://it.wikipedia.org/wiki?curid=2496876", "title": "Monte Carlo Masters 2004 - Singolare", "text": "Il singolare del Monte Carlo Masters 2004 \u00e8 stato un torneo di tennis facente parte dell'ATP Tour.\nJuan Carlos Ferrero era il detentore del titolo, ma ha perso nel 1\u00ba turno contro \u00c0lex Corretja.\nGuillermo Coria ha vinto in finale 6\u20132, 6\u20131, 6\u20133 contro Rainer Sch\u00fcttler."}
{"id": "2496877", "revid": "610351", "url": "https://it.wikipedia.org/wiki?curid=2496877", "title": "Sin senos no hay para\u00edso", "text": "Sin senos no hay para\u00edso (\"Senza seno non c'\u00e8 paradiso\") \u00e8 il remake di una celebre serie colombiana, dal titolo \"Sin tetas no hay para\u00edso\".\nIl telefilm, prodotto da RTI Colombia e dalla consociata di NBC Telemundo, parla di Catalina, una giovane colombiana, il cui desiderio di uscire dalla povert\u00e0 la spinge a prostituirsi. Per essere pi\u00f9 attraente, la giovane, desidera sottoporsi a un'operazione estetica per ingrandire il seno.\nQuesta versione \u00e8 stata trasmessa in altri paesi:"}
{"id": "2496885", "revid": "131358", "url": "https://it.wikipedia.org/wiki?curid=2496885", "title": "Klub Pi\u0142karski Legia Warszawa SSA", "text": ""}
{"id": "2496888", "revid": "2058532", "url": "https://it.wikipedia.org/wiki?curid=2496888", "title": "Paolo Ricci", "text": ""}
{"id": "2496891", "revid": "580197", "url": "https://it.wikipedia.org/wiki?curid=2496891", "title": "Polonia Varsavia", "text": ""}
{"id": "2496892", "revid": "282094", "url": "https://it.wikipedia.org/wiki?curid=2496892", "title": "Lisia Fileno", "text": ""}
{"id": "2496901", "revid": "1543377", "url": "https://it.wikipedia.org/wiki?curid=2496901", "title": "Domo-Farm Frites", "text": "La Domo-Farm Frites era una squadra maschile belga di ciclismo su strada, attiva nel 2001 e nel 2002 e diretta da Patrick Lefevere. Gli sponsor erano l'industria chimica \"Domo Chemicals\" e la Farm Frites, azienda alimentare.\nTra i risultati ottenuti, la tripletta alla Parigi-Roubaix 2001 con Servais Knaven, Johan Museeuw e Rom\u0101ns Vain\u0161teins sui tre gradini del podio. Nel 2003, parte della squadra conflu\u00ec nella Quick Step-Davitamon, mentre la Domo divenne co-sponsor della Lotto-Adecco, che divent\u00f2 Lotto-Domo.\nCronistoria.\nClassifiche UCI.\nFino al 1998, le squadre ciclistiche erano classificate dall'UCI in un'unica divisione. Nel 1999 la classifica a squadre venne divisa in prima, seconda e terza categoria (\"GSI\", \"GSII\" e \"GSIII\"), mentre i corridori rimasero in classifica unica. Nel 2005 fu introdotto l'UCI ProTour e, parallelamente, i Circuiti continentali UCI; dal 2009 le gare del circuito ProTour sono state integrate nel Calendario mondiale UCI, poi divenuto UCI World Tour."}
{"id": "2496902", "revid": "767487", "url": "https://it.wikipedia.org/wiki?curid=2496902", "title": "Stigmate di san Francesco (Jan van Eyck)", "text": "Il Stigmate di san Francesco \u00e8 il nome di due dipinti pressoch\u00e9 identici del pittore fiammingo Jan van Eyck. Il pi\u00f9 antico \u00e8 considerato quello del Philadelphia Museum of Art, generalmente attribuito al periodo del soggiorno in Spagna (in particolare al 1428-1429) e misurante 12,5\u00d714,5\u00a0cm; una seconda replica pi\u00f9 grande (29,3x33,4\u00a0cm), con una cromia pi\u00f9 armonizzata ai colori bruni, \u00e8 conservato nella Galleria Sabauda di Torino, datato al 1432 (l'opera \u00e8 stata esposta a Roma a Palazzo Venezia nell'ambito della mostra \"Il Potere e la Grazia\"). Le due opere sono identiche anche nei particolari minuti, per cui l'artista dovette servirsi di un medesimo disegno preparatorio.\nDescrizione e stile.\nL'opera mostra san Francesco d'Assisi, vestito del saio, che sta in ginocchio e riceve le stimmate da un crocifisso apparso davanti a lui in cielo, secondo uno schema iconografico inventato da Giotto nel XIV secolo. Accanto a lui si trova frate Leone, che sta assopito, appoggiandosi a una roccia.\nLa figura di san Francesco \u00e8 particolarmente composita e spicca in lui la forte individuazione fisiognomica, che si avvale di tutte le migliori possibilit\u00e0 della tecnica a olio. Il pesante saio che lo avvolge ha un panneggio increspato e debordante, che sembra avvicinarsi verso lo spettatore. Questo effetto, assieme alla linea dell'orizzonte particolarmente alta ed alla non chiarita posizione delle gambe (il raccordo tra le ginocchia e i piedi \u00e8 antinaturalistico), fa s\u00ec che la figura del santo incomba sullo spettatore come se stesse levitando.\nLe ferite sono ben visibili, ma non sono ostentate e mancano elementi soprannaturali come i raggi che procedono dal crocifisso alle stimmate o le aureole, per ottenere una rappresentazione pi\u00f9 realistica.\nLa figura di frate Leone invece \u00e8 pi\u00f9 compatta e come sprofondata, tanto da sembrare un'ampia massa geometrica di volume. La sua corda della cinta descrive una linea che va quasi a unirsi con quella di Francesco, forse a voler simboleggiare una continuit\u00e0 tra il fondatore dell'ordine e i Francescani.\nIl paesaggio montuoso dello sfondo, ricco di rocce e spuntoni, con una citt\u00e0 fiamminga in lontananza, \u00e8 un'invenzione di van Eyck. I colori bruni delle rocce e degli alberi si armonizzano con quegli dei sai dei due frati."}
{"id": "2496906", "revid": "110157", "url": "https://it.wikipedia.org/wiki?curid=2496906", "title": "Ladies' Home Journal", "text": "Ladies' Home Journal \u00e8 una rivista femminile pubblicata per la prima volta il 16 febbraio 1883 come supplemento, in seguito diventato un mensile che nel corso del XX secolo \u00e8 diventato uno dei pi\u00f9 diffusi degli Stati Uniti. Dopo vari cambi di propriet\u00e0, dal 1986 \u00e8 di propriet\u00e0 della Meredith Corporation. Nel 1968 pubblico' la foto Naomi Sims, prima modella di colore ad apparire sulla copertina della rivista. Nel 1998 la diffusione raggiungeva i 4.500.000 di copie."}
{"id": "2496912", "revid": "320578", "url": "https://it.wikipedia.org/wiki?curid=2496912", "title": "Torah orale", "text": ""}
{"id": "2496922", "revid": "2203012", "url": "https://it.wikipedia.org/wiki?curid=2496922", "title": "Picture of You", "text": "Picture of You fu il primo singolo estratto da \"Where We Belong\", terzo album della \"boyband\" irlandese Boyzone.\nLa canzone compare durante i titoli del film \"Mr. Bean - L'ultima catastrofe\"."}
{"id": "2496924", "revid": "123320343", "url": "https://it.wikipedia.org/wiki?curid=2496924", "title": "Karl Bruckner", "text": "Impegnato per la pace, il dialogo internazionale e la giustizia sociale, concentr\u00f2 la sua produzione nella narrativa per ragazzi.\nBiografia.\nBruckner fin\u00ec la scuola in terza media. Impar\u00f2 il mestiere di meccanico, ma durante le due guerre si trasfer\u00ec in Brasile. Solo alla fine del 1937 torn\u00f2 a Vienna. Nel 1946 cominci\u00f2 a scrivere, e quasi subito divenne uno scrittore molto conosciuto in Austria. Gi\u00e0 da bambino si appassion\u00f2 al calcio, in particolare alla squadra austriaca \u201cFetzenlaberl\u201d; infatti uno dei suoi pi\u00f9 grandi successi fu \u201c Die Spatzenelf\u201d che parla di 11 ragazzi che giocano a calcio. Nel 1963 gli venne assegnato il titolo di professore."}
{"id": "2496932", "revid": "610351", "url": "https://it.wikipedia.org/wiki?curid=2496932", "title": "Pro 2", "text": "Pro 2 (in passato \"Acas\u0103\") \u00e8 una rete televisiva romena, facente parte del gruppo Media Pro, di propriet\u00e0 della compagnia CEME\nSi \u00e8 distinta tra le altre tv romene per il fatto che trasmette in onda film, soap opera, telenovela e programmi tv.\n\u00c8 visibile anche in Moldavia"}
{"id": "2496935", "revid": "28592", "url": "https://it.wikipedia.org/wiki?curid=2496935", "title": "Story manga", "text": ""}
{"id": "2496942", "revid": "834", "url": "https://it.wikipedia.org/wiki?curid=2496942", "title": "Stupida (brano musicale)", "text": ""}
{"id": "2496944", "revid": "125277615", "url": "https://it.wikipedia.org/wiki?curid=2496944", "title": "Gino Custer De Nobili", "text": "Biografia.\nGino Custer De Nobili nacque a Lucca da Lorenzo Custer e dalla nobildonna Carlotta De Nobili.\nSi diplom\u00f2 in pianoforte presso l'Istituto Musicale Lucchese \"G. Pacini\" (oggi \u201cLuigi Boccherini\u201d).\nFrequent\u00f2 a lungo il caff\u00e8 con annesso negozio di spezie di Alfredo Caselli in via Fillungo a Lucca, luogo di ritrovo per intellettuali ed artisti gi\u00e0 alla fine dell'Ottocento; lo frequentavano Giovanni Pascoli, Alfredo Catalani, Giacomo Puccini, Gustavo Giovannetti e Lorenzo Viani.\nManifest\u00f2 precocemente una vena di poeta vernacolare e i suoi versi in dialetto lucchese, \"Le poesie di Geppe\", uscirono per la stampa nel 1906.\nDopo il matrimonio con la cugina Lela Lippi, nel 1911 si trasfer\u00ec a Milano e con l'aiuto di Puccini inizi\u00f2 la frequentazione dell'ambiente teatrale.\nTra il 1920 e il 1936 music\u00f2 testi poetici, scrisse alcune commedie e il libretto dell'opera \u201cPetronio\u201d di Gustavo Giovannetti.\nNel 1933 pubblic\u00f2 una seconda raccolta di poesie in vernacolo dal titolo \"Lucca mia bella\", la cui copertina era stata creata dall'amico Gustavo Giovannetti."}
{"id": "2496945", "revid": "339392", "url": "https://it.wikipedia.org/wiki?curid=2496945", "title": "Alfabeto luvio geroglifico", "text": ""}
{"id": "2496949", "revid": "465169", "url": "https://it.wikipedia.org/wiki?curid=2496949", "title": "Giovent\u00f9 bruciata (album)", "text": ""}
{"id": "2496951", "revid": "933835", "url": "https://it.wikipedia.org/wiki?curid=2496951", "title": "Sindaci di Reggio Emilia", "text": "Di seguito l'elenco cronologico dei sindaci di Reggio Emilia e delle altre figure apicali equivalenti che si sono succedute nel corso della storia."}
{"id": "2496962", "revid": "28592", "url": "https://it.wikipedia.org/wiki?curid=2496962", "title": "Giochi olimpici di Citt\u00e0 del Messico 1968", "text": ""}
{"id": "2496964", "revid": "47767", "url": "https://it.wikipedia.org/wiki?curid=2496964", "title": "Chiesa di San Nicola (Ozieri)", "text": "La chiesa di San Nicola sorge nell'omonimo quartiere \"satellite\" di Ozieri, in Sardegna.\nIn molti testi, anche scientifici, questa chiesa \u00e8 frequentemente scambiata per quella omonima che un tempo sorgeva nel villaggio medievale di Butule ed oggi ridotta allo stato di rudere. In realt\u00e0, pur non esistendo una attestazione certa, gran parte degli studiosi concordano con il fatto che la chiesa in oggetto doveva essere la parrocchiale del villaggio medievale di \"Pira 'e mestighe\", spopolatosi alla fine del XIV secolo o all'inizio di quello successivo.\nLa chiesa, che si fa risalire al XIII secolo, \u00e8 realizzata in blocchi squadrati di pietra trachitica rossastra \"faccia a vista\", posti in opera pseudo-isodoma, con alcuni tratti frutto di ricostruzione successiva. La pianta \u00e8 caratterizzata da una navata unica particolarmente lunga, coperta con capriate lignee, e con il presbiterio preceduto da un arco trionfale a tutto sesto.\nI fianchi dell'edificio presentano su tutta la lunghezza dell'aula delle arcature pensili con peducci decorati con motivi fitomorfici e zoomorfici; la facciata principale presenta un portale di ingresso privo di qualsiasi decorazione, mentre al di sopra di esso si apre una finestra rettangolare arricchita da una cornice perimetrale in stile gotico-aragonese, e affiancata, su entrambi i lati, da una serie di 4 archetti pensili ogivali. Il doppio spiovente della facciata \u00e8 preceduto da una piccola nicchia centinata, destinata in origine ad ospitare una campana. Sul colmo degli spioventi \u00e8 presente una piccola croce in ferro.\nAll'interno \u00e8 conservata una statua lignea del santo."}
{"id": "2496966", "revid": "28592", "url": "https://it.wikipedia.org/wiki?curid=2496966", "title": "Ampliamento della Comunit\u00e0 Europea", "text": ""}
{"id": "2496968", "revid": "28592", "url": "https://it.wikipedia.org/wiki?curid=2496968", "title": "Di colore", "text": ""}
{"id": "2496969", "revid": "729019", "url": "https://it.wikipedia.org/wiki?curid=2496969", "title": "Torre Veneri", "text": "Torre Veneri \u00e8 una torre costiera del Salento, posta lungo il litorale del comune di Lecce.\nStruttura.\nTorre Veneri \u00e8 una torre costiera edificata verso la fine del XVI secolo per far fronte alle incursioni dei saraceni nel Salento. Sorge su un lieve sperone roccioso.\nLa torre presenta una struttura troncopiramidale dalla base fino al cordolo, mentre termina in forma parallelepipeda. Costruita su due piani, presenta al pian terreno una cisterna e una scala in pietra che conduce al primo piano. Quest'ultimo, con volte a crociera conserva ancora l'antico camino e una scala che conduce al terrazzo."}
{"id": "2496970", "revid": "339392", "url": "https://it.wikipedia.org/wiki?curid=2496970", "title": "Paesi est-europei", "text": ""}
{"id": "2496972", "revid": "326822", "url": "https://it.wikipedia.org/wiki?curid=2496972", "title": "Techno (Star Comics)", "text": ""}
{"id": "2496974", "revid": "1609015", "url": "https://it.wikipedia.org/wiki?curid=2496974", "title": "Stigmate di san Francesco", "text": ""}
{"id": "2496975", "revid": "1347902", "url": "https://it.wikipedia.org/wiki?curid=2496975", "title": "Suchan Babaev", "text": "Biografia.\nBabaev e diversi altri politici turkmeni vennero rimossi dopo la loro richiesta di una maggiore rappresentativit\u00e0 dell'etnia turkmena nel governo sovietico."}
{"id": "2496977", "revid": "36426", "url": "https://it.wikipedia.org/wiki?curid=2496977", "title": "Stigmate di San Francesco", "text": ""}
{"id": "2496985", "revid": "6923", "url": "https://it.wikipedia.org/wiki?curid=2496985", "title": "H.a.n.d.", "text": " \u00e8 una ditta sviluppatrice di videogiochi giapponese, fondata nel 1993, con sede a Sapporo."}
{"id": "2496987", "revid": "1048993", "url": "https://it.wikipedia.org/wiki?curid=2496987", "title": "Fabio Tombari", "text": "Biografia.\nFabio Tombari nasce a Fano, in Provincia di Pesaro e Urbino, il 21 dicembre 1899, da Riccardo, di professione barbiere, e Augusta Felicetti, casalinga. Richiamato alle armi con la leva del '99, prende parte alle fasi finali della prima guerra mondiale. Nel 1918 si diploma maestro elementare e inizia ad insegnare nelle scuole elementari di Casepio, una frazioncina nel comune di Montecopiolo nel Montefeltro. Il suo primo libro, \"Le cronache di Frusaglia\" appare nel 1927, pubblicato ad Ancona dalle edizioni della \"Lucerna\", ma viene subito ristampato nel 1929 dalla prestigiosa casa editrice Vallecchi, ottenendo il Premio dei Dieci, che gratifica l'autore di una notevole popolarit\u00e0. Passato alla casa editrice Arnoldo Mondadori Editore, Tombari pubblica, tra le altre opere, \"La vita\" (1930), \"Le fiabe per amanti\" (1932), \"Il libro degli animali\" (1935), \"I ghiottoni\" (1939). \nAntroposofo, durante la Repubblica Sociale Italiana cerc\u00f2 di far conoscere a Benito Mussolini (del quale Tombari era amico personale) l'opera di Rudolf Steiner sulla triarticolazione sociale, intitolata \"I punti essenziali della questione sociale rispetto alle necessit\u00e0 della vita nel presente e nell'avvenire\": letto il libro, Mussolini avrebbe affermato che conteneva \u00abla risposta che tanto ho cercato per tutta la vita\u00bb.\nNel 1944 Tombari lascia l'insegnamento per diventare uno dei pochi narratori italiani che vive della propria scrittura. Nel 1955 esce \"Il libro di Tonino\" con cui lo scrittore si aggiudica il Premio Collodi e il Soroptimist nel 1956. Frusaglia resta la sua opera principale e pi\u00f9 nota; ad essa Tombari lavorer\u00e0 continuamente, dalla seconda edizione del 1929 \"Tutta Frusaglia\", all'edizione mondadoriana del 1933, poi ripubblicata con successo negli Oscar dal 1974 col titolo \"Frusaglia\". Fabio Tombari muore a Rio Salso dove si era ritirato fin dai primi anni cinquanta, l'8 giugno 1989.\nNote.\nBiografia tratta da Lina Sacchetti, \"L'arte di Fabio Tombari\", Pellegrini Editore, Cosenza (1975)"}
{"id": "2496991", "revid": "834", "url": "https://it.wikipedia.org/wiki?curid=2496991", "title": "It All Starts Here", "text": ""}
{"id": "2496994", "revid": "186709", "url": "https://it.wikipedia.org/wiki?curid=2496994", "title": "Wenders", "text": ""}
{"id": "2496999", "revid": "186709", "url": "https://it.wikipedia.org/wiki?curid=2496999", "title": "Resnais", "text": ""}
{"id": "2497010", "revid": "599013", "url": "https://it.wikipedia.org/wiki?curid=2497010", "title": "Daniel \u0160ari\u0107", "text": "Caratteristiche tecniche.\nEra un'ala."}
{"id": "2497013", "revid": "1568601", "url": "https://it.wikipedia.org/wiki?curid=2497013", "title": "Santuari montani", "text": "I santuari montani minoici sono diffusi in tutta l'isola di Creta (Grecia). La maggior parte degli studiosi sono concordi nell'ammettere che i santuari montani venissero utilizzati per riti religiosi. In ognuno di essi sono state trovate statuette d'argilla raffiguranti animali, come anche parti del corpo in argilla, altrimenti riferite come parti del corpo votive. Questi santuari all'aria aperta sono stati rinvenuti nelle alte di Creta.\nSantuari montani orientali e centro-orientali.\nLa maggior parte dei santuari montani si trovano nella Creta orientale e centro-orientale.\nAltri santuari montani.\nIn questa sezione i santuari montani vengono menzionati in modo superficiale in articoli che necessitano di ulteriori ricerche e verifiche prima di poterli categorizzare."}
{"id": "2497014", "revid": "287204", "url": "https://it.wikipedia.org/wiki?curid=2497014", "title": "Daniel Saric", "text": ""}
{"id": "2497018", "revid": "320578", "url": "https://it.wikipedia.org/wiki?curid=2497018", "title": "Antiapartheid", "text": ""}
{"id": "2497020", "revid": "117726845", "url": "https://it.wikipedia.org/wiki?curid=2497020", "title": "Detroit Institute of Arts", "text": "Il Detroit Institute of Arts (DIA) \u00e8 uno dei pi\u00f9 grandi e importanti musei d'arte negli Stati Uniti. Si trova nel centro culturale di Detroit, a 3\u00a0km dal centro della citt\u00e0. Possiede circa 65.000 opere e fu inaugurato nel 1885.\nStoria.\nLe prime opere del museo provenivano dalla collezione del magnate della stampa James E. Scripps. Tra le successive donazioni spiccarono quella di filantropi come Charles Lang Freer e quelle dei baroni del settore automobilistico, come le famiglie di Ford, Firestone e Dodge. La fondazione ufficiale risale al 1883 e l'apertura al pubblico al 1885. La collezione di arte nordamericana \u00e8 frutto soprattutto di acquisti diretti iniziati dopo subito dopo l'apertura. All'inizio del XX secolo si ebbe un'epoca prolifica per gli acquisti di opere internazionali. Nel 1927 venne completato il padiglione di Paul Cret, in stile \"Beaux-Arts\".\nRobert Hudson Tannahill fu un importante benefattore e difensore del museo, donando numerose opere nell'arco della sua vita. Alla sua morte don\u00f2 la sua collezione di arte europea (con opere di C\u00e9zanne, Van Gogh, Gauguin, Degas, Seurat, Henri Rousseau, Matisse e Picasso, dell'espressionismo tedesco, oltre a una vasta collezione di arte africana e una cospicua donazione per acquisti futuri.\nOggi una parte del sostegno al museo proviene dal governo dello Stato del Michigan, a fronte anche di un impegno del museo nella didattica e nella conservazione di opere d'arte di tutto lo Stato.\nOpere principali.\nArte statunitense.\nIl museo possiede opere di John Singleton Copley, George Caleb Bingham, Frederic Edwin Church, John Singer Sargent, Duncan Phyfe, Louis Comfort Tiffany, Paul Revere, James Abbott McNeill Whistler (\"Nocturne in Black and Gold: The Falling Rocket\").\nArte europea.\nAltri artisti presenti sono Rubens, Albrecht D\u00fcrer, Rembrandt, Pieter De Hooch, ecc. Tra gli impressionisti francesi sono esposti: Edgar Degas, Claude Monet, Odilon Redon, Eug\u00e8ne Boudin, Paul C\u00e9zanne, Paul Gauguin, Georges Seurat e Henri Rousseau."}
{"id": "2497023", "revid": "436907", "url": "https://it.wikipedia.org/wiki?curid=2497023", "title": "Tito Manlio", "text": "Biografia.\nScrisse i testi di molte canzoni, sia in lingua che in vernacolo, che raggiunsero un discreto successo.\nFra le pi\u00f9 note si ricordano \"Voglio vivere cos\u00ec, col sole in fronte\", \"Caro pap\u00e0\", \"Anema e core\", \"Nu quarto 'e luna\", \"Rosso di Sera\" (cantata da Luciano Tajoli), \"Te sto aspettanno\" e \"Ischia parole e musica\".\nPer quest'ultima canzone, gli ischitani vollero donargli un terreno in riva al mare perch\u00e9 vi potesse costruire una casa per la villeggiatura."}
{"id": "2497024", "revid": "1305772", "url": "https://it.wikipedia.org/wiki?curid=2497024", "title": "Genetic World", "text": ""}
{"id": "2497026", "revid": "599013", "url": "https://it.wikipedia.org/wiki?curid=2497026", "title": "Vladimir Vasilj", "text": ""}
{"id": "2497029", "revid": "469479", "url": "https://it.wikipedia.org/wiki?curid=2497029", "title": "Bioedilizia", "text": ""}
{"id": "2497034", "revid": "287204", "url": "https://it.wikipedia.org/wiki?curid=2497034", "title": "Cruzeiro do Sul (Paran\u00e1)", "text": "Cruzeiro do Sul \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed."}
{"id": "2497038", "revid": "1705737", "url": "https://it.wikipedia.org/wiki?curid=2497038", "title": "Mompiano", "text": "Mompiano \u00e8 un quartiere di Brescia, gi\u00e0 comune autonomo fino al 1880.\nGeografia fisica.\nL'area del quartiere \u00e8 delimitata a nord, da via Conicchio e dal confine comunale con Bovezzo e con Nave; a est, dal territorio montuoso del monte Maddalena; a ovest, da via Triumplina, parte dell'ex statale delle Tre valli; a sud, dallo Ospedale Civile, da via Riccobelli e dalla parte pedemontana della Maddalena appartenente al quartiere di San Rocchino.\nLa parte settentrionale del territorio \u00e8 dominata dalla collina del Monte San Giuseppe (393 m), mentre quella orientale corrisponde a una parte della fascia pedemontana del Monte Maddalena. Il resto del territorio \u00e8 pianeggiante. Il torrente Garza attraversa la parte occidentale del quartiere, mentre il canale Celato, derivato dal fiume Mella, corre nella zona centrale.\nOrigine del nome.\nIl toponimo deriva da \"Monte Plano\" che designerebbe il territorio pianeggiante delimitato dal colle San Giuseppe, a nord, e dal Monte Maddalena, a sud e a est.\nStoria.\nL'area occupata dall'attuale quartiere fu bonificata dall'intervento dei monaci benedettini del cenobio di san Faustino maggiore nell'XI secolo. In epoca medievale, Mompiano fece parte delle \"chiusure\" di Brescia: tra le aree abitate al di fuori della cinta muraria, ma sottoposta agli statuti comunali della citt\u00e0. Nel Quattrocento, fu inserita tra le quadre di San Faustino, come ottava in ordine di numero. Proprio nella ricorrenza del Santo, il 15 febbraio 1611, il francescano Giovanni Bodeo da Mompiano fu trucidato a Praga dai protestanti insieme ad altri martiri che papa Benedetto XVI ha proclamato beati.\nAlla fine del Settecento, l'arrivo dei rivoluzionari francesi port\u00f2 alla costituzione della repubblica Bresciana (1797) presto sostituita dalla Cisalpina (1797-1802) e dall'Italiana (1802-1805). Nel 1797, Mompiano fu indicato come luogo appartenente alle \"Chiusure a mattina della Garza fuori di Porta Pile\" del Cantone di Garza Orientale. Nel settembre 1798, fu definito come comune appartenente al Dipartimento del Mella.\nA seguito della riorganizzazione della Repubblica in Regno d'Italia, nel giugno 1805 il comune di Mompiano fu soppresso e aggregato al comune di Brescia.\nRiottenne l'autonomia comunale il 1\u00ba maggio 1816, con la riorganizzazione amministrativa del Regno Lombardo-Veneto prevista dalla notificazione 12 febbraio 1816. Appartenne al I Distretto della Provincia di Brescia. Il confine del comune era pi\u00f9 esteso di quello dell'odierno quartiere, perch\u00e9 occupava tutta l'area nord-orientale dell'attuale comune di Brescia: a nord, comprendeva il Conicchio e a sud la Pusterla, arrivando fino alle pendici del colle Cidneo.\nDopo l'esito della Battaglia di Solferino e San Martino e secondo quanto previsto dalla legge Rattazzi, San Bartolomeo mantenne l'autonomia comunale sia sotto il Regno di Sardegna (1859-61) sia sotto il Regno d'Italia. Nella nuova riorganizzazione amministrativa fu inserito nel III III Mandamento e nel I Circondario della nuova Provincia di Brescia. Negli anni Settanta dell'Ottocento, la politica locale discusse la necessit\u00e0 di accorpare i comuni delle chiusure, tra cui Mompiano, al capoluogo. Nonostante le resistenze delle amministrazioni comunali del suburbio, i comuni furono soppressi e i territori assegnati a Brescia.\nNel Novecento, la frazione di Mompiano ebbe l'illuminazione elettrica, ottenne l'ampliamento delle scuole e fu servita, dal 1915 fino al secondo dopoguerra, da una linea tranviaria. A partire dagli anni Cinquanta fu oggetto di successive urbanizzazioni che ridussero le aree rurali: si segnalano le edificazioni del villaggio Giorgio Montini, costruito secondo i dettami di Ottorino Marcolini, e del quartiere \u00abEuropa 70\u00bb.\nNel marzo 1967, a Mompiano fu uno il secondo quartiere della citt\u00e0 dove si costitu\u00ec un comitato, dopo l'esperienza di San Polo. Questi organismi, del tutto spontanei, chiedevano alla Giunta Boni un riconoscimento ufficiale e la disponibilit\u00e0 di mezzi e strumenti per partecipare alla stesura del bilancio comunale e per intervenire nelle decisioni urbanistiche a carattere locale. Il dibattito fu stimolato dalla nascita in altri quartieri di nuovi comitati, arrivando all'istituzione dei consigli di quartiere: organismi elettivi ufficiali previsti dallo Statuto. Nel luglio 1972, il consiglio comunale ne vot\u00f2 l'istituzione suddividendo la citt\u00e0 in trenta quartieri. I nuovi consigli si insediarono in tempi diversi tra il 1973 e il 1974 e per un periodo sperimentale di diciotto mesi: le elezioni di quello di Mompiano si tennero il 16 dicembre 1973.\nNel 1977, la Giunta Trebeschi recep\u00ec la legge 278/1976, riorganizzando i quartieri in nove circoscrizioni. Mompiano fu assegnato alla Seconda circoscrizione, assieme a Crocifissa di Rosa, San Rocchino-Costalunga e Villaggio Prealpino. Nel 1989, alcuni componenti dell'originario comitato di quartiere di fine anni Sessanta si organizzarono per evitare la trasformazione di un'area verde in parcheggio per il vicino Stadio. Le loro iniziative portarono alla costituzione del \u00abParco Castelli\u00bb nella prima met\u00e0 degli anni Novanta.\nNel 2007, la Giunta Corsini ridusse il numero delle circoscrizioni portandole da nove a cinque e Mompiano fu assegnato alla nuova Circoscrizione Nord. Sette anni dopo, a seguito dell'abolizione delle circoscrizioni per i nuovi limiti imposti dalla legge 191/2009, la Giunta Del Bono decise di ricostituire gli organismi di rappresentanza dei quartieri. Le prime elezioni del consiglio di quartiere si tennero in tutta la citt\u00e0 il 14 ottobre.\nCultura.\nPresso il quartiere hanno sede le facolt\u00e0 di medicina e d'ingegneria dell'Universit\u00e0 degli Studi di Brescia e il secondo \"campus\" dell'Universit\u00e0 Cattolica di Brescia.\nMompiano \u00e8 servito dalla scuola primaria Cesare Arici e dalla scuola secondaria di primo grado Virgilio. Nel quartiere ha sede l'ITC Astolfo Lunardi.\nSociet\u00e0.\nReligione.\nNel quartiere \u00e8 presente la parrocchia di san Gaudenzio, appartenente alla diocesi cattolica di Brescia.\nInfrastrutture e trasporti.\nDal 1915 al secondo dopoguerra, Mompiano ebbe una linea tranviaria che la collegava a Piazza della Loggia.\nDal 2013, il quartiere \u00e8 attraversato dalla metropolitana di Brescia ed \u00e8 servito da due fermate: Mompiano, in Piazzale Vivanti, ed Europa, all'incrocio tra viale Europa e via Branze.\nMompiano \u00e8 anche servito da due linee della rete di trasporti urbani della citt\u00e0: la 10 (Concesio-Poncarale) e la 15 (Villaggio Montini-Noce)."}
{"id": "2497039", "revid": "287204", "url": "https://it.wikipedia.org/wiki?curid=2497039", "title": "Diamante do Norte", "text": "Diamante do Norte \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed. Si trova 650 km a nord-ovest della capitale dello Stato Curitiba."}
{"id": "2497043", "revid": "287204", "url": "https://it.wikipedia.org/wiki?curid=2497043", "title": "Pi2 Orionis", "text": "Pi2 Orionis (\u03c02 Ori / \u03c02 Orionis), \u00e8 una stella nana appartenente alla sequenza principale, posta alla distanza di 194 anni luce dal Sistema solare, in direzione della costellazione di Orione, a sud-est di Aldebaran, nell'asterismo dello scudo di Orione. Appare come un oggetto di magnitudine 4,36.\nAppartenente alla classe spettrale A1Vn, \u00e8 una stella bianca di sequenza principale, con un raggio pari a due raggi solari."}
{"id": "2497045", "revid": "161273", "url": "https://it.wikipedia.org/wiki?curid=2497045", "title": "Pi 2 Orionis", "text": ""}
{"id": "2497047", "revid": "1347902", "url": "https://it.wikipedia.org/wiki?curid=2497047", "title": "Bertalan Farkas", "text": "\u00c8 stato il primo ungherese a diventare un astronauta, andando nello spazio il 26 maggio del 1980 con la Sojuz 36; \u00e8 stato anche il primo esperantista nello spazio. \u00c8 stato presidente di Airlines Service and Trade. Dopo il volo del turista spaziale Charles Simonyi, Bertalan Farkas non \u00e8 pi\u00f9 l'unico ungherese che \u00e8 andato nello spazio.\nA lui \u00e8 intitolato l'asteroide 240757 Farkasberci."}
{"id": "2497049", "revid": "287204", "url": "https://it.wikipedia.org/wiki?curid=2497049", "title": "Inaj\u00e1 (Paran\u00e1)", "text": "Inaj\u00e1 \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed."}
{"id": "2497056", "revid": "767487", "url": "https://it.wikipedia.org/wiki?curid=2497056", "title": "Mirko Jozi\u0107", "text": "Carriera.\nDopo una carriera da calciatore in patria, allen\u00f2 il Junak, con cui vinse la Terza divisione jugoslava nel 1971. Pass\u00f2 quindi alle selezioni giovanili della Nazionale jugoslava, tra cui l'Under 20 che condusse alla vittoria del mondiale di categoria a Cile 1987, con una squadra che includeva nomi quali Robert Prosine\u010dki, Zvonimir Boban, Predrag Mijatovic, Robert Jarni e Davor \u0160uker. Nel 1989 si trasfer\u00ec in Sudamerica, al Colo-Colo, con cui raggiunse i maggiori successi in carriera diventando tra l'altro il primo tecnico europeo in grado di vincere la Copa Libertadores nonch\u00e9 il primo tecnico a vincere la massima competizione per club sudamericana alla guida di una squadra cilena.\nNel 1994 fu nominato Commissario tecnico del Cile, carica che ricopr\u00ec per circa 12 mesi. Dopo alcune altre esperienze in Sudamerica, Arabia ed Europa, tra cui il ritorno in patria alla guida dell'Hajduk Spalato, nel 2000 fu nominato ct della Nazionale croata, che guid\u00f2 al Mondiale 2002 senza tuttavia riuscire a superare la fase a gironi."}
{"id": "2497057", "revid": "228587", "url": "https://it.wikipedia.org/wiki?curid=2497057", "title": "Rebelution", "text": ""}
{"id": "2497058", "revid": "287204", "url": "https://it.wikipedia.org/wiki?curid=2497058", "title": "Ita\u00fana do Sul", "text": "Ita\u00fana do Sul \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed. Si trova 584 km a nord-ovest della capitale dello Stato Curitiba."}
{"id": "2497060", "revid": "156618", "url": "https://it.wikipedia.org/wiki?curid=2497060", "title": "Jean-Marie Vianney", "text": ""}
{"id": "2497064", "revid": "355597", "url": "https://it.wikipedia.org/wiki?curid=2497064", "title": "Bohemian F.C.", "text": ""}
{"id": "2497065", "revid": "287204", "url": "https://it.wikipedia.org/wiki?curid=2497065", "title": "Jardim Olinda", "text": "Jardim Olinda \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed."}
{"id": "2497066", "revid": "287204", "url": "https://it.wikipedia.org/wiki?curid=2497066", "title": "Loanda", "text": "Loanda \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed. Si trova 610 km a nord-ovest della capitale dello Stato Curitiba."}
{"id": "2497067", "revid": "1784492", "url": "https://it.wikipedia.org/wiki?curid=2497067", "title": "Dalymount Park", "text": "Il Dalymount Park \u00e8 uno stadio di Dublino avente una capienza di 12200 spettatori attualmente ridotta a 7955.\nSoprannominato \"Dalyer\", ospita le partite casalinghe del Bohemians, squadra militante in League of Ireland Premier Division.\nStoria.\nLo stadio \u00e8 stato inaugurato nel 1901.\nHa ospitato la prima partita in data 7 settembre 1901 di fronte a 5.000 spettatori: l'incontro in questione \u00e8 Bohemians contro Shelbourne terminato 4-2 per i padroni di casa. Il primo gol segnato su questo terreno fu firmato dall'irlandese Harold Sloan, centravanti del Bohemians, nella partita sopra citata.\nTra il 1904 e il 1990 questo impianto ha ospitato molte partite della Nazionale irlandese che in questo stadio ha giocato 84 incontri. Gi\u00e0 dagli anni settanta \u00e8 stato sostituito prima parzialmente e poi definitivamente dal Lansdowne Road per motivi di capienza. L'affluenza record (circa 48.000 spettatori) si \u00e8 registrata il 19 maggio 1957 in una partita contro l', valida per la qualificazione al e terminata 1-1.\nAttualmente lo stadio viene utilizzato dal Bohemians, squadra undici volte campione d'Irlanda. La capacit\u00e0 originaria dell'impianto \u00e8 di 12200 persone; dopo la ristrutturazione del 1999, la capacit\u00e0 dello stadio \u00e8 stata ridotta a 7955 posti. La media spettatori per le gare interne del Bohemians \u00e8 di circa 2500 persone.\nLo stadio ha ospitato l'edizione 2015 dello Shamrock Bowl, finale del campionato irlandese di football americano, vinto dai Belfast Trojans sul Trinity College per 28-14.\nPartite giocate dall'Irlanda in questo stadio.\n\"*Nel risultato la prima cifra \u00e8 riferita all'Irlanda (dato che sono partite casalinghe).\""}
{"id": "2497068", "revid": "1305772", "url": "https://it.wikipedia.org/wiki?curid=2497068", "title": "Go Girl", "text": ""}
{"id": "2497072", "revid": "287204", "url": "https://it.wikipedia.org/wiki?curid=2497072", "title": "Mirko Jozic", "text": ""}
{"id": "2497074", "revid": "322321", "url": "https://it.wikipedia.org/wiki?curid=2497074", "title": "Marilena (Paran\u00e1)", "text": "Marilena \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed. Si trova 650 km a nord-ovest della capitale dello Stato Curitiba."}
{"id": "2497075", "revid": "486946", "url": "https://it.wikipedia.org/wiki?curid=2497075", "title": "Castello di Schonbrunn", "text": ""}
{"id": "2497078", "revid": "869733", "url": "https://it.wikipedia.org/wiki?curid=2497078", "title": "The Anthem", "text": ""}
{"id": "2497079", "revid": "287204", "url": "https://it.wikipedia.org/wiki?curid=2497079", "title": "Nova Londrina", "text": "Nova Londrina \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed. Si trova 575 km a nord-ovest della capitale dello Stato Curitiba."}
{"id": "2497082", "revid": "287204", "url": "https://it.wikipedia.org/wiki?curid=2497082", "title": "Para\u00edso do Norte", "text": "Para\u00edso do Norte \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed. Si trova 500 km a nord-ovest della capitale dello Stato Curitiba."}
{"id": "2497083", "revid": "1305772", "url": "https://it.wikipedia.org/wiki?curid=2497083", "title": "Bojangles", "text": ""}
{"id": "2497084", "revid": "287204", "url": "https://it.wikipedia.org/wiki?curid=2497084", "title": "Paranacity", "text": "Paranacity \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed. Si trova 506 km a nord-ovest della capitale dello Stato Curitiba."}
{"id": "2497086", "revid": "287204", "url": "https://it.wikipedia.org/wiki?curid=2497086", "title": "Paranapoema", "text": "Paranapoema \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed."}
{"id": "2497087", "revid": "466539", "url": "https://it.wikipedia.org/wiki?curid=2497087", "title": "Vic Damone", "text": "Biografia.\nPrimi anni.\nDamone \u00e8 nato nel sobborgo di Brooklyn (New York) da due immigrati italiani, Rocco Farinola e Mary Damone. Suo padre era un elettricista e sua madre insegnava pianoforte. Stregato dal suo cantante preferito, Frank Sinatra, Damone inizi\u00f2 a prendere lezioni di canto. Quando suo padre sub\u00ec un grave infortunio lavorativo, Damone dovette lasciare la scuola superiore.\nSi impieg\u00f2 quindi prima come maschera e poi come operatore di ascensori al \"Paramount Theater\" , a Manhattan. L\u00ec incontr\u00f2 Perry Como, il quale gli chiese di cantare per lui nel suo camerino. Impressionato dalla sua voce, Como ne parl\u00f2 con l'impresario teatrale. A quel punto Farinola decise di cambiare il suo nome assumendo il nome d'arte di Vic Damone, utilizzando il cognome della madre.\nCarriera.\nDamone partecip\u00f2 alla trasmissione per nuovi talenti \"Arthur Godfrey's Talent Scouts\" e la vinse nell'aprile del 1947. Ci\u00f2 gli consent\u00ec di partecipare regolarmente al\" Godfrey's show\". Nello studio di registrazione incontr\u00f2 Milton Berle che gli procur\u00f2 la scrittura per due night club. Nel 1947, Damone firm\u00f2 un contratto con la \"Mercury Records\".\nIl suo primo album \"I Have But One Heart\", raggiunse il settimo posto della classifica del Billboard. \"You Do\" (immesso in commercio in novembre) raggiunse lo stesso livello di classifica del precedente. Seguirono numerosi altri successi e nel 1948 ebbe un suo show settimanale alla radio, \"Saturday Night Serenade.\"\nNel 1951, Damone apparve in due film: \"The Strip\" e \"Rich, Young, and Pretty.\" Dal 1951 al 1953 prest\u00f2 servizio militare nell'esercito statunitense, ma prima di andare sotto le armi incise alcune canzoni che vennero messe in commercio durante il periodo del suo servizio militare. Egli fu commilitone di Al Evans e di Johnny Cash. Congedatosi dall'esercito, spos\u00f2 l'attrice italiana Anna Maria Pierangeli, e nel 1954 interpret\u00f2 altri due film: \"Deep in My Heart\" e \"Athena\". Fece anche delle apparizioni, come ospite d'onore, nello show televisivo di Milton Berle nel 1954. Partecip\u00f2 nelle vesti di Stan Skylar nell'episodio del 1960 intitolato \"Piano Man\", della CBS, nella serie \"The DuPont Show with June Allyson\".\nIl 1955 non fu un anno molto importante nella carriera di Damone, in quanto riusc\u00ec a portare una sola canzone in classifica, \"Por Favor\", che raggiunse soltanto il 73\u00ba posto. Comunque ebbe il ruolo di protagonista nel film musicale \"Kismet\". Nei primi mesi del 1956, perso il contratto con la Mercury, ma riusc\u00ec a stipularne un altro con la Columbia Records ed ebbe alcuni successi come \"On the Street Where You Live\" (da \"My Fair Lady\") e \"An Affair to Remember\" (dal film \"Un amore splendido\").\nNel 1961, lasci\u00f2 la Columbia per andare alla Capitol Records, andando a coprire il vuoto lasciato da Frank Sinatra, passato alla Reprise Records. Lasci\u00f2 la Capitol nel 1965 realizzando con questa etichetta alcuni dei suoi album pi\u00f9 importanti compresi due che raggiunsero il \"Billboard\", \"Linger Awhile with Vic Damone\" e \"The Lively Ones\", quest'ultimo con arrangiamenti di Billy May, che arrangi\u00f2 anche \"Strange Enchantment\".\nDamone pass\u00f2 poi alla Warner Bros. Records dove ottenne un posto in classifica con \"You Were Only Fooling (While I Was Falling In Love)\". L'anno successivo torn\u00f2 alla RCA Records, ma nel 1969 ottenne il suo ultimo posto in classifica con una cover del 1966, \"To Make A Big Man Cry\".\nFine carriera.\nNel 1971, Damone inizi\u00f2 una tourn\u00e9e presso i casin\u00f2 di Las Vegas, e nonostante avesse dovuto dichiarare bancarotta agli inizi del 1970, guadagn\u00f2 abbastanza per far fronte ai suoi debiti. Estese quindi il suo tour a tutto il territorio degli Stati Uniti ed anche al Regno Unito, ed a seguito del successo ottenuto decise di registrare altri album, che realizz\u00f2 con la RCA.\nIl suo ultimo album vide la luce nel 1997, oltre ad altri che vennero riediti.\nVita privata.\nDamone si spos\u00f2 cinque volte e divorzi\u00f2 quattro: \nAlla fine degli anni cinquanta, Damone venne avvicinato alla religione Bah\u00e1'\u00ed da un percussionista del suo gruppo musicale e vi entr\u00f2 ufficialmente nei primi anni sessanta.\nCanzoni.\nLe seguenti canzoni, cantate da Damone, raggiunsero la classifica Billboard:"}
{"id": "2497090", "revid": "298229", "url": "https://it.wikipedia.org/wiki?curid=2497090", "title": "Tania Vicenzino", "text": "In carriera ha vinto 9 titoli italiani assoluti (8 outdoor e 1 indoor) e 11 nazionali giovanili (6 outdoor e 5 indoor) per 20 titoli italiani complessivi; \u00e8 inoltre, insieme ad Antonella Capriotti, l'unica atleta ad aver vinto 8 titoli italiani assoluti di fila nel salto in lungo. Pu\u00f2 altres\u00ec vantare una medaglia d'oro ed una di bronzo vinte in due edizioni dei Giochi del Mediterraneo.\nBiografia.\nGli inizi e le prime medaglie ai nazionali giovanili.\nComincia ad allenarsi in una pista d'atletica molto presto, prima nel 1998 con la Libertas Udine e poi nel 2000 passa alla Libertas Friul Palmanova dove viene guidata da Giancarlo Medesani.\nDoppia medaglia d'argento nel 2001 ai campionati italiani cadette nel salto in lungo e con la staffetta 4x100 m.\n2002-2004: l'esordio in una manifestazione internazionale e i primi titoli italiani giovanili.\nPrimo titolo nazionale giovanile nel 2002 agli italiani allieve nel salto in lungo, bissato l'anno successivo in cui \u00e8 stata anche vicecampionessa, sempre allieve, a livello indoor nel salto triplo.\nNegli stessi anni ha partecipato a due manifestazioni internazionali, entrambe tenutesi in Francia: a Caen nelle Gymnasiadi \u00e8 stata ottava nel lungo e poi a Parigi quarta nel lungo e sesta nella 4x100 m in occasione del Festival olimpico della giovent\u00f9 europea.\nSempre nel 2003, ai Mondiali allievi, svoltisi in Canada a Moncton, ha terminato al 19\u00ba posto nel lungo ed al 15\u00ba nel triplo.\nDoppio titolo italiano juniores indoor ed outdoor nel 2004.\n2005-2008: i Mondiali ed Europei juniores, l'arruolamento nell'Esercito e i primi titoli italiani assoluti.\nOro indoor ed argento all'aperto nel 2005 sempre ai nazionali juniores.\nA livello internazionale juniores nel salto in lungo, \u00e8 stata ottava ai Mondiali in Italia a Grosseto 2004 e nona agli Europei in Lituania a Kaunas 2005.\nDal 2006 comincia a far parte dell'Esercito allenata da Roberto Finardi ed esordisce anche agli assoluti; quarta al coperto e non classificata all'aperto. Argento indoor e primo titolo italiano all'aperto agli assoluti del 2007. Quarta posizione ed altro titolo nazionale nel 2008.\nDurante il triennio (2006-2007-2008) nella categoria promesse, ha fatto 3 doppiette indoor-outdoor nel salto in lungo.\nHa esordito con la Nazionale assoluta nel 2007 in occasione del D\u00e9caNation francese tenutosi a Parigi, terminando la gara di salto in lungo al 7\u00ba posto.\n5\u00aa agli Europei under 23 in Ungheria a Debrecen e 9\u00aa in India ad Hyderabad nei Giochi mondiali militari.\nQuinta posizione in Coppa Europa nel 2008 in Francia ad Annecy.\n2009-2015: l'accoppiata agli assoluti indoor-outdoor del 2009 e le due medaglie ai Giochi del Mediterraneo.\nDoppietta di titoli assoluti nel 2009 in cui vince sia al coperto che all'aperto.\nDoppia medaglia ai Giochi del Mediterraneo, oro a Pescara 2009 e bronzo a Mersin 2013.\nNumerose partecipazioni in manifestazioni internazionali nel 2009: Europei indoor in Italia a Torino (16\u00aa), Universiadi di Belgrado in Serbia (9\u00aa), Europei a squadre (9\u00aa) e D\u00e9caNation (4\u00aa).\nIscritta nel lungo agli assoluti indoor 2010-2011-2012, ma non ha gareggiato in nessuna edizione.\nAltri cinque titoli assoluti vinti dal 2010 al 2014.\nDecimo posto in Svezia a Stoccolma in occasione degli Europei a squadre.\nNel gruppo di qualificazione degli assoluti indoor 2013, non avendo effettuato neanche un salto valido, non \u00e8 stata classificata.\nSesta al D\u00e9caNation francese a Valence.\nAssente agli assoluti indoor 2014 e 2015.\nQuarto posto agli Europei a squadre a Braunschweig in Germania.\nNon supera la qualificazione degli Europei svoltisi a Zurigo in Svizzera, finendo al 20\u00ba posto nel salto in lungo,\nAgli Europei a squadre in Russia a \u010ceboksary termina all'ottavo posto.\nAgli assoluti di Torino 2015, dopo 8 titoli di fila, chiude al 4\u00ba posto in 6,15 m (ad un solo centimetro dal bronzo di Elisa Zanei, terza con 6,16 m).\n2018: bob.\nA partire dal novembre del 2018 gareggia anche nel bob per la squadra nazionale italiana. \nDebutt\u00f2 in Coppa Europa come frenatrice all'avvio dell\u00ecannata 2018/19 e da gennaio del 2019 pass\u00f2 a pilotare la slitta, disputando le ultime due gare della stagione nel nuovo ruolo. \nEsord\u00ec invece in Coppa del Mondo nella stagione 2019/20, l'11 gennaio 2020 a La Plagne, dove giunse quattordicesima nel bob a due in coppia con Anna Schenk. Detiene quale miglior piazzamento in classifica generale del bob a due il 20\u00ba posto ottenuto nella stagione d'esordio.\nPrese inoltre parte ai campionati mondiali di Altenberg 2020, non riuscendo a terminare la gara di bob a due."}
{"id": "2497094", "revid": "1305772", "url": "https://it.wikipedia.org/wiki?curid=2497094", "title": "Oleg Grigor'evi\u010d Jan\u010denko", "text": "Biografia.\n\"Figlio della sublime Scuola Russa, amico di Prokofiev, Shostakovich e Rostropovich, eminente esponente di una grandissima tradizione musicale\", Jantchenko ebbe un ruolo importante in patria, riconosciutogli nel 1997 dal Presidente russo Boris Eltsin, che gli confer\u00ec il titolo di Artista di interesse nazionale.\nIl Maestro approfond\u00ec, in anni politicamente ostili a quegli studi, la musica sacra europea dell'epoca rinascimentale; si occup\u00f2, altres\u00ec, dell'opera di Johann Sebastian Bach. Fond\u00f2 l'Orchestra da camera di Minsk che diresse sino al 1993 insieme al complesso di musica antica i \"Madrigalisti di Mosca\".\nAlle attivit\u00e0 di direttore d'orchestra e di organista (fu Presidente degli organisti russi) Jantchenko affianc\u00f2 anche quella di compositore scrivendo differenti musiche sia per il teatro, che per il cinema (musiche per il film \"Go and see\" (Va' e vedi) di Elem Klimov).\nScrisse sei sinfonie, l'ultima delle quali intitolata \"Apokalypse\", nella quale coniug\u00f2 l'uso delle voci e dell'organo con esito polifonico-tonale, senza aderire al serialismo radicale. L'uso del contrappunto, l'elaborazione su cantus firmus rendono quasi polifonica questa musica che \u00e8 pervasa, peraltro, dai valori armonici maturati nel secolo XX. La \"perfetta fusione dell'antico e del modern\u00f2\" si traducono nel binomio \"cultura musicale e comunicabilit\u00e0\" che \u00e8 simile, nella lezione, a quello di Shostakovich, autore che Jantchenko frequent\u00f2.\nVisse parecchi anni in provincia di Alessandria tenendo concerti d'organo. A partire dal 1994 ricopr\u00ec la cattedra di organo presso il conservatorio di Mosca."}
{"id": "2497096", "revid": "1573940", "url": "https://it.wikipedia.org/wiki?curid=2497096", "title": "Nashville (Tennessee)", "text": " "}
{"id": "2497097", "revid": "122903150", "url": "https://it.wikipedia.org/wiki?curid=2497097", "title": "Draghi della Terra di Mezzo", "text": "I draghi sono una razza di Arda, l'universo immaginario fantasy creato dallo scrittore inglese J. R. R. Tolkien.\nDescrizione.\nEssi sono stati creati da Morgoth, primo Oscuro Signore. Mentre gli orchi sono, secondo \"Il Silmarillion\", vili copie degli elfi, e i troll sono invece copie degli ent, l'origine dei draghi \u00e8 sconosciuta, ma \u00e8 certo che non furono una creazione originale di Morgoth, poich\u00e9 egli non disponeva del potere di creare esseri viventi, ma solo di corromperli. Essi furono creati perch\u00e9 Morgoth si era reso conto che gli orchi non reggevano il confronto con i guerrieri elfici. .\nI draghi nell'universo di Tolkien sono creature maligne. Nonostante l'apparenza bestiale possiedono una spiccata intelligenza e una facolt\u00e0 della parola molto sviluppata. Sono infatti in grado di mettere in difficolt\u00e0 chiunque nella conversazione, spingendo i loro nemici a provare terribili sensi di colpa o a disconoscere le proprie idee. Sono indicati come esempio di furbizia maligna.\nUrul\u00f3ki.\nGli urul\u00f3ki sono una tipologia di draghi di grandi dimensioni, hanno la capacit\u00e0 di resistere al fuoco e il loro soffio infuocato \u00e8 letale. Gli urul\u00f3ki spesso vivono in collina, montagna oppure in terre desolate e ghiacciate. Tolkien li descrive come draghi pi\u00f9 grandi di quelli che sono comunemente raffigurati oggi. Il fuoco di questi \u00e8 particolarmente intenso, tanto che si dice sia in grado di sciogliere e usurare gli Anelli del Potere, con l'eccezione dell'Unico. I draghi pi\u00f9 importanti ricordati nelle opere di Tolkien sono tutti urul\u00f3ki (come Ancalagon, Glaurung e Smaug), anche se solamente una parte di essi ha combattuto per Morgoth. Tolkien ha confermato in una lettera della raccolta \"La realt\u00e0 in trasparenza\" che Smaug era l'ultimo esemplare della sua specie, anche se draghi di stazza minore continuino ad esistere in Arda. Malgrado ci\u00f2 nel videogioco \"\" compaiono alcuni urul\u00f2ki relativamente piccoli.\nStoria.\nNella Prima Era agiscono gli urul\u00f3ki Glaurung e Ancalagon, tra i pi\u00f9 importanti di tutta la razza. Glaurung ebbe un ruolo fondamentale nel saccheggio del Nargothrond e nella lotta di Morgoth contro i figli di H\u00farin. Ancalagon e il suo esercito respinsero i Valar durante la Guerra dell'Ira, alla fine della Prima Era. Gli urul\u00f3ki si sono uniti ai balrog nell'attacco di Gondolin.\nPrima della Seconda Era si pensava che tutti i draghi urul\u00f3ki fossero morti, ma Smaug era sopravvissuto fino all'anno 2770 della Terza Era, quando saccheggi\u00f2 Dale e conquist\u00f2 Erebor, al tempo governata da Thr\u00f3r. Nel 2941 Thorin Scudodiquercia, nipote di Thr\u00f3r, torn\u00f2 per reclamare il regno di suo nonno, innescando una catena di eventi che portarono alla morte di Smaug per mano di Bard, che lo trafisse con una sua freccia.\nGandalf, ne \"Lo Hobbit\", chiarisce come morto Smaug non vi siano pi\u00f9 draghi alati in grado di sputare fuoco: questa frase implica logicamente il fatto che vi \u00e8 la possibilit\u00e0 che esistano ancora dei draghi, ma che non abbiano la facolt\u00e0 di sputare fiamme e/o che siano dotati di ali. \nAll'inizio del \"Signore degli Anelli\" nella Contea arrivano voci dell'avvistamento di draghi. Tuttavia non viene chiarito se queste voci corrispondano a verit\u00e0.\nDraghi famosi.\nAncalagon.\nAncalagon, detto \"il Nero\", fu creato da Morgoth per diventare il pi\u00f9 grande e possente di tutti i draghi, nonch\u00e9 il primo dei draghi alati. Egli fu ucciso da E\u00e4rendil, che lo gett\u00f2 sui tre picchi del Thangorodrim.\nSecondo \"Il Silmarillion\" Ancalagon era figlio di Glaurung e nacque nella Prima Era della Terra di Mezzo e fu cresciuto da Morgoth, che lo allev\u00f2 fino a renderlo il pi\u00f9 grande e possente tra i draghi, nonch\u00e9 il primo dei Grandi Draghi Alati. Nelle intenzioni di Morgoth, Ancalagon doveva essere la sua arma definitiva contro le armate dei Valar, e difatti durante la Guerra d'Ira il drago riusc\u00ec a fermare per un po' le armate di Aman, fino a quando E\u00e4rendil non lo affront\u00f2 grazie alla nave volante \"Vingilot\" e lo sconfisse dopo una lunga e durissima lotta che cost\u00f2 quasi la vita dell'eroe. E\u00e4rendil gett\u00f2 il drago sui tre picchi di Thangorodrim, il che uccise il mostro e provoc\u00f2 il crollo dei picchi che seppellirono cos\u00ec la fortezza di Morgoth, Angband, che si trovava sotto di essi.\nNel secondo capitolo de \"Il Signore degli Anelli\", Gandalf, rivelando a Frodo Baggins la natura del suo anello, afferma che neppure il soffio di fuoco di Ancalagon sarebbe stato in grado di fondere e quindi distruggere l'Unico Anello.\nGlaurung.\nGlaurung, detto \"il Verme\" perch\u00e9 sprovvisto di ali, \u00e8 il primo drago creato da Morgoth e padre di tutti gli altri. Egli poteva con il solo sguardo far impazzire le vittime e pietrificarle.\nGlaurung fu un drago particolarmente malvagio e scaltro; egli port\u00f2 a compimento le maledizioni che Morgoth aveva scagliato su H\u00farin e sulla sua progenie. La sua prima apparizione risale a duecento anni dopo la Dagor Aglareb, al termine della quale il Thangorodrim venne circondato dall'assedio degli elfi. Morgoth, rendendosi conto che gli Orchi non reggevano il confronto con i soldati elfici, cre\u00f2 Glaurung e i primi draghi e li invi\u00f2 contro gli assedianti. Ma essi furono sconfitti, essendo ancora giovani. La seconda apparizione di Glaurung avvenne durante la Dagor Bragollach, ove semin\u00f2 distruzione. Nella terza apparizione, durante la N\u00edrnaeth Arnoediad, Glaurung e gli urul\u00f2ki seminarono il terrore. Ma Azagh\u00e2l, Signore dei nani di Belegost, con la sua ascia lo fer\u00ec numerose volte; Glaurung riusc\u00ec a ucciderlo, ma per le lesioni subite dovette tornare ad Angband.\nLa sua quarta uscita fu la pi\u00f9 terribile. Morgoth aveva appreso dove si celassero gli elfi del Nargothrond, e invi\u00f2 contro essi grandi schiere di orchi e il Padre dei Draghi per sconfiggere Orodreth. Il Nargothrond fu saccheggiato, nonostante l'intervento di T\u00farin; Orodreth e molti elfi morirono, e le donne furono prese come schiave. In quel giorno Glaurung, incrociando T\u00farin, gli mise nel cuore il dubbio che sua madre e sua sorella vivessero fra i tormenti nella sua vecchia casa; cosicch\u00e9 T\u00farin non salv\u00f2 Finduilas, figlia di Orodreth, e part\u00ec verso il Dor-l\u00f3min. Qui non trov\u00f2 sua madre e sua sorella; esse erano state per qualche tempo ospiti di Thingol, ma poi, contro la volont\u00e0 del re elfico, si erano dipartite dal Doriath. E Nienor, braccata dagli orchi, aveva incontrato il Padre dei Draghi, che le aveva gettato addosso un incantesimo, e ora la ragazza non ricordava pi\u00f9 nulla del passato. Dopo un certo tempo fu trovata da suo fratello, tuttavia i due non si riconobbero; i due giovani si sposarono.\nMa in seguito Glaurung usc\u00ec dal Nargothrond, dove finora aveva riposato, per uccidere i suoi nemici. T\u00farin e altri due prodi uomini partirono per affrontarlo; ma T\u00farin perse i due compagni, e dovette uccidere Glaurung da solo. Sfruttando il fatto che il mostro dormisse con il ventre scoperto sull'orlo di una ripa, lo trafisse. Ma svenne, e Nienor, andata per vederlo, lo credette morto. Allora Glaurung le rifer\u00ec che il suo amato sposo era in realt\u00e0 il fratello; la ragazza si uccise per l'orrore, e il fratello, preso dalla disperazione, si suicid\u00f2 a sua volta, gettandosi sulla lama della sua spada Gurthang che si spezz\u00f2 dopo averlo trafitto.\nLa vicenda che coinvolge Glaurung e Tur\u00ecn \u00e8 narrata nel libro \"I figli di H\u00farin\" a cura di Christopher Tolkien, mentre viene citato nel \"Silmarillion\", e in genere viene anche identificato con il drago che appare ne \"Le avventure di Tom Bombadil\".\nScatha.\nScatha fu anch'egli detto \"il Verme\", e ci\u00f2 fa supporre che fosse anch'egli sprovvisto di ali, come Glaurung, e perci\u00f2 fosse un drago molto antico, dato che Morgoth cre\u00f2 i draghi alati solo poco prima della Guerra d'Ira. Abitava nei Monti Grigi. Qui si era impossessato e custodiva un tesoro dei nani. Fu ucciso da Fram, un antenato di Eorl il Giovane, che tenne per s\u00e9 il tesoro. Parte di esso fu persa o torn\u00f2 nelle mani dei nani dopo la morte di Fram, parte rimase agli uomini e venne portata a sud nella migrazione verso Rohan. Il corno donato da \u00c9owyn a Merry faceva parte del tesoro di Scatha.\nSmaug.\nSmaug, detto anche \"Smog\" e soprannominato \"il Dorato\", \u00e8 il drago antagonista de \"Lo Hobbit\" e colui che custodisce il tesoro dei nani, riconquistato da Thorin Scudodiquercia e dalla sua compagnia. In occasione di questo episodio Smaug viene ucciso. Egli \u00e8 citato anche nel \"Signore degli Anelli\", in cui Gandalf si compiace della sua scomparsa, poich\u00e9 egli si sarebbe certamente alleato con Sauron. Smaug \u00e8 il drago pi\u00f9 grande e temibile della sua epoca."}
{"id": "2497098", "revid": "110143343", "url": "https://it.wikipedia.org/wiki?curid=2497098", "title": "San Girolamo nello studio (Jan van Eyck)", "text": "San Girolamo nello studio \u00e8 un dipinto attribuito a Jan van Eyck e bottega datato al 1442 e conservato nell'Institute of Arts di Detroit. Si tratta di una pittura a olio su carta applicata su tavola e misura 20,6x13,3\u00a0cm.\nStoria.\nLa data riportata sul dipinto \u00e8 successiva alla morte del pittore (giugno 1441), per cui \u00e8 probabile che fosse stata lasciata incompleta e finita dai suoi collaboratori dopo la sua scomparsa.\nAlcuni ipotizzano che l'opera sia quella di analogo soggetto citata negli inventari di palazzo Medici a Firenze redatti dopo la morte di Lorenzo il Magnifico nel 1492. Se non si trattasse dell'opera di Detroit potrebbe essere anche un suo prototipo, poich\u00e9 l'opera non \u00e8 da tutti ascritta alla mano autografa del pittore fiammingo. A Firenze e avrebbe potuto influenzare le successive redazioni del tema, come il \"San Girolamo nello studio\" di Domenico Ghirlandaio (1480).\nDescrizione e stile.\nL'opera mostra san Girolamo nella tradizionale rappresentazione nel suo studio. \u00c8 vestito con l'abito e il cappello cardinalizio mentre legge un libro, in un piccolo studio pieno di oggetti che testimoniano la sua erudizione ed i suoi interessi. In basso si vede un leone che richiama la leggenda di san Girolamo, secondo la quale egli estrasse una spina dalla zampa dell'animale, che gli rimase poi fedele.\nLa luce piove dalla finestra dietro la scrivania e da davanti al santo, in maniera da illuminare i minimi dettagli della scena. Essa simboleggia anche l'\"illuminazione\" divina della cultura. Nelle scansie e sullo scrittoio si riconoscono una clessidra, un cannocchiale, un rigo, un'ampolla, un astrolabio, numerosi libri e strumenti per la scrittura. In questo senso Girolamo rappresenta il prototipo dell'uomo di cultura del Rinascimento."}
{"id": "2497104", "revid": "767487", "url": "https://it.wikipedia.org/wiki?curid=2497104", "title": "Ho ammazzato Berlusconi", "text": "Ho ammazzato Berlusconi \u00e8 un film del 2008 diretto e sceneggiato da Gianluca Rossi e Daniele Giometto; il lungometraggio \u00e8 basato sul romanzo \"L'omicidio Berlusconi\" di Andrea Salieri.\nIl film offre una riflessione sul potere politico trattandolo in forma di commedia nera e presentando forti venature grottesche.\nTrama.\nLe elezioni politiche del 2001 vengono vinte da Silvio Berlusconi. La trama ruota attorno alle vicende di Livia e Matteo, una coppia sposata di pensiero di estrema sinistra. La vittoria di Berlusconi crea scompiglio nei vari reparti di militanti di sinistra e quando Livia (ancora pi\u00f9 fanatica del marito per quanto riguarda la politica) viene a sapere proprio da Matteo che quest'ultimo alle recenti elezioni ha votato per il capo di Forza Italia, si scatena una furibonda litigata tra i due.\nIl diverbio si conclude con la fuga di Livia da casa nel cuore della notte, e per disgrazia viene colpita da un fendente caduto dal cielo derivato da una vicina esplosione in volo di un aereo. Matteo assiste alla scena e sconvolto sale sulla propria automobile e sotto il forte temporale non vede un uomo che attraversa la strada e lo investe, fuggendo. Dopo un primo momento di incertezza, Matteo torna indietro, ma, nel soccorrere la vittima, la cui identit\u00e0 \u00e8 nascosta da uno strato di fango, la uccide incidentalmente con il cric dell'auto.\nTornato a casa seppellisce il cadavere nel giardino dinanzi casa, dopo avergli sottratto il portafogli con i documenti; rientrato, con orrore si rende conto di aver \"ammazzato Berlusconi\". A questo punto Matteo recupera la salma e si reca alla prima stazione di polizia raccontando l'accaduto, ma non viene creduto sia per la natura del fatto e l'assurda casualit\u00e0 dei drammatici eventi che per la costante presenza del neopresidente in televisione. Successivamente, mentre tenta di sbarazzarsi del cadavere, il protagonista viene rapito da alcuni esponenti politici, interessati a tacitarne la voce.\nEssi, dopo aver rivelato al protagonista che il Berlusconi continuamente ripreso dai mass-media \u00e8 solo un sosia ben addestrato, si mettono d'accordo con lui sulla restituzione della salma del Cavaliere in cambio di svariati milioni di euro e un biglietto aereo di sola andata per Cuba. Essendo la cifra enorme e avendo bisogno di una mano, Matteo rivela tutto all'amico Gaetano e gli chiede di aiutarlo in cambio del 50% della cifra pattuita con gli onorevoli.\nQuando i due si recano all'appuntamento per lo scambio, per\u00f2, si scopre che questa \u00e8 solo una trappola: i due infatti vengono bloccati da dei trafficanti di droga che intimano a Matteo di consegnargli la cocaina, minacciando in caso contrario di uccidere Gaetano, cosa che avviene. Da allora Matteo torna alla sua solita vita da professore di matematica, anche perch\u00e9 del \"caso Berlusconi\" non si parla pi\u00f9 (il sosia \u00e8 talmente bravo che \"nemmeno Emilio Fede se n'\u00e8 accorto\"): analizzando le sue drammatiche esperienze egli pu\u00f2 guardare con occhio diverso e disincantato alla politica, alla morale e alla vita.\nA poco a poco diventa per\u00f2 sempre pi\u00f9 paranoico: la paura di essere pedinato o di poter essere fatto fuori in quanto testimone scomodo lo porta dapprima a vivere in maniera molto circospetta e poi a barricarsi completamente in casa, senza uscire pi\u00f9. L'unica compagnia che ha \u00e8 quella del suo cane, ma quando anche quest'ultimo viene a mancare ha un ennesimo crollo mentale, stavolta l'ultimo: getta via la televisione, mangia un'arancia che aveva coltivato in giardino (come concime aveva usato il cadavere di Berlusconi) e poi decide di auto-seppellirsi, non prima per\u00f2 di confessare d'aver ucciso - almeno moralmente - Livia.\nProduzione.\nIl film \u00e8 stato prodotto da Caterina Rog\u00e0ni per la Collepardo Film. La spesa di produzione dichiarata \u00e8 stata di .\nDistribuzione.\nPrima di venire distribuito, il film \u00e8 stato presentato in anteprima nazionale al Drake Film Festival di Caserta il 13 giugno, una settimana prima dell'uscita cinematografica. Nell'occasione \u00e8 stato assegnato ad Alberto Bognanni il premio Massimo Troisi come miglior attore protagonista.\nIl film \u00e8 uscito nelle sale cinematografiche italiane il 20 giugno 2008 su distribuzione di Collepardo film, con un incasso finale di ."}
{"id": "2497105", "revid": "123583548", "url": "https://it.wikipedia.org/wiki?curid=2497105", "title": "Giuseppe Ricci (politico)", "text": "Biografia.\nSin dalla prima adolescenza vicino alle idee socialiste ed anarchiche, nel periodo tra le due guerre mondiali emigr\u00f2 negli U.S.A. ove continu\u00f2 a condurre attivit\u00e0 politica.\nCon l'avvento del regime fascista aderisce al Partito Comunista d'Italia.\nNei giorni che vanno dalla caduta del fascismo (25 luglio 1943) all'armistizio venne costituita la \"Federazione clandestina circondariale del Partito comunista\", organizzata capillarmente sul territorio, con il contributo di Ricci in rappresentanza di Cattolica e San Giovanni in Marignano.\nCon l'avvio della lotta di Resistenza egli divenne un fondamentale punto di riferimento per la rete cospirativa e per l'attivit\u00e0 di propaganda nella Valconca, in collegamento con la 5\u00aa Brigata Garibaldi attiva sul versante pesarese dell'Appennino. Si distinse, in particolare, in alcune azioni in collegamento con il British Directorate of Military Intelligence Section 9 (MI9), contribuendo alla fase finale della fuga via mare di ufficiali inglesi al di l\u00e0 della linea del fronte, ed in particolare a quella del gruppo formato dal generale di corpo d\u2019armata Philip Neame, dal generale Richard O'Connor e dal maresciallo dell'aria Owen Tudor Boyd. A livello locale fu rilevante l'organizzazione da lui curata della fuga di due militi della Repubblica Sociale Italiana verso le file partigiane, a cui segu\u00ec per rappresaglia la fucilazione dei commilitoni Domenico Rasi e Vanzio Spinelli, accusati di complicit\u00e0.\nPresidente del Comitato di Liberazione Nazionale per la zona di Cattolica e Valconca durante la Resistenza, fu comandante del locale Distaccamento della 29\u00aa Brigata GAP \"Gastone Sozzi\".\nA seguito dello sfondamento della Linea Gotica venne nominato dalla Giunta del C.N.L. sindaco del Comune di Cattolica, dal 7 al 22 settembre 1944, successivamente revocato - in quanto comunista - su ordine dell'A.M.G.O.T., il governo militare alleato provvisorio, ed infine reinsediato dal 20 ottobre 1946 all'11 giugno 1951 a seguito nelle prime libere elezioni dell'Italia repubblicana.\nCandidato nella prima met\u00e0 del 1946 dalla Federazione riminese del Partito Comunista Italiano quale suo rappresentante ed eletto Deputato all'Assemblea Costituente, manterr\u00e0 la carica fino al 1948 per essere poi nuovamente confermato parlamentare, esaurendo il suo mandato nel 1953.\nPresidente della Azienda di Soggiorno di Cattolica nei primi anni del dopoguerra, fu tra i principali promotori del prestigioso Premio Nazionale di Poesia \"Citt\u00e0 di Cattolica\", tenutosi nei primi anni '50, dedicato alla poesia popolare dialettale."}
{"id": "2497111", "revid": "1305772", "url": "https://it.wikipedia.org/wiki?curid=2497111", "title": "San Girolamo nello studio", "text": ""}
{"id": "2497114", "revid": "109547196", "url": "https://it.wikipedia.org/wiki?curid=2497114", "title": "Madonna in una chiesa gotica", "text": "Madonna in una chiesa gotica \u00e8 un dipinto olio su tavola (32\u00d714\u00a0cm) di Jan van Eyck, databile tra il 1425 e il 1430 e conservato nella Gem\u00e4ldegalerie di Berlino. Forse in origine faceva parte di un dittico.\nDescrizione e stile.\nL'opera mostra una Madonna in piedi col Bambino in braccio, mentre si trova in una chiesa gotica inondata dalla luce diffusa dalle finestre. Maria \u00e8 simbolo stesso della Chiesa universale, in qualit\u00e0 di Casa del Signore e Tempio di Cristo. Insolita \u00e8 la prospettiva con il punto di fuga asimmetrico, che farebbe pensare a un \"pendant\" perduto. Si vede bene la navata sinistra della chiesa, la cui architettura \u00e8, come di consueto nelle opere del pittore, rimpicciolita rispetto alla dimensione delle figure. La struttura \u00e8 molto complessa e ricca di elementi architettonici elaborati (pilastri a fascio, cuspidi, intagli, sculture), a differenza dell'arte italiana coeva che preferiva fondali pi\u00f9 semplici ed essenziali.\nGrande attenzione \u00e8 posta all'individuazione dei dettagli e al diverso trattamento delle superfici. Le molteplici fonti di luce (non ultima quella genericamente dal davanti) colgono le sfumature e i riflessi delle varie superfici, perfezionandone la resa.\nIn fondo si intravedono alcuni elementi simbolici, come il Crocifisso e alcuni angeli, legati alla vicenda sacra e ai suoi sviluppi. Il dipinto possedeva una cornice perduta che celebrava il miracolo della nascita di Cristo e della verginit\u00e0 di Maria: a tale tema allude evocativamente anche la luce, che trapassa le cetrate senza scalfirle. Il fatto che si tratti di una luce soprannaturale \u00e8 evidenziato anche dal fatto, sicuramente non casuale, che essa provenga da nord: tutte le chiese all'epoca erano infatti rivolte con l'altare a est, per cui il lato alle spalle di Maria \u00e8 proprio il nord."}
{"id": "2497116", "revid": "585241", "url": "https://it.wikipedia.org/wiki?curid=2497116", "title": "Letto del fiume", "text": ""}
{"id": "2497117", "revid": "599013", "url": "https://it.wikipedia.org/wiki?curid=2497117", "title": "L\u00e9al Souvenir", "text": "Il Ritratto di giovane detto Timoteo (\"Tymotheos\") \u00e8 un dipinto di Jan van Eyck databile al 1432 e conservato nella National Gallery di Londra. Si tratta di un olio su tavola e misura 34,5\u00d719\u00a0cm. L'opera \u00e8 uno dei pi\u00f9 antichi ritratti alla \"maniera fiamminga\", che rivoluzionarono questo genere pittorico.\nDescrizione e stile.\nNon si conosce il nome del personaggio raffigurato, ma alcune informazioni si trovano sull'iscrizione sul parapetto marmoreo in trompe-l'\u0153il. Tra queste spicca, in lettere pi\u00f9 grandi e dipinte come se fossero incise nel marmo, \"Leal Sovvenir\", cio\u00e8 la presentazione del ritratto come ricordo fedele dell'aspetto della persona rappresentata, non come un'opera idealizzata o simbolica.\nIl personaggio \u00e8 rappresentato di tre quarti e non guarda lo spettatore, a differenza della tradizione tardogotica che utilizzava soprattutto il profilo. Un contatto con l'osservatore \u00e8 suggerito dalla mano (che tiene un cartiglio arrotolato) protesa in scorcio verso il parapetto che separa il personaggio da chi guarda.\nIl fondo scuro \u00e8 una caratteristica frequente nei ritratti fiamminghi della prima met\u00e0 del XV secolo, a cui si sostituiranno poi fondali architettonici e paesaggi."}
{"id": "2497122", "revid": "86341", "url": "https://it.wikipedia.org/wiki?curid=2497122", "title": "Qaraba\u011f Futbol Klubu", "text": "Il Futbol Klubu Qaraba\u011f A\u011fdam (), anche noto come Karabakh o Qaraba\u011f, \u00e8 un club calcistico di Baku, capitale dell'Azerbaigian.\nMilita in Premyer Liqas\u0131, massima divisione del campionato nazionale.\nFondato nel 1951 ad Agdam e partecipante al campionato sovietico fino al 1991, divenne esule dopo lo scioglimento dell'URSS e l'esplosione della Guerra del Nagorno Karabakh, a seguito della quale Agdam fu bombardata e occupata dalle truppe della Repubblica dell'Artsakh: dal 1993 il club disputa le proprie gare interne allo stadio Tofiq B\u0259hramov (ex stadio Lenin) di Baku.\nSenza risultati di rilievo in epoca sovietica (due campionati di Stato della repubblica azera), il club \u00e8 divenuto uno dei pi\u00f9 blasonati dell'Azerbaigian post-URSS, con 8 campionati, 6 coppe nazionali e 2 supercoppe azere; prima dello scioglimento dell'Unione Sovietica vinse anche due titoli nazionali della repubblica azera.\n a parte, \u00e8 l'unico club del Paese ad avere sempre partecipato alla prima divisione nazionale fin dalla sua istituzione, e in ambito europeo, vanta quale miglior risultato la qualificazione alla fase a gironi della Champions League 2017-18, oltre ad aver preso parte a Europa League e Conference League.\nStoria.\nPrimo quarantennio.\nIl club fu fondato nel 1951 come \"Futbol'nyj klub Karabach Agdam\" () dopo la costruzione dello stadio della citt\u00e0 di A\u011fdam.\nCon il nome di \"Mehsul\" prese parte al campionato della RSS Azera del 1966, in cui si piazz\u00f2 quarto e, a seguire, secondo nel 1968.\nA causa della mancanza di risorse e di interesse, la squadra conobbe poi un declino, ritirandosi dal campionato per quasi dieci anni.\nNel 1977 la squadra rinacque con il nome di \"Shafaq\". Nel 1982 fu la sola rappresentante della citt\u00e0 di A\u011fdam nel mondo del calcio. Dal 1982 al 1987 adott\u00f2 il nome di \"Cooperativa sociale\". Nel 1988 il Qaraba\u011f vinse il titolo della RSS azera.\nGuerra ed effetti del conflitto.\nNel 1993, con lo scoppio della guerra del Nagorno-Karabakh, la citt\u00e0 di A\u011fdam pass\u00f2 sotto il controllo armeno e lo Stadio Imarat fu distrutto dai bombardamenti delle forze armene. La squadra si trasfer\u00ec pertanto a Baku, mentre l'allenatore Allahverdi Bagirov mor\u00ec in guerra.\nDal 1998 al 2001 il club attravers\u00f2 problemi finanziari, ma divenne la prima squadra azera a vincere in trasferta nelle coppe europee sconfiggendo il per 1-2 in Israele nella Coppa Intertoto 1999 grazie alla doppietta di Mushfig Huseynov. Il club partecip\u00f2 varie volte alla Coppa delle Coppe e alla Coppa UEFA.\nNel 2001 la situazione miglior\u00f2 quando la compagnia Azersun Holding inizi\u00f2 a sponsorizzare il club. Per due anni il club si chiam\u00f2 Qarabag-Azersun, per poi tornare nel 2004 alla denominazione originaria.\nL'era di Qurban Qurbanov.\nNel 2008 fu nominato allenatore l'ex nazionale azero Qurban Qurbanov, che punt\u00f2 su una serie di giovani azeri costruendo una squadra valida, capace di ottenere soddisfazioni anche in ambito europeo.\nA livello europeo il Qaraba\u011f ottenne il migliore risultato qualificandosi alla fase a gironi di Champions League nel 2017-18, prima squadra azera ad arrivare nella massima competizione UEFA.\nIn precedenza, aveva raggiunto i play-off preliminari di Europa League nel 2009-10 e 2010-11, e fu inserita nel girone F di Europa League 2014-15 con Inter, Saint-\u00c9tienne e Dnipro, totalizz\u00f2 6 punti mancando una storica qualificazione ai sedicesimi solo all'ultima giornata: la squadra pareggi\u00f2 in casa contro l'Inter, vedendosi annullare una rete regolare al 94'. Ad essa seguono altre 2 stagioni nella competizione, prima di conquistare l'accesso in Champions. Nel 2018-2019 torna in Europa League, concludendo il girone al quarto posto con soli 3 punti (alla pari del Vorskla Poltava), 10 punti in meno dallo Sporting Lisbona e 13 dall\u2019Arsenal.\nStatistiche e record.\nStatistiche nelle competizioni UEFA.\nTabella aggiornata alla fine della stagione 2018-2019.\nOrganico.\nRosa 2020-2021.\n\"Aggiornata al 14 ottobre 2020.\""}
{"id": "2497123", "revid": "36426", "url": "https://it.wikipedia.org/wiki?curid=2497123", "title": "Madonna del canonico Van der Paele", "text": ""}
{"id": "2497124", "revid": "110157", "url": "https://it.wikipedia.org/wiki?curid=2497124", "title": "Martina (Valsot)", "text": "Martina (, toponimo romancio; in romancio anche \"Punt Martina\", in tedesco \"Martinsbruck\", desueto) \u00e8 una frazione del comune svizzero di Valsot, nella regione Engiadina Bassa/Val M\u00fcstair (Canton Grigioni).\nGeografia fisica.\nIl paese \u00e8 la porta dell'Engadina .\nStoria.\n\u00c8 menzionata per la prima volta nel 1196; dall'epoca carolingia al XVI secolo \u00e8 stata sotto la giurisdizione di Nauders (Austria) e si teneva nel paese l'assemblea detta \"Landsprache\". Tra il 1912 e il 1923 venne realizzata la strada per Pfunds (Austria): prima il paese era raggiungibile solo (Svizzera) e Nauders (Austria).\nFino al 31 dicembre 2012 \u00e8 stata una frazione del comune di Tschlin; dal 1\u00ba gennaio 2013 \u00e8 divenuta parte del nuovo comune di Valsot.\nInfrastrutture e trasporti.\nSul ponte di Finsterm\u00fcnz, sull'Inn al confine di Stato in direzione Nauders, si trova una dogana turistica."}
{"id": "2497126", "revid": "984922", "url": "https://it.wikipedia.org/wiki?curid=2497126", "title": "Odile Defraye", "text": "Professionista dal 1909 al 1924, vinse una edizione del Tour de France e una Milano-Sanremo.\nCarriera.\nDefraye fu il primo belga a vincere il Tour de France, nel 1912, l'ultimo edizione con classifica a punti, in cui vinse in tre tappe e altrettante volte fu secondo e terzo. Nelle successive edizioni del Tour non ottenne risultati, n\u00e9 termin\u00f2 la corsa.\nNel 1912, il miglior anno da professionista, s'impose anche al Giro del Belgio, conquistando quattro tappe, mentre nel 1913 s'impose nella Milano-Sanremo; tra gli altri risultati, la vittoria nel campionato belga del 1911 e fu quinto alla Parigi-Roubaix del 1912."}
{"id": "2497127", "revid": "1543377", "url": "https://it.wikipedia.org/wiki?curid=2497127", "title": "David Cournooh", "text": "Carriera.\nNella stagione 2010-11 \u00e8 stato girato in prestito al Basket Club Ferrara Nell'agosto 2012 firma per la Biancobl\u00f9 Basket Bologna, e alla prima uscita stagionale contro i Colonials Washington University segna 16 punti risultando il miglior marcatore della squadra. Nell'estate 2013 torna a vestire la maglia della Mens Sana Siena. Nell'estate 2014 firma un contratto biennale con l'Enel Basket Brindisi. Il 23 giugno 2016 firma un biennale con Pistoia, ma il 13 gennaio 2017 viene rilevato dalla Pallacanestro Cant\u00f9, con contratto fino al termine della stagione seguente."}
{"id": "2497129", "revid": "767487", "url": "https://it.wikipedia.org/wiki?curid=2497129", "title": "David Chiotti", "text": "Statistiche.\nEurolega\nNazionale"}
{"id": "2497137", "revid": "1573940", "url": "https://it.wikipedia.org/wiki?curid=2497137", "title": "Empidoidea", "text": "Empidoidea \u00e8 una superfamiglia di insetti dell'ordine dei Ditteri (Brachycera: Muscomorpha).\nComprende specie annoverate fra i Brachiceri inferiori, storicamente negli Orthorrhapha, ma rappresentano il raggruppamento pi\u00f9 evoluto fra i Brachiceri primitivi. Comprende circa 11400 specie descritte e come tale si configura fra i raggruppamenti sistematici pi\u00f9 vasti nell'ambito dell'ordine dei Diptera.\nGeneralit\u00e0.\nSono insetti generalmente predatori, sia allo stadio larvale sia allo stadio adulto. Gli adulti hanno apparato boccale di tipo pungente-succhiante e predano altri insetti in volo, con comportamenti simili a quelli degli Asilidi. La morfologia varia, nei singoli dettagli, secondo il gruppo sistematico, con caratteri analoghi talvolta a quelli dei Brachiceri inferiori, talvolta a quelli dei Ciclorrafi primitivi.\nCaratteristiche etologiche, spesso ricorrenti fra gli Empidoidea, sono la formazione di sciami nuziali e altri comportamenti relativi alla riproduzione, fra i quali si cita l'offerta di prede alla femmina da parte del maschio.\nSistematica e filogenesi.\nIn passato, gli attuali Empidoidea si identificavano - a prescindere dalle specifiche posizioni di singole specie o singoli generi riclassificati - con due grandi famiglie, gli Empididae e i Dolichopodidae, entrambe inserite nella coorte degli Orthorrhapha. La filogenesi mise in evidenza la natura parafiletica degli Ortorrafi, rivoluzionando la tassonomia tradizionale dei Brachiceri. In effetti, gli Empidoidea rappresentano la linea collaterale ai Cyclorrhapha, formando con essi il clade monofiletico degli Eremoneura.\nAttualmente non esiste ancora un consenso sull'inquadramento tassonomico di alcune superfamiglie che tradizionalmente facevano a gruppi di famiglie di Ortorrafi, in relazione all'identit\u00e0 che si attribuisce all'infraordine dei Muscomorpha. Esistono in merito due differenti posizioni: quella che identifica i Muscomorpha con i Cyclorrhapha, distinguendoli perci\u00f2 da tutti i Brachiceri inferiori, e quella che li identifica con un raggruppamento pi\u00f9 esteso comprendente anche alcune superfamiglie di Brachiceri inferiori, oltre ai Cyclorrhapha. Adottando la prima interpretazione, gli Empidoidea si collocano, insieme agli Asiloidea e ai Nemestrinoidea, nell'infraordine degli Asilomorpha; adottando la seconda interpretazione, gli Empidoidea si collocano nell'ambito dei Muscomorpha. Entrambi gli inquadramenti sono messi in discussione opponendo come motivazione una presunta natura parafiletica degli Asilomorpha o dei Muscomorpha \"sensu lato\". Molti ditterologi, in effetti, tendono a privilegiare per il momento la posizione filogenetica pi\u00f9 che una formale collocazione tassonomica della superfamiglia, pertanto gli Empidoidea sono in genere presentati come una superfamiglia strettamente correlata ai Cyclorrhapha.\nLa divisione tassonomica fra Empididae e Dolichopodidae, ricorrente fino agli anni settanta, difettava soprattutto nella natura parafiletica degli Empididae come raggruppamento esteso. Chv\u00e1la (1983) oper\u00f2 la prima significativa revisione, scorporando ed elevando al rango di famiglia le sottofamiglie Hybotinae, Atelestinae e Microphorinae. Questa revisione presentava alcuni punti deboli e non era condivisa da diversi ditterologi. Malgrado ci\u00f2 ha condizionato gli studi sulla sistematica degli Empidoidea per oltre 20 anni. L'analisi cladistica su base morfologica condotta da Sinclair &amp; Cumming (2006) conferma in parte la revisione di Chv\u00e1la, dalla quale differisce, sostanzialmente per la separazione della famiglia Brachystomatidae dagli Empididae e per lo spostamento della famiglia Microphoridae \"sensu Chv\u00e1la\" all'interno dei Dolichopodidae, al rango di sottofamiglia. Lo schema tassonomico contempla inoltre la comparsa di alcuni nuovi \"taxa\" trattati come sottofamiglie e trib\u00f9.\nDallo schema precedente sono esclusi alcuni inquadramenti sistematici, citati in letteratura o nelle banche dati tassonomiche, ma non sufficientemente supportati:\nMoulton &amp; Wiegmann (2007) hanno svolto un'indagine filogenetica su base molecolare, individuando quattro clade principali corrispondenti alle famiglie degli Atelestidae, degli Hybotidae, degli Empididae \"sensu lato\" e dei Dolichopodidae \"sensu lato\". Il lavoro di Moulton &amp; Wiegmann offre un sufficiente supporto alle proposte di Sinclair &amp; Cumming, ma diverge in merito alla separazione della sottofamiglia Brachystomatinae dagli Empididae, non riconoscendo pertanto questa entit\u00e0 come famiglia.\nDistribuzione.\nGli Empidoidea sono presenti in tutte le regioni zoogeografiche della Terra, ad eccezione dell'Antartide. Il grado di biodiversit\u00e0 \u00e8 marcato in particolare nelle regioni temperate e umide, ma va detto che \u00e8 ancora poco conosciuta l'effettiva rappresentanza di questa superfamiglia nelle regioni tropicali dell'America e dell'Africa."}
{"id": "2497139", "revid": "799504", "url": "https://it.wikipedia.org/wiki?curid=2497139", "title": "Trittico di Dresda", "text": "Il Trittico di Dresda, chiamato anche Trittico Giustiniani, \u00e8 un dipinto olio su tavola di Jan van Eyck, commissionato dalla famiglia di mercanti genovesi Giustiniani e databile al 1437 e conservato nella Gem\u00e4ldegalerie Alte Meister di Dresda.\nDescrizione.\nIl piccolo altare portatile mostra al centro Maria con il bambino Ges\u00f9, sulla sinistra San Michele e il donatore, mentre a destra si trova santa Caterina d'Alessandria. Il dipinto \u00e8 chiudibile e sul retro delle ante \u00e8 rappresentata l'Annunciazione in grisaille. La cornice marmorizzata \u00e8 originale e reca iscrizioni all'interno.\nLa scena interna \u00e8 ambientata in una chiesa romanica inondata dalla luce che proviene da pi\u00f9 aperture. Ricchissima e variegata a seconda dei materiali \u00e8 la resa dei dettagli, possibile solo con la tecnica della pittura a olio. Le numerose statue e i bassorilievi dipinti concorrono anche, col loro valore simbolico, a precisare il significato religioso dell'opera, soprattutto tramite riferimenti all'antico testamento.\nIn terra il pavimento, coperto da un prezioso tappeto turco, crea un suggestivo scorcio prospettico, che per\u00f2 \u00e8 ben diverso da quello dei dipinti del Rinascimento italiano. La linea dell'orizzonte \u00e8 infatti pi\u00f9 alta (da ci\u00f2 deriva l'effetto \"avvolgente\" del dipinto) e la scansione spaziale in profondit\u00e0 \u00e8 pi\u00f9 intuitiva che geometrica, infatti a ben notare i personaggi sono leggermente sovradimensionati rispetto all'architettura, anche se ci\u00f2 non si percepisce a uno sguardo d'insieme."}
{"id": "2497144", "revid": "770685", "url": "https://it.wikipedia.org/wiki?curid=2497144", "title": "Brice Hortefeux", "text": "Dal 23 giugno 2009 al 27 febbraio 2011 \u00e8 stato ministro dell'interno, dell'oltremare e delle collettivit\u00e0 territoriali.\nUomo di fiducia di Nicolas Sarkozy.\nLaureatosi in diritto privato, specializzatosi in diritto pubblico, frequenta l'Institut d'\u00e9tudes politiques (IEP) di Parigi. Nel 1986 vince il concorso per entrare nella funzione pubblica come amministratore territoriale e nel 1995 \u00e8 nominato prima vice prefetto e poi prefetto. Dal 1983 al 1986 \u00e8 direttore di gabinetto di Nicolas Sarkozy, all'epoca sindaco di Neuilly. Dal 1986 al 1993 \u00e8 amministratore territoriale presso lo stesso Comune. Dal 1993 al 1995 \u00e8 direttore di gabinetto di Nicolas Sarkozy, ministro del Bilancio nel Governo Balladur.\nIl sodalizio con l'attuale presidente della Repubblica \u00e8 strettissimo. Hortefeux \u00e8 stato anche testimone al suo primo matrimonio e padrino di battesimo del secondogenito Jean Sarkozy.\nIl 27 febbraio 2011 ha lasciato il governo, per assumere l'incarico di consigliere politico del presidente della Repubblica.\nMandati elettivi.\nEletto al Parlamento europeo nel 1999, rieletto nel 2004, dimissionario nel 2005 per incompatibilit\u00e0 con l'incarico ministeriale. \u00c8 di nuovo eletto al Parlamento europeo nel 2009, si dimette per incompatibilit\u00e0 con il mandato governativo. Ritrova il seggio al Parlamento europeo il 24 marzo 2011, in conseguenza delle dimissioni della sua supplente.\nEletto consigliere regionale dell'Alvernia nel 1992, rieletto nel 1998, nel 2004 e nel 2010.\nIncarichi di partito.\nDal 24 gennaio 2009 \u00e8 vice presidente dell'UMP. Dal 24 novembre 2004 al 25 settembre 2007 ne era stato vice segretario generale e poi co-presidente \"ad interim\"."}
{"id": "2497146", "revid": "731511", "url": "https://it.wikipedia.org/wiki?curid=2497146", "title": "Peter Ryan", "text": "Giovane promessa dell'automobilismo, prese parte al Gran Premio degli Stati Uniti 1961 a bordo di una Lotus concludendo la gara al nono posto.\nMor\u00ec a causa di un incidente durante le prove di una gara di Formula 2 sul circuito di Reims."}
{"id": "2497147", "revid": "1043", "url": "https://it.wikipedia.org/wiki?curid=2497147", "title": "San Juan, Puerto Rico", "text": ""}
{"id": "2497148", "revid": "155634", "url": "https://it.wikipedia.org/wiki?curid=2497148", "title": "Campionato italiano di hockey su ghiaccio 2009-2010", "text": "Il Campionato italiano di hockey su ghiaccio 2009-2010 \u00e8 stato organizzato dalla FISG e - limitatamente alle prime due serie - dalla LIHG.\n\u00c8 suddiviso a livello nazionale in Serie A, Serie A2, Serie C Under 26 (per il ridotto numero di squadre non pi\u00f9 suddivisa in due divisioni) e Serie C Interregionale (in tre gironi).\nSerie A.\nNove le squadre iscritte, una in pi\u00f9 della stagione precedente. Ha chiesto ed ottenuto di essere iscritta, infatti, l'HC Valpellice, che si \u00e8 aggiunta a HC Bolzano (campione d'Italia uscente), SV Renon, HC Valpusteria, SG Cortina, HC Asiago, Alleghe HC, SG Pontebba e SHC Fassa.\nLa formula prevede un doppio girone di andata e ritorno, seguito da un girone di sola andata, che determiner\u00e0 la griglia dei play-off per le prime otto classificate. Tutte le gare dei play-off saranno disputate al meglio delle sette gare.\nStagione Regolare.\nIl Val Pusteria \u00e8 secondo e l'Asiago terzo in virt\u00f9 dei risultati negli scontri diretti.\nPlay-off.\nL'Hockey Club Asiago vince il secondo scudetto della sua storia.\nSerie A2.\nOtto le squadre iscritte alla seconda serie. Dopo l'iscrizione al massimo campionato del Valpellice e la rinuncia alla serie A2 da parte dell'HC Varese, ha avuto accesso alla seconda serie l'HC Merano, vincitore, la stagione precedente, della seconda divisione della Serie C U26. Gli altoatesini si sono aggiunti a Appiano Pirats, SV Caldaro, Egna Wild Goose, HC Gherd\u00ebina, WSV Vipiteno Broncos (campioni in carica), Real Torino HC e Hockey Milano Rossoblu.\nLa formula prevedeva un doppio girone di andata e ritorno con dimezzamento (con arrotondamento per difetto) dei punti conquistati al termine del primo girone. La seconda fase ha visto la formazione di due gironi: al girone A hanno preso parte le squadre classificate al 1\u00ba, 3\u00ba, 5\u00ba e 7\u00ba posto, al girone B le altre quattro.\nSono seguiti infine i play-off, che hanno visto coinvolte tutte e otto le compagini: nei quarti si sono sfidate la prima di ogni girone contro la quarta dell'altro e la seconda contro la terza. Il vantaggio del campo era in favore della squadra meglio classificata al termine della prima fase. Le sfide dei play-off sono state giocate al meglio dei sette incontri per quarti di finale e finale, al meglio dei cinque per le semifinali.\nStagione Regolare.\nLa \"regular season\" \u00e8 andata all'Appiano per i migliori risultati negli scontri diretti con il Merano.\nPlay-off.\nL'HC Eppan vince la serie A2 2009-2010 battendo il Gherd\u00ebina per 4-0 nella serie (6:5, 4:3, 6:4, 3:2).\nCoppa Italia.\nHanno partecipato alla Coppa Italia sedici delle diciassette squadre di A e A2. La neoiscritta HC Merano \u00e8 stata esclusa. Le \"final four\" sono state ospitate al Palaonda di Bolzano.\nTabellone.\n Il trofeo \u00e8 andato allo Sportverein Ritten-Renon che ha vinto la sua prima Coppa Italia, secondo trofeo nella sua storia dopo la Supercoppa italiana vinta nel precedente mese di settembre.\nSupercoppa italiana.\nPer la Supercoppa italiana i sono affrontate, in gara unica, l'HC Bolzano, squadra vincitrice delle precedenti edizioni di campionato e Coppa Italia, ed il Ritten Sport, finalista in entrambe le competizioni.\nGara Unica\n Il Ritten Sport vince la sua prima Supercoppa italiana, che \u00e8 anche il primo trofeo della sua storia.\nSerie C Under 26.\nA causa delle numerose rinunce, alla serie CU26 risultarono iscritte solo dodici compagini: si decise dunque di rinunciare alla suddivisione in prima eseconda divisione, per accorparle tutte in un girone unico.\nQuattro sono le squadre altoatesine (i campioni in carica dell'HC Dobbiaco, EV Bozen 84, SC Ora e HC Val Venosta), due trentine (HC Trento e AS Hockey Pergine), tre lombarde (HC Bergamo, HC Chiavenna e HC Como) e tre bellunesi (Alleghe HC, US Tre Cime Auronzo e HC Feltreghiaccio).\nPlay-off.\nL'EV Bozen 84 vince il titolo di serie C Under 26.\nSerie C Interregionale.\nLa serie C Interregionale ha mantenuto la suddivisione in gironi territoriali, che per\u00f2 sono passati da quattro a tre, con l'unione dei gironi piemontese e lombardo. Altra variazione ha riguardato l'Emilia-Romagna, che \u00e8 stata staccata dal girone Nord-Est ed accorpata a quello Centro-Sud. I Falchi Boscochiesanuova campioni in carica hanno ritirato l'iscrizione al campionato, in polemica verso la FISG.\nIl girone Piemonte-Lombardia qualificava due squadre alle finali nazionali che qualificano due squadre alle finali nazionali, una squadra aveva invece accesso da ciascuno degli altri due gironi.\nGirone Piemonte-Lombardia.\nFormula.\nLe squadre si sono affrontate in un girone di andata e ritorno, con incontri che assegnavano due punti in caso di vittoria ed un punto in caso di pareggio. Le prime due classificate hanno avuto accesso alle finali nazionali.\nClassifica.\nL'HC Casate 2000 vince il girone Piemonte-Lombardia della Serie C ed accede alle finali nazionali assieme all'HC Black Angels Milano.\nGirone Nord-Est.\nFormula.\nLe squadre si sono affrontate due volte in casa e due in trasferta nella \"Regular season\". Al girone sarebbero dovuti seguire i play-off, con una semifinale tra terza e seconda classificata, la vincente della quale avrebbe sfidato la prima del girone nella finale.. Il ritiro dai play-off del Val Rendena, ha fatto tuttavia s\u00ec che si disputasse la sola finale tra le prime due classificate.\nFinale.\nGara 2.\nL'Amatori Asiago vince il girone Nord-Est e accede alle finali nazionali.\nGirone Centro-Sud.\nFormula.\nGirone di andata e ritorno, con la prima classificata che ha avuto accesso alle finali nazionali.\nClassifica.\nL'HC Roma vince il girone centro-sud ed accede alle finali nazionali.\nFinali Nazionali.\nAlle finali nazionali hanno avuto accesso le vincitrici dei tre gironi e la seconda classificata del girone piemontese-lombardo: HC Roma, HC Casate 2000, HC Black Angels e Asiago Hockey.\nLe finali si disputeranno a Mentana l'11 e 12 aprile 2010.\nFormula.\nNella prima giornata le quattro squadre si incontreranno in un girone di sola andata, con incontri della durata di due tempi da 20 minuti, cui seguiranno - in caso di parit\u00e0 - i tiri di rigore.\nNella seconda giornata, le prime due classificate del girone si sfideranno nella finale, mentre terza e quarta si contenderanno il terzo posto, sulla distanza regolamentare dei tre tempi da venti minuti\nFinali.\nTerzo posto\nPrimo posto\nL'Amatori Asiago \u00e8 campione nazionale di Serie C Interregionale."}
{"id": "2497149", "revid": "599013", "url": "https://it.wikipedia.org/wiki?curid=2497149", "title": "Santuario di Santa Maria dell'Eremita", "text": "Il santuario di Santa Maria dell'Eremita o di Santa Maria della Rotonda \u00e8 un luogo di culto cattolico situato nella frazione di Eremita nel comune di Mallare, in provincia di Savona. La chiesa \u00e8 situato lungo la strada per il colle di San Giacomo, verso Orco Feglino e Finale Ligure. Il santuario fa parte della diocesi di Mondov\u00ec.\nStoria.\nSecondo le fonti storiche la parte pi\u00f9 antica della \"Rotonda\" fu edificata in epoca romana e quindi adibita a tempio romano nel VI secolo; la struttura si presentava a forma rotonda, bassa, piccola, poligonale all'esterno e con contrafforti semicircolari ed equidistanti.\nFu nel XIV secolo, quando divenne la prima parrocchiale di Mallare, dedicata a santa Maria e san Nicola, che fu ricostruita nella volta in stile gotico, con arco acuto compresso e con costoloni diagonali e rosone centrale. Una tradizione del paese identifica nell'apparizione mariana, durante la dominazione di Enrico I Del Carretto, ad una pastorella sordomuta, che riacquist\u00f2 voce e udito, la volont\u00e0 della Madonna di far edificare in quel luogo (Rocca della Madonna) il primitivo santuario.\nNel 1215 l'edificio religioso \u00e8 citato per la storica riappacificazione dei comuni di Alba e Albenga che qui convennero e firmarono un trattato di riconciliazione e di pace. Con la costruzione della nuova chiesa di San Nicola nell'odierno abitato mallarese, nel corso del XVI secolo il titolo di parrocchiale e l'intitolazione a san Nicola furono trasferiti nel nuovo edificio.\nLo scampato pericolo all'epidemia della peste nel 1631 fu la motivazione che anim\u00f2 la comunit\u00e0 mallarese all'ampliamento del santuario con un nuovo corpo rettangolare e in stile barocco. Le due cappelle laterali, dedicate a san Giuseppe e a Maria Vergine Addolorata, furono costruite nel 1870. Una terza e definita aggiunta si costru\u00ec nel 1891 con una nuova \"rotonda\", molto pi\u00f9 grande e alta della prima, di forme neoclassiche, e terminante in un'ampia cupola non terminata del cupolino per mancanza di fondi. L'attiguo campanile fu edificato nel 1697, restaurato nel 1905 e nel 1986 con l'aiuto della popolazione.\nUlteriori interventi di restauro e conservazione si attuarono nel 1969, 1988 e nel 1997.\nDescrizione.\nAll'interno sono conservate due tele dei pittori Giuseppe Sternone, la \"Visita di Maria Vergine a sant'Elisabetta\", e di Luigi Visetti la \"Presentazione della Vergine al Tempio\" donate al santuario nel 1876.\nLa statua in marmo di \"Nostra Signora della Misericordia\" \u00e8 databile al 1601 e fu incoronata, per decreto del Capitolo Vaticano, nel 1876 dal vescovo della diocesi di Ivrea Luigi Moreno, nativo di Mallare.\nIl crocifisso \u00e8 opera dello scultore Anton Maria Maragliano, proveniente dalla locale confraternita cos\u00ec come il gruppo di \"Maria Bambina con sant'Anna e san Gioacchino\" di Antonio Roasio. Nella cappella di San Sebastiano sono conservate le tela di \"San Sebastiano\" e il dipinto di \"Mos\u00e8 salvata dalle acque\" ad opera di un pittore genovese del XVII secolo."}
{"id": "2497150", "revid": "767487", "url": "https://it.wikipedia.org/wiki?curid=2497150", "title": "Scoperta indipendente", "text": "Una scoperta indipendente \u00e8 una scoperta fatta simultaneamente o anche in tempi diversi ma ravvicinati da due o pi\u00f9 ricercatori o gruppi di ricercatori: il termine \u00e8 in particolare usato in astronomia.\nIn alcuni ambiti, come quello dello sviluppo delle tecniche di fotografia (al riguardo si pu\u00f2 leggere la vicenda di Hippolyte Bayard) viene anche usato il termine \"poligenesi creativa\".\nUna scoperta scientifica viene attribuita, di norma, al primo ricercatore o gruppo di ricerca che la pubblica. Una scoperta \u00e8 attribuibile a pi\u00f9 scopritori solamente se le rispettive richieste di pubblicazione sono state inoltrate prima della prima effettiva pubblicazione della scoperta in oggetto.\nEsistono molti casi famosi di scoperte indipendenti. Uno dei pi\u00f9 celebri \u00e8 la formulazione della teoria dell'evoluzione, elaborata da Alfred Russel Wallace anni prima di Charles Darwin: Wallace non volle mai rivendicare la priorit\u00e0 della scoperta e lasci\u00f2 a Darwin il merito per la formulazione della teoria.\nAstronomia.\nIn astronomia la scoperta indipendente \u00e8 molto comune, specialmente tra gli astrofili; spesso nuovi oggetti o fenomeni celesti raggiungono una luminosit\u00e0 tale da essere visibili anche con piccoli telescopi o binocoli, in tali casi accade relativamente spesso che astronomi e/o astrofili li scoprano nello stesso tempo o quasi e che quindi ci siano degli scopritori \"ufficiali\" e tutti gli altri siano solo scopritori indipendenti: di fatto il riconoscimento della scoperta indipendente \u00e8 privo di valore effettivo, \u00e8 solo un riconoscimento morale.\nCon l'eccezione delle comete non esistono regole fisse per stabilire chi \u00e8 uno scopritore ufficiale o uno scopritore indipendente. L'Unione Astronomica Internazionale (IAU) ha stabilito che solo tre persone o team o sonde spaziali, possano essere gli scopritori ufficiali di una cometa, ovviamente i primi tre a comunicare la scoperta al \"Central Bureau for Astronomical Telegrams\" (CBAT), gli altri possono solo essere scopritori indipendenti, ma non \u00e8 stato stabilito un tempo massimo per annunciare la scoperta, per cui si hanno casi di comete con un solo scopritore o due scopritori: col passare del tempo si \u00e8 visto che l'intervallo temporale per essere uno scopritore ufficiale si \u00e8 sempre pi\u00f9 ristretto, a causa della maggior velocit\u00e0 delle comunicazioni, che oggigiorno vengono fatte nella maggior parte via Internet, quasi in tempo reale. Riguardo agli altri corpi o fenomeni celesti l'attribuzione della scoperta \u00e8 fatta caso per caso, suscitando in alcuni casi perplessit\u00e0 o contestazioni."}
{"id": "2497154", "revid": "110157", "url": "https://it.wikipedia.org/wiki?curid=2497154", "title": "2000 Watts", "text": "Tyrese \u00e8 il secondo album di Tyrese, pubblicato nel 2001. L'album prende il nome da un'omonima canzone dell'album di Michael Jackson \"Invincible\", di cui Tyrese \u00e8 coautore."}
{"id": "2497161", "revid": "1543377", "url": "https://it.wikipedia.org/wiki?curid=2497161", "title": "Coppa Italia 2008-2009 (hockey su ghiaccio)", "text": "La Coppa Italia 2008-2009 \u00e8 stata la 13\u00aa edizione del trofeo.\nNon ha sostanzialmente cambiato la propria formula rispetto alla stagione precedente, con un torneo ad eliminazione diretta a partire dagli ottavi di finale.\nL'unica differenza di rilievo riguarda il turno di qualificazione, necessario per eliminare una delle 17 squadre (8 di serie A, 9 di serie A2) iscritte. Mentre nel 2007-08 si erano scontrate le ultime due in classifica nella serie A2 precedente, nel 2008-09 si \u00e8 tenuto un torneo all'italiana tra le tre squadre neoiscritte alla serie A2, HC Varese, Hockey Milano Rossoblu e Real Torino, con le prime due classificate ad accedere al tabellone di Coppa.\nTorneo di qualificazione.\nClassifica.\nIl sistema di assegnazione dei punti \u00e8 lo stesso che nei due campionati, con 3 punti per la vittoria nei tempi regolamentari, 2 punti per la vittoria ai supplementari (o ai rigori), 1 punto in caso di sconfitta ai supplementari (o a i rigori) e nessun punto in caso di sconfitta nei tempi regolamentari.\nFase finale.\nOttavi di finale.\nLe otto squadre di serie A hanno affrontato, giocando in trasferta, le otto squadre della serie A2 qualificate (sei di diritto, due provenienti dal turno di qualificazione).\nSono tre le sfide che hanno visto prevalere una squadra di A2.\nQuarti di finale.\nLe gare dei quarti sono state disputate in casa della squadra peggio classificata nella stagione precedente. Le tre squadre di Serie A2 rimaste sono state tutte eliminate.\nRipetizione.\nLa gara tra Pontebba e Fassa, vinta ai rigori dai friulani, non fu omologata per un errore tecnico degli arbitri e rigiocata. La terna arbitrale aveva infatti fatto effettuare, al termine dei tempi regolamentari terminati in parit\u00e0, direttamente i tiri di rigore senza la disputa del tempo supplementare, ed il Fassa, il giorno dopo, aveva presentato ricorso.\nGli arbitri erano stati tratti in inganno dalla stessa federazione, che in un primo momento aveva previsto che non si disputasse il tempo supplementare, per comunicare il contrario proprio a ridosso della disputa delle partite; quest'ambiguit\u00e0 derivava dagli stessi regolamenti federali: nel documento che riportava il regolamento ufficiale di Coppa Italia e Supercoppa italiana la disputa dei supplementari\nera prevista, mentre nelle norme organizzative federali annuali per la stagione 2008-2009 no.\nAnche nella ripetizione dell'incontro ha avuto la meglio il Pontebba.\nFinal Four.\nTre delle quattro protagoniste, Pontebba campione in carica, Renon e Cortina erano gi\u00e0 presenti alla Final Four 2007-2008; allora quarto incomodo era stato l'Alleghe, nel 2008-09 il Bolzano.\nLa Final Four \u00e8 stata giocata il 24 e 25 gennaio 2009, al Palaonda di Bolzano.\nFinale.\n L'Hockey Club Bolzano vince la sua terza Coppa Italia."}
{"id": "2497162", "revid": "1935652", "url": "https://it.wikipedia.org/wiki?curid=2497162", "title": "Pieve di Val'Assina", "text": "La Valassina o pieve di San Giovanni Battista di Valassina o pieve di Asso (in latino: \"Plebis Valassinensis\" o \"Plebis Sancti Johannis Baptistae Valassinensis\" o \"Plebis Assiensis\") era il nome di un'antica pieve dell'Arcidiocesi di Milano e del Ducato di Milano con capopieve Asso.\nIl patrono era san Giovanni Battista, al quale \u00e8 ancora oggi dedicata la chiesa prepositurale di Asso.\nStoria.\nLa pieve di Asso risulta testimoniata per la prima volta in un documento del 1018, anche se sappiamo che la primitiva chiesa era stata dedicata a san Giovanni evangelista. Risale probabilmente al XIII secolo la dedicazione a san Giovanni Battista, in quanto \u00e8 Goffredo da Bussero il primo a riportare la capopieve della Valle Assina sotto questo titolo.\nL'attuale titolazione deriva probabilmente da uno scambio con quella dell'antico battistero plebano, situato nelle vicinanze della chiesa plebana e successivamente trasformato in quella che oggi \u00e8 la chiesa assese del Santo Crocefisso.\nSappiamo inoltre che, fin dall'XI secolo, alcuni territori della pieve di Asso le erano stati separati a favore del monastero di Sant'Ambrogio di Milano, il quale gi\u00e0 nel IX secolo aveva molti possedimenti in queste terre, ove esercitava una giurisdizione pi\u00f9 civile che spirituale.\nNel 1359 apprendiamo che il collegio canonicale di Asso constava di quattro canonici oltre al prevosto, anche se all'epoca della visita dell'arcivescovo Gabriele Sforza il 17 luglio 1455, sappiamo che i vari canonicati erano gi\u00e0 saliti a dodici, per diminuire poi a dieci al tempo di san Carlo Borromeo e quindi stabilizzarsi nei secoli seguenti.\nCol Rinascimento la pieve assunse anche una funzione amministrativa civile come ripartizione locale della provincia del Ducato di Milano, al fine di ripartire i carichi fiscali e provvedere all'amministrazione della giustizia, sotto la guida di un consiglio generale composto da sedici membri, quattro da ciascuno dei quattro quadranti della valle. Sottoposta per molti secoli ad un potere anche temporale dell'arcivescovo di Milano, la Valassina fu eretta a baronia dall'Imperatore Carlo V.\nFino al concilio di Trento, nessuno dei canonici e tantomeno il prevosto risiedevano entro la pieve e le funzioni del parroco erano esercitate da un viceprevosto nominato dal vicario generale, che rimase agente sino al 1570. Dal 1505 Asso ospit\u00f2 anche una comunit\u00e0 monastica che venne sottoposta all'autorit\u00e0 plebana che ne approv\u00f2 gli statuti in quanto esso era composto di donne votatesi alla regola benedettina. Tale monastero venne per\u00f2 soppresso il 31 marzo 1568 ed unito da san Carlo Borromeo al monastero del Lentasio di Milano. Sempre al periodo post-tridentino, anche Asso divenne sede di una vicaria, coincidente con l'ambito territoriale della pieve.\nDal punto di vista civile, la pieve amministrativa fu oggetto di un esperimento riformatore di stampo illuminista da parte dell'imperatore Giuseppe II, che nel 1786 la incluse nella provincia di Como, provvedimento per\u00f2 cancellato dopo soli cinque anni dal fratello Leopoldo II, imperatore ben pi\u00f9 conservatore. La pieve fu poi soppressa nel 1797 in seguito all'invasione di Napoleone e alla conseguente introduzione di nuovi e pi\u00f9 moderni distretti. L'arrivo dei rivoluzionari giacobini ebbe anche una conseguenza religiosa, dato che il 10 aprile 1797 le parrocchie di Limonta e Civenna, erano state fin dal Trecento definitivamente sottoposte alla signoria dell'abate del monastero di Sant'Ambrogio di Milano, tornarono ad essere comprese entro i confini della pieve per l'abolizione dei feudi imperiali.\nLa pieve religiosa resistette poi sino al 1972 quando, assieme a tutte le altre pievi lombarde, venne soppressa dai decreti del cardinale Giovanni Colombo, il quale istitu\u00ec i moderni decanati, di cui Asso divenne una sede. Oggi il suo vecchio territorio ricade sotto il decanato di Asso-Canzo e comprendente 15 parrocchie, di cui due prepositurali, ed attualmente \u00e8 retto dal decano monsignor Erminio Burbello, prevosto della basilica di Santo Stefano Protomartire di Canzo.\nTerritorio.\nNella seconda met\u00e0 del XVIII secolo, il territorio della pieve era cos\u00ec suddiviso:"}
{"id": "2497170", "revid": "124581299", "url": "https://it.wikipedia.org/wiki?curid=2497170", "title": "Elizabeth Hartman", "text": "Biografia.\nViene ricordata in particolare per l'interpretazione di Selina D'Arcey, la giovane cieca in \"Incontro al Central Park\" (1965) di Guy Green, accanto a Sidney Poitier, ruolo che le valse il Golden Globe per la migliore attrice debuttante nel 1966 e una candidatura all'Oscar alla miglior attrice. Dall'aspetto esile e dotata di un grande talento, interpret\u00f2 anche altri film importanti, come \"Il gruppo\" (1966) di Sidney Lumet, \"L'uomo di Kiev\" (1968) di John Frankenheimer e \"La notte brava del soldato Jonathan\" (1971) di Don Siegel, accanto a Clint Eastwood e Geraldine Page, con la quale aveva gi\u00e0 lavorato in \"Buttati Bernardo!\" (1966) di Francis Ford Coppola.\nNegli anni successivi alla sua improvvisa popolarit\u00e0, l'attrice non riusc\u00ec pi\u00f9 a trovare ruoli adatti al suo talento. Tra i suoi pochi film di quel periodo si segnala il poliziesco \"Un duro per la legge\" (1973) di Phil Karlson, accanto a Joe Don Baker. Il suo ultimo lavoro fu nel 1982 con il doppiaggio del film di animazione \"Brisby e il segreto di NIMH\" di Don Bluth. Le difficolt\u00e0 a proseguire la carriera, unite a una forte depressione e a problemi familiari, la portarono al divorzio dal marito, lo sceneggiatore Gill Dennis, e la spinsero al suicidio nel 1987, gettandosi dal quinto piano del suo appartamento a Pittsburgh (Pennsylvania). Fu seppellita nella sua citt\u00e0 natale."}
{"id": "2497171", "revid": "767487", "url": "https://it.wikipedia.org/wiki?curid=2497171", "title": "Massimo Natili", "text": "Corse nel 1961 il Gran Premio di Gran Bretagna e si qualific\u00f2 per l'appuntamento di Monza, nel quale per\u00f2 non prese il via. Durante l'anno disput\u00f2 anche Gran Premi fuori campionato.\nNel 1962 ebbe un grave incidente a Monza a bordo di una Formula Junior e fu salvato da uno spettatore, Sergio Kellermann. Chiuse quarto il Gran Premio di Roma nel 1964, prima di passare alle gare in Formula 3."}
{"id": "2497176", "revid": "104458", "url": "https://it.wikipedia.org/wiki?curid=2497176", "title": "Val M\u00fcstair", "text": "Val M\u00fcstair (, toponimo romancio) \u00e8 un comune svizzero di 1\u00a0437 abitanti del Canton Grigioni, nella regione Engiadina Bassa/Val M\u00fcstair. \u00c8 il comune pi\u00f9 orientale della Svizzera.\nGeografia fisica.\nIl comune comprende tutta la Val Monastero svizzera e la Val Mora tributaria del lago di Livigno; la Val Monastero \u00e8 tributaria dell'Adige, mentre la Val Mora \u00e8 tributaria dell'Inn. del territorio comunale sono compresi nel Parco Nazionale Svizzero; il punto pi\u00f9 elevato del comune \u00e8 Cima la Casina (3\u00a0180\u00a0m\u00a0s.l.m.).\nStoria.\nIl comune di Val M\u00fcstair \u00e8 stato istituito il 1\u00ba gennaio 2009 con la fusione dei comuni soppressi di Fuldera, L\u00fc, M\u00fcstair, Santa Maria Val M\u00fcstair, Tschierv e Valchava; capoluogo comunale \u00e8 Santa Maria Val M\u00fcstair.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nLingue e dialetti.\nNel comune vengono parlate le lingue tedesca e romancia (maggioritaria).\nReligione.\nLa popolazione nell'alta valle professa la religione riformata, cattolica nella bassa valle.\nGeografia antropica.\nFrazioni.\nLe frazioni di Val M\u00fcstair sono:\nSport.\nStazione sciistica specializzata nello sci nordico, ha ospitato varie tappe della Coppa del Mondo di sci di fondo e del Tour de Ski."}
{"id": "2497179", "revid": "1573940", "url": "https://it.wikipedia.org/wiki?curid=2497179", "title": "Santuario di San Fermo Martire", "text": "Il santuario di San Fermo Martire, situato ad Omegna, nella frazione di Crusinallo (VB), \u00e8 un maestoso edificio del 1670, dedicato al martire cristiano san Fermo.\nDal punto di vista delle testimonianze storiche, siamo a conoscenza che sin dal 1500 era presente una piccola cappella dedicata ai santi Fermo e Dorotea, costruita da alcuni crusinallesi che, a causa del loro migrare per motivi di lavoro, avevano portato dalla provincia di Bergamo la devozione e il culto al santo martire. Divenne poi quel grande santuario che ora \u00e8 possibile ammirare, uno dei pi\u00f9 importanti santuari dedicati a san Fermo di tutto il Piemonte.\nAl suo interno sono custodite le reliquie di San Fermo, un pregevole organo Mentasti del 1888, un maestoso altare in legno del 1700 dedicato alla Madonna degli Angeli, reliquiari e suppellettili di gran pregio. Di grande importanza le numerose grazie ricevute (ex voto), dalle pi\u00f9 antiche del 1700 alle pi\u00f9 recenti, testimonianze di una devozione popolare molto viva ed intensa, accanto ai segni di piet\u00e0 popolare (gambe, braccia, busti in peltro o metallo).\nIl santuario in questi ultimi decenni ha perso il suo grande valore, a causa dell'avvento della nuova epoca e della motorizzazione. Comunque San Fermo, invocato come protettore degli infermi e dei malati dalla popolazione locale, continua attrarre numerosi devoti da tutto il circondario, specialmente nei giorni di festa.\nLe feste solenni iniziano il 2 agosto, ricorrenza della Madonna degli Angeli, giorno in cui nel santuario \u00e8 possibile lucrare l'indulgenza plenaria detta \"della Porziuncola\" da pi\u00f9 di duecento anni, e si protraggono fino al 9 agosto, festa liturgica del martirio di san Fermo, in cui si susseguono numerose celebrazioni in santuario. Molto suggestiva la tradizionale Messa per i Caduti di tutte le guerre, a cui partecipano i soldati, gli alpini e i partigiani viventi, che si tiene il giorno della festa con grande partecipazione di popolo."}
{"id": "2497181", "revid": "15756", "url": "https://it.wikipedia.org/wiki?curid=2497181", "title": "Karfi", "text": "Karfi (anche Karphi, ) \u00e8 un'area archeologica cretese poco visitata, posizionata ad un'altitudine della catena del Ditte, cosa che ha portato a definirla la \"Machu Picchu della civilt\u00e0 minoica\". Le ricostruzioni archeologiche suggeriscono che, quando i bellicosi gruppi misti convenzionalmente riferiti come Dori arrivarono a Creta dal Peloponneso, dopo il 1100 a.C. ca., avrebbero trovato il popolo minoico insieme ai micenei, ma come una classe subalterna. Non c'\u00e8 dubbio che la lingua minoica continuasse ad essere parlata dalle classi inferiori, sebbene le iscrizioni, ora in Lineare B, fossero tutte in una forma di greco associato a una classe superiore micenea (BBC).\nSembra che i Dori avessero spinto la popolazione locale fino alle colline; gli insediamenti pi\u00f9 recenti, con una cultura materiale minoica, sono in luoghi sempre pi\u00f9 inaccessibili; l'ultimo, bench\u00e9 il periodo di datazione per il sito sia ampio, \u00e8 Karfi, in cima ai Monti Dikti. Ci sono complessi abitativi, un edificio a m\u00e9garon tripartito con focolare e santuario, dove vennero trovate delle figure votive.\nA Karfi l'ultimo insediamento minoico eteocretese si ritir\u00f2 verso i pendii di questa arida montagna, dalla quale si poteva controllare dall'alto il Mar di Creta, la valle di Pediada, e l'altopiano di Lassithi con Candia (dove i reperti provenienti da Karfi sono esposti nel Museo Archeologico, Stanza 11). Nelle montagne meridionali di Creta una lingua non-greca era ancora parlata e talvolta scritta in epoca classica, e le persone che la parlavano venivano ancora identificati come \"eteocretesi\" \u2014 \"veri cretesi\".\nLa vetta di Karfi era originariamente un santuario montano, che occupava un tipico sito sopra un'alta spalla (circa 1.1\u00a0km sopra il livello del mare), con un vasto \"panorama\" (Soetens, Driessen \"ed altri\"), connettendolo in linea d'aria ad altri siti, tipici della rete sviluppata dal \"primo periodo palaziale\" (Medio Minoico IB\u2013II, 1900\u20131800 a.C.) in avanti, ma probabilmente abbandonato, forse sotto l'incremento della centralizzazione religiosa, nel Medio Minoico IIIA (1650 a.C. ca.) (Soetens, Driesen \"ed altri\"). Il sito roccioso dove gli ultimi dei minoici si ritirarono \u00e8 dominato da una pietra affiorante biforcuta che \u00e8 inequivocabilmente simile agli altari in pietra, con corna crescenti incise e modellate, conosciuti a Creta e Cipro . In questo alto, remoto e antico sito sacro un frammento di civilt\u00e0 minoica sopravvisse intatto per circa 400 anni dopo l'occupazione di Cnosso. Molte statuette votive d'argilla vi sono state trovate, incluse le dee raffigurate con gonne cilindriche e le braccia sollevate nel gesto dell'epifania.\nArcheologia.\nJ. D. S. Pendlebury e la Scuola Archeologica Britannica (British Archaeology School) scavarono estensivamente le rovine nel 1937 e 1939. Alcuni pensano che soltanto un terzo del sito sia stato scavato (Swindale).\nJones afferma che Karphi sia un santuario montano, mentre altre fonti pongono dei dubbi (vedi Swindale). I reperti inventariati da Jones comprendono pesi per telai in ceramica, vasi in miniatura, e statuette in argilla (onnipresenti tra i santuari montani) raffiguranti forme umane e animali.\nLa citt\u00e0 minoica include un santuario con un altare, case a un piano e strade lastricate. Due cimiteri minoici con tombe a tholos sono situati nei presso del villaggio, risalente fino al Tardo Minoico IIIc, e se invero il sito include un santuario montano, vuol dire che esso \u00e8 del Medio Minoico."}
{"id": "2497182", "revid": "352448", "url": "https://it.wikipedia.org/wiki?curid=2497182", "title": "Karphi", "text": ""}
{"id": "2497188", "revid": "36426", "url": "https://it.wikipedia.org/wiki?curid=2497188", "title": "Madonna Rolin", "text": ""}
{"id": "2497192", "revid": "599013", "url": "https://it.wikipedia.org/wiki?curid=2497192", "title": "Mody Traor\u00e9", "text": "Biografia.\nAnche i fratelli Dame e Mamadou sono calciatori."}
{"id": "2497194", "revid": "1935652", "url": "https://it.wikipedia.org/wiki?curid=2497194", "title": "Pieve di Valsassina", "text": "La Valsassina o Pieve dei Santi Pietro e Paolo o Pieve di Primaluna (in latino: \"Plebis Valsassinensis\" o \"Plebis Sanctorum Petri et Pauli Valsassinensis\" o \"Plebis Sanctorum Petri et Pauli Primalunae\") era il nome sia della pi\u00f9 estesa pieve dell'Arcidiocesi di Milano sia di un'antica pieve civile del Ducato di Milano. Due le capopievi: Introbio per la parte civile, Primaluna per quella religiosa.\nI patroni della Valsassina erano i Santi Pietro e Paolo, ai quali \u00e8 ancora oggi dedicata la chiesa prepositurale di Primaluna.\nStoria.\nIl nome di \"Comunit\u00e0 Generale della Valsassina\" sappiamo che venne scelto nei secoli per convenzione in quanto le capopievi, Introbio e Primaluna, avevano giurisdizione anche sulla Valle Averara, sulla Val Taleggio e sulla Valtorta. Per diverso tempo essa fu feudo degli arcivescovi milanesi prima e dei Della Torre poi. L'intitolazione della pieve a tutta la Valsassina induce a pensare che la sede plebana non fosse originariamente a Primaluna. \nAl 495 risale una lapide funeraria cristiana ritrovata a Cortabbio di Primaluna, reperto che lascia supporre la presenza di una chiesa matrice in Valsassina gi\u00e0 nel V secolo.\nAll'inizio del XIII secolo il collegio canonicale di Primaluna comprendeva sei canonicati oltre al prevosto, con una cura d'anime di sette cappellanie. Per circa due secoli, i prevosti della pieve appartenevano alla famiglia dei Torriani. Il prevosto di Primaluna, unico parroco della Valsassina, godeva anche del diritto di nomina dei cappellani delle chiese sottoposte alla sua giurisdizione plebana, convenzione che permase sino al XV secolo: nel 1406 fu eretta a parrocchia la chiesa di San Michele di Introbio, nel 1456 quella di Santa Margherita di Cusio e quella di Sant'Ambrogio di Orniga, nel 1472 quella di San Giovanni Battista di Mezzoldo, nel 1490 quella dei Santi Protaso e Gervaso di Cortenova, nel 1494 quella di San Pietro di Olda e quella di San Giovanni Battista di Sottochiesa e nel 1498 quella di San Martino di Indovero e Narro. Tutto ci\u00f2 non fece altro che indebolire di fatto il potere di giurisdizione della pieve della Valsassina che inizi\u00f2 una lenta ma inesorabile decadenza.\nCol Rinascimento la pieve assunse anche una funzione amministrativa civile come ripartizione locale della Provincia del Ducato di Milano, al fine di ripartire i carichi fiscali e provvedere all'amministrazione della giustizia, sebbene sotto questi aspetti la valle fu omaggiata di varie esenzioni ed autonomie, atte a controbilanciare la difficile situazione economica della montagna. Se per\u00f2 la pieve ecclesiastica si mantenne inalterata nel tempo, la pieve civile fu tranciata di netto ad oriente dalla Pace di Lodi, che caus\u00f2 la perdita della Valtorta.\nFu solo all'epoca della visita pastorale di san Carlo Borromeo che la pieve riacquist\u00f2 un certo vigore in quanto l'arcivescovo milanese rinnov\u00f2 le antiche consuetudini di superiorit\u00e0 della capopieve di Primaluna sulle altre chiese della valle.\nCon la sistemazione dei confini diocesani tra Bergamo e Milano voluti dall'imperatore Giuseppe II d'Asburgo, nel 1787 le undici parrocchie della pieve di Primaluna sottoposte a quel punto da pi\u00f9 di tre secoli allo Stato Veneto furono staccate e passarono alla Diocesi di Bergamo: Santa Maria Assunta e Santa Brigida di Valtorta, San Giacomo di Averara, San Bartolomeo di Cassiglio, Santa Margherita di Cusio, Sant'Ambrogio di Ornica, San Giovanni Battista di Mezzoldo, Sant'Ambrogio di Pizzino, San Giovanni Battista di Sottochiesa, Santi Pietro e Paolo di Olda e San Giacomo di Peghera. Rimase legata a Primaluna la chiesa ambrosiana di Sant'Antonio abate di Vedeseta. La pieve civile fu poi soppressa nel 1797 in seguito all'invasione di Napoleone e alla conseguente introduzione di nuovi e pi\u00f9 moderni distretti.\nDall'epoca post-tridentina, Primaluna divenne sede di un vicariato, e tale rimase sino ai decreti arcivescovili del 1972 che soppressero tutte le pievi lombarde. Primaluna divenne sede di un moderno decanato che comprende 33 parrocchie.\nTerritorio.\nNella seconda met\u00e0 del XVIII secolo, il territorio della pieve era cos\u00ec suddiviso:"}
{"id": "2497195", "revid": "79213", "url": "https://it.wikipedia.org/wiki?curid=2497195", "title": "Biblioteca Comunale Augusta", "text": ""}
{"id": "2497207", "revid": "1543377", "url": "https://it.wikipedia.org/wiki?curid=2497207", "title": "Muiryfold", "text": "Muiryfold \u00e8 il sito in cui si trovava un grande accampamento romano, creato da Settimio Severo nel nord della Caledonia (attuale Scozia).\nStoria.\nL'imperatore Settimio Severo nel 208 cerc\u00f2 di conquistare e pacificare tutta la Scozia. In quell'anno inizi\u00f2 un'offensiva con probabilmente 6 legioni partendo dal Vallo di Adriano, che aveva rinforzato previamente.. Nel 210, rifacendo approssimativamente la stessa offensiva attuata da Giulio Agricola nell'84, cre\u00f2 una serie di fortificazioni a nord del Gask Ridge fino all'accampamento di Muiryfold. Infatti fotografie aeree hanno scoperto questo accampamento ad appena un miglio romano da quello fatto oltre un secolo prima da Agricola ad Auchinhove.. Entrambi questi accampamenti furono creati a una giornata di marcia da quelli di Glenmailen (fatto da Severo) ed Ythan Wells (fatto da Agricola). Muiryfold si trovava vicino a una supposta \"Strada romana\", che portava da Aberdeen e l'accampamento severiano di Raedykes fino al Moray Firth. L'accampamento di Muiryfold fu abbandonato un paio di anni dopo, a seguito della improvvisa morte di Settimio Severo avvenuta nel 211. Fu riscoperto solamente nel 1959 dall'archeologo St. Joseph.\nCaratteristiche.\nL'accampamento era uno dei maggiori fatti nella Caledonia settentrionale. Infatti aveva una superficie di 44 ettari. Era difeso da fossati, ora completamente sotterrati, con una profondit\u00e0 di 3 piedi. Il lato nord era protetto dall'ansa di un piccolo fiume. Altri accampamenti simili (detti di tipo severiano) erano quelli di Normandykes e Raedykes vicino Aberdeen, e Kintore e Ythan Wells a sud-est di Muiryfold. L'accampamento si trovava al centro della zona agricola pi\u00f9 settentrionale della Scozia, che fu devastata in quegli anni da Caracalla (figlio di Settimio Severo) allo scopo di ridurre alla fame i Caledoni ed ottenerne almeno la pacificazione."}
{"id": "2497208", "revid": "124290842", "url": "https://it.wikipedia.org/wiki?curid=2497208", "title": "Santa Maria Bianca", "text": "Santa Maria Bianca \u00e8 un affresco trecentesco realizzato da Fra' Pietro da Napoli (ampiamente rimaneggiato nei secoli successivi) raffigurante la Vergine Maria rivestita di un mantello bianco. L'affresco, situato dietro l'altare maggiore dell'omonima chiesa delle Carmelitane Scalze di Parma, in via Montebello 69, gode di fama taumaturgica.\nStoria.\nLe origini e il culto.\nIntorno al 1340 il frate carmelitano Pietro da Napoli costru\u00ec presso Parma (in quella che allora era aperta campagna) un piccolo eremo, e su un pilastro dell'edificio dipinse a fresco un'immagine della Madonna con Bambino. Contrariamente all'abitudine del tempo, per il manto della Madonna fra' Pietro non scelse il tradizionale colore azzurro, ma il bianco, probabilmente ispirandosi al colore del mantello indossato dai frati Carmelitani. Il popolo, che prov\u00f2 subito una vivace devozione verso l'immagine sacra, not\u00f2 spontaneamente l'anomalia iconografica, e cominci\u00f2 a chiamare la Madonna con il nome di Santa Maria Bianca. Divenuta popolarissima nel giro di pochi decenni, e ben presto accreditata di fama taumaturgica, l'immagine per oltre tre secoli godette di intensa devozione. Ma con le soppressioni degli ordini religiosi volute da Napoleone (1810), il dipinto conobbe disavventure e spostamenti continui, e la tradizionale devozione che lo circondava si spense quasi del tutto. Negli ultimi decenni del secolo XX il culto ha conosciuto una notevole ripresa, e con esso una rinnovata fama taumaturgica.\nLa devozione popolare aument\u00f2 rapidamente, tanto che verso il 1355 fu necessario costruire un piccolo oratorio intorno al pilastro, divenuto ormai frequentato luogo di culto. Nel giro di pochi anni il piccolo oratorio si rivel\u00f2 insufficiente e nella seconda met\u00e0 del Trecento al posto dell'oratorio fu costruita una chiesa: la tradizione popolare attribuisce l'iniziativa a Bernab\u00f2 Visconti, dal 1355 signore di Parma. Intorno all'immagine si svilupp\u00f2 una confraternita che promosse un doppio movimento, liturgico e caritativo, nonch\u00e9 un ulteriore ampliamento dell'edificio (1391).\nNella seconda met\u00e0 del secolo XVII una nuova ondata di fervore verso l'immagine, suscitata dall'arrivo in Parma dei Carmelitani Scalzi, indusse la comunit\u00e0 civile e religiosa della citt\u00e0 a costruire un edificio completamente nuovo. La chiesa, per la quale il comune aveva offerto \"95 quadretti e tre once di pubblico terreno\", fu inaugurata nel 1670.\nNel 1810 la soppressione degli ordini religiosi voluta da Napoleone colp\u00ec anche i Padri Carmelitani, e con essi la chiesa che custodiva l'affresco: essa fu distrutta e la preziosa immagine rimase a lungo sotto le macerie. Nel 1815 un anonimo benefattore, sobbarcandosi fatiche e spese, trasse l'immagine dalle macerie e la fece collocare in un piccolo oratorio. Nel 1876, in concomitanza con il ritorno in Parma dei Carmelitani Scalzi, fu edificata una nuova chiesa e vi fu collocata l'immagine di Santa Maria Bianca. Nel 1920 i Padri Carmelitani si trasferirono nell'Oratorio dei Rossi in via Garibaldi e portarono con s\u00e9 l'immagine che, nove anni dopo (1929), fu donata alle Carmelitane Scalze, allora residenti in borgo Felino, nel centro storico della citt\u00e0. A loro volta le Carmelitane si trasferirono nel 1957 nell'edificio di Via Montebello, collocando l'immagine dietro l'altare maggiore della chiesa annessa al monastero.\nTutti questi spostamenti, se da un lato testimoniarono la sollecitudine per l'affresco, dall'altro ebbero l'effetto di depistare la devozione popolare, che fin\u00ec per affievolirsi e quasi scomparire.\nRestauro del 1988.\nSul finire degli anni ottanta del secolo XX le Carmelitane Scalze di Parma, dietro il consiglio di esperti e con la supervisione della Sovrintendenza ai Beni Artistici e Storici, fecero restaurare l'affresco da Massimo Maria Peron (1988/1989). Questo restauro indusse la comunit\u00e0 monastica a ripristinare l'antica devozione verso l'immagine. Pertanto, grazie all'interessamento congiunto delle monache e della Curia di Parma, l'opera gode di una celebrazione liturgica specifica (4 gennaio).\nIconografia e caratteristiche tecniche.\nL'affresco, che ha conosciuto diversi rifacimenti nel corso dei secoli, ha tuttavia mantenuto tre costanti iconografiche: la Madonna, il Bambino ed il caratteristico colore bianco del mantello. Seguiamo ora i mutamenti avvenuti.\nL'affresco originario.\nSappiamo per certo dalle testimonianze storiche che l'immagine originale di fra' Pietro rappresentava una Madonna con Bambino rivestita di un manto bianco. Il colore del mantello, singolare nel panorama iconografico dell'epoca (in cui dominava il colore azzurro) poteva essere ispirato al colore del mantello dei Carmelitani, che tradizionalmente hanno sempre considerato la Vergine Maria come una sorella e quasi come \"una di loro\" e nel corso dei secoli si sono compiaciuti spesso di rappresentare la Madonna in abiti carmelitani; oppure, in un'epoca di diffuso analfabetismo ma anche di pi\u00f9 immediata comprensione dei simboli religiosi, il colore bianco poteva essere la traduzione per immagine di un inno liturgico allora popolarissimo, \"Ave tota dealbata\" (Ave o tutta bianca).\nLo stile dell'affresco originario era quello caratteristico dei cosiddetti pittori primitivi italiani (che hanno in Giotto e nel Beato Angelico i loro rappresentanti pi\u00f9 illustri), come si deduce dalle motivazioni del rifacimento del 1578.\nGli interventi rinascimentali.\nLa raffinata cultura rinascimentale non fu in grado di apprezzare l'intensa e ispirata produzione pittorica dei secoli XIII-XIV, la boll\u00f2 come primitiva a motivo del suo gusto arcaicizzante, e spesso opere pittoriche oggi ritenute di altissimo valore furono ricoperte e ridipinte senza scrupoli n\u00e9 rimpianti! Anche l'affresco di fra' Pietro fu coinvolto in questa specie di strage pittorica. Nel 1578 il colto visitatore apostolico monsignor Castelli insistette perch\u00e9 l'affresco di fra' Pietro fosse sottoposto ad un restauro: il che, nel linguaggio dell'epoca, significava rifacimento pressoch\u00e9 completo secondo i gusti del momento. L'anonimo rifacitore si avvalse della tecnica ad olio e rispett\u00f2 il colore bianco del mantello; alla sua mano - o a quella di un successivo ritoccatore - si deve l'aggiunta di due personaggi ai lati della Madonna: uno dei re magi (nella parte sinistra del dipinto) ed un vescovo (nella parte destra) identificato col patrono di Parma Sant'Ilario di Poitiers dalla tradizione popolare e con Sant'Agostino dalla locale Soprintendenza per i Beni Storici e Artistici.\nSul finire del XIX secolo il dipinto fu arricchito di una bella cornice in legno di faggio intagliato e successivamente rivestito di gesso di Bologna preparato a bolo e quindi dorato con oro zecchino.\nIl restauro del 1988/1989.\nFra il 1988 e il 1989 l'affresco \u00e8 stato affidato alle cure del restauratore e artista Massimo Maria Peron della Scuola Beato Angelico di Milano, che - dopo aver confermato l'esistenza di una stratificazione di interventi pittorici sopra l'affresco originario di fra' Pietro - ha proposto, con il benestare della Soprintendenza ai Beni Artistici, di limitare il restauro all'ultimo degli strati senza riportare alla luce l'affresco originale trecentesco: il carattere devozionale dell'immagine ha suggerito di evitare un restauro che avrebbe distrutto le fattezze del rifacimento rinascimentale ormai entrate nella memoria collettiva. L'immagine, riportata alla sua primitiva lucentezza grazie al sapiente affresco, \u00e8 stata ricollocata sopra l'altare maggiore.\nLa liturgia.\nLa celebrazione liturgica di santa Maria Bianca cade il giorno 4 gennaio e nella chiesa di cui \u00e8 titolare \u00e8 elevata al rango di solennit\u00e0. Per l'occasione la liturgia \u00e8 quella della messa della Beata Vergine Maria nell'Epifania del Signore, sia per quanto riguarda il messale che il repertorio scritturistico.\nAlla celebrazione eucaristica del 4 gennaio sono tradizionalmente invitati i bambini, dei quali santa Maria Bianca \u00e8 protettrice, che alla fine della messa vengono benedetti e affidati alla Madonna.\nLa fama taumaturgica.\nL'immediata popolarit\u00e0 dell'affresco di fra' Pietro \u00e8 da ricondursi alla fama taumaturgica che il dipinto ebbe fin dalle origini; l'antico \"Registro delle chiese di Parma\", compilato nel XVI secolo sulla scorta di documenti anteriori, ricorda che il 1358 fu anno memorabile per il numero di guarigioni di ciechi, sordi e paralitici ottenute per intercessione di Santa Maria Bianca. Con il passare dei secoli per\u00f2 la generica fama taumaturgica prese connotati pi\u00f9 precisi, e Santa Maria Bianca fu considerata pi\u00f9 specificamente patrona dei bambini e delle maternit\u00e0 difficili. Tale fama era ancora viva nel secolo XX, ma non era pi\u00f9 suffragata da notizie di guarigioni.\nMa dopo il restauro degli anni ottanta e la successiva rivitalizzazione del culto liturgico, l'antica fama taumaturgica si \u00e8 come rinverdita, ed \u00e8 stata ampiamente confermata da numerose segnalazioni di guarigioni infantili e di esiti felici di maternit\u00e0 difficili."}
{"id": "2497210", "revid": "361826", "url": "https://it.wikipedia.org/wiki?curid=2497210", "title": "Shamrock Rovers", "text": ""}
{"id": "2497213", "revid": "828781", "url": "https://it.wikipedia.org/wiki?curid=2497213", "title": "Fred De Bruyne", "text": "Carriera.\nCiclista dotato di una buona resistenza e di notevole velocit\u00e0, fu uno dei massimi interpreti delle classiche di un giorno nel corso degli anni cinquanta. Apr\u00ec la carriera da professionista nel giugno 1953 con la Mercier-Hutchinson e nel 1954 si mise in evidenza con tre successi di tappa al Tour de France e il nono posto al Campionato del mondo. Nel 1955 giunse secondo al Giro di Lombardia.\nFu il 1956 a lanciarlo definitivamente, quando conquist\u00f2 la classifica generale della Parigi-Nizza, la Milano-Sanremo, la Liegi-Bastogne-Liegi e tre tappe al Tour de France; si piazz\u00f2 inoltre secondo alla Parigi-Roubaix dietro a Louison Bobet. L'anno dopo, passato alla Carpano, vinse la Parigi-Roubaix e il Giro delle Fiandre, strappando inoltre il successo alla Parigi-Tours proprio a Bobet; chiuse l'anno giungendo quinto al Campionato del mondo di Waregem. In queste due stagioni (1956 e 1957) riusc\u00ec ad imporsi in quattro delle cinque classiche monumento (non si impose solo nel Giro di Lombardia) ed entrando nel ristretto gruppo di corridori a riuscire in tale impresa, gruppo che comprende Louison Bobet, Germain Derycke, Hennie Kuiper e Sean Kelly. \nNel 1958 colse il bis sia alla Liegi-Bastogne-Liegi, sia alla Parigi-Nizza, facendo suo per la terza volta consecutiva il Challenge Desgrange-Colombo. Nel 1959 vinse nuovamente la Liegi-Bastogne-Liegi. La stagione 1960 fu il punto d'arresto della sua carriera: un brutto incidente d'auto gli procur\u00f2 ingenti ferite, dalle quali non si riprese mai completamente. Nel 1961 prov\u00f2 a ritornare alle corse vestendo la maglia della Baratti-Milano, ma si impose solo alla Kuurne-Bruxelles-Kuurne.\nDopo il ritiro dalle corse rimase nell'ambiente del ciclismo prima come direttore sportivo (alla Flandria e alla DAF Trucks tra fine anni settanta e primi anni ottanta) e poi come telecronista. Mor\u00ec di tumore nel 1994, a soli sessantatre anni."}
{"id": "2497214", "revid": "1702319", "url": "https://it.wikipedia.org/wiki?curid=2497214", "title": "Chiesa e convento dei frati Minori Osservanti", "text": "La chiesa e convento dei Frati Minori Osservanti \u00e8 un edificio di culto cattolico situato in viale Osservanza a Cesena.\nStoria.\nIl complesso dei frati minori osservanti, fondato per iniziativa di Malatesta Novello su consiglio della moglie Violante, venne edificato tra il 1459 e il 1464 su progetto del maestro Maso della Val Lugano, gi\u00e0 autore del campanile della cattedrale. Nel 1472 la chiesa fu consacrata. Il complesso era circondato da un bosco all'interno di un muro di cinta, del quale resta, a inizio di viale Osservanza, la Celletta di San Onofrio, del 1490 che pio successivamente venne riedificata.\nUna vasta ricostruzione, operata tra il 1763 e il 1769 da Pietro Carlo Borboni, precedette di poco la completa ricostruzione della chiesa (1791-1794). Il progetto si deve al mantovano Leandro Marconi, anche se i lavori furono seguiti dal posto da Benedetto Barbieri. Lo stesso Marconi cur\u00f2 la decorazioni dell'interno, eccezione fatta per le cappelle laterali, di Venanzio Cavina.\nArchitettura.\nL'esterno, di puro geometrismo neoclassico, si caratterizza per la facciata incompiuta. Il portico presenta cappelle che una volta erano semplici arcate: in quella di sinistra si trova una statua con \"San Francesco\" e a destra \"Beato Ruffino\" tutte e due del Calligari.\nL'interno presenta un'unica navata con tre cappelle laterali per lato. Originali i finti cassettoni sulla volta e la finta cupola con \"Padre Eterno che invia l'Arcangelo Gabriele alla Vergine\". Le tele conservate sono per la maggior parte opere accademiche di met\u00e0 '800. Nel settore claustrale del convento si trova una scultura lignea del '400 raffigurante l\u2019\"Immacolata Concezione\"."}
{"id": "2497221", "revid": "134615", "url": "https://it.wikipedia.org/wiki?curid=2497221", "title": "Sansetsukon", "text": ""}
{"id": "2497223", "revid": "599013", "url": "https://it.wikipedia.org/wiki?curid=2497223", "title": "Jeov\u00e2nio", "text": "Carriera.\nIl 10 febbraio 2007 fece il suo debutto in Ligue 1 contro il Nantes."}
{"id": "2497224", "revid": "287204", "url": "https://it.wikipedia.org/wiki?curid=2497224", "title": "Jeovanio", "text": ""}
{"id": "2497230", "revid": "114437831", "url": "https://it.wikipedia.org/wiki?curid=2497230", "title": "I Wandered Lonely as a Cloud", "text": "I Wandered Lonely as a Cloud (\"Vagavo solitario come una nuvola\"), anche conosciuta come The Daffodils (\"Le giunchiglie\"), \u00e8 una poesia del poeta romantico inglese William Wordsworth, scritta nel 1804 e pubblicata per la prima volta nel 1807 nella raccolta \"Poems in Two Volumes\".\nOrigini.\n\u00c8 la sorella di William Wordsworth, Dorothy, a descriverci le circostanze che hanno portato alla stesura di \"Daffodils\", da ricondurre precisamente a un'esperienza autobiografica: si tratta di una passeggiata effettuata dai due nel 1804 nei pressi di Glencoyne Bay, nel Lake District, in un campo ricco di giunchiglie:\nIncantato dalla solarit\u00e0 delle giunchiglie, Wordsworth tornato nella propria dimora a Grasmere vi dedic\u00f2 un poema, terminato nel 1804 e poi pubblicato nel 1807 nella raccolta \"Poems in two volumes\", in una sezione denominata \"Moods of my Mind\" appositamente creata per riunire i componimenti ritenuti pi\u00f9 suggestivi e coinvolgenti.\nIl primo getto di \"I Wandered Lonely as a Cloud\", infine, fu totalmente revisionato da Wordsworth nel 1815, che sistemando e trascrivendo nuovamente la poesia diede vita alla redazione poi destinata a prevalere e a diventare definitiva. Nella versione finale troviamo \u00abgolden\u00bb al posto di \u00abdancing\u00bb, \u00abbeside\u00bb al posto di \u00abalong\u00bb, \u00abfluttering and\u00bb al posto di \u00abten thousand\u00bb, \u00abjocund\u00bb al posto di \u00ablaughing\u00bb, e si riscontra inoltre l'inserimento di una nuova strofa tra la prima e la seconda; la quarta strofa, invece, \u00e8 rimasta invariata.\nAnalisi.\nContenutistica.\n\"I Wandered Lonely as a Cloud\" si compone di ventiquattro versi, tutti tetrametri giambici, ripartiti in quattro sestine; lo schema di rime del poema \u00e8 ABABCC.\nDiversi sono i temi affrontati nel componimento. Il testo, infatti, \u00e8 distinto da una delicata osservazione della Natura, che viene presentata da Wordsworth in tre modi distinti. La Natura, innanzitutto, per il poeta \u00e8 forza vitale, tanto che gli esseri umani comunicano con essa nel senso letterale del termine; Wordsworth, in questo modo, identifica la Natura in un'unica sostanza divina, alimentando cos\u00ec una mistica panteistica squisitamente romantica poi drasticamente respinta essendo in contraddizione con la dottrina cristiana. Notevole, inoltre, il contrasto tra la Natura e l'ambiente urbano: il campo di giunchiglie di Glencoyne Bay, con la sua quiete idilliaca che stimola nell'uomo il piacere e la creazione poetica, \u00e8 infatti contrapposto alla confusione e ai turbamenti della citt\u00e0. Non a caso, i veri protagonisti di \"I Wandered Lonely as a Cloud\" non sono n\u00e9 gli uomini, n\u00e9 Wordsworth stesso, bens\u00ec gli elementi naturali, con le giunchiglie e le nuvole che quasi competendo tra di loro per vedere chi offra pi\u00f9 gioia (\u00about-did\u00bb; v. 14) assumono un ruolo di preminenza. La Natura, infine, \u00e8 presentata come fonte d'ispirazione per l'uomo, siccome secondo Wordsworth tra l'una e l'altro intercorre un legame di intima correlazione; gli esseri umani, in questo modo, non sono estranei all'idillio naturale, bens\u00ec ne fanno intrinsecamente parte, potendo cos\u00ec scoprire i propri valori morali e spirituali.\nL'intera composizione, inoltre, \u00e8 vivificata da una profonda sensazione di gioia e serenit\u00e0; sono questi infatti i sentimenti provati da Wordsworth, privilegiato nella sua solitudine e nella compagnia intima con gli elementi naturali, e dalla Natura stessa, simboleggiata dalla distesa di giunchiglie. Il lessico complessivo del poema, infatti, ricorre a termini che denotano piacere e allegria: \u00e8 in questo modo che le giunchiglie si tingono di una piacevole tonalit\u00e0 dorata e si agitano e danzano nel vento, procurando una compagnia talmente festevole da riempire il cuore di Wordsworth di un\u2019interiore letizia e serenit\u00e0. Gli elementi naturali non sono affatto statici, bens\u00ec straordinariamente vivi: le nuvole vagabondano alte nel cielo, e i fiori danzano briosi muovendo la testa; come gi\u00e0 accennato, questa visione rende gioioso Wordsworth, che per\u00f2 riconosce questo sentimento non subito, bens\u00ec a posteriori, durante il momento del ricordo delle giunchiglie. La vitalit\u00e0 delle giunchiglie \u00e8 tale da assumere il ruolo, intrinsecamente umano, di una massa festante e danzante, mentre l'io lirico di Wordsworth si riconosce invece in un elemento naturale, precisamente in una nuvola errabonda, attuando cos\u00ec un vero e proprio scambio tra l'uomo e la Natura.\nIn questa poesia, infine, Wordsworth utilizza un lessico semplice, democratico e quindi accessibile a tutti, in linea con la sua adesione agli ideali dei moti rivoluzionari del 1789, che tracciarono un'impronta profonda nella sua fantasia durante il suo soggiorno in Francia.\nFigure retoriche.\n\"I Wandered Lonely as a Cloud\" \u00e8 accompagnato da:"}
{"id": "2497231", "revid": "1935652", "url": "https://it.wikipedia.org/wiki?curid=2497231", "title": "Pieve di Val Solda", "text": "La Valsolda o Pieve di San Mamete di Valsolda (in latino: \"Plebis Vallis Soldae\" o \"Plebis Sancti Mametis Vallis Soldae\") era il nome di un'antica pieve dell'arcidiocesi di Milano e del Ducato di Milano con capopieve San Mamete Valsolda. \nI santi patroni erano i Martiri Mamete e Agapito ai quali \u00e8 ancora oggi dedicata la chiesa prepositurale di Valsolda.\nStoria.\nL'antica chiesa di San Martino di Castello Valsolda viene indicata gi\u00e0 dal XIII secolo come appartenente alla pieve di Porlezza, anche se la sede capopieve venne sempre considerata la chiesa di San Mamete. Dal punto di vista amministrativo, la Valsolda ebbe sempre un regime particolare dato che, sempre soggetta all'alto patronato anche temporale dell'arcivescovo di Milano, veniva gestita per molti aspetti come un'unica entit\u00e0 retta da un \"Consiglio Generale\" di dodici membri e da un podest\u00e0 liberamente eletto, mentre i comuni che la costituivano avevano competenze e poteri assai limitati.\nIl 22 giugno 1602, con decreto dell'arcivescovo Federico Borromeo, la chiesa di Valsolda venne consacrata parrocchia e dal 1640, per merito del cardinale Cesare Monti, venne staccata dalla pieve di Porlezza e resa vicariato autonomo in forma di pieve. Il termine di vicariato era difatti entrato in uso col concilio di Trento e le funzioni della pieve erano difatti state assorbite da esso, seppur continuasse a persistere formalmente il nome di \"pieve\". Essa per\u00f2 rimase sempre nella sua storia alle dipendenze della mensa arcivescovile di Milano, e quindi non aveva di fatto possedimenti diretti, ma solo in uso dalla curia milanese di cui era feudo.\nIl primo tentativo di normalizzare amministrativamente la valle fu operato dall'Imperatore Giuseppe II che limit\u00f2 i poteri arcivescovili passando i suoi comuni sotto la Provincia di Como ma, solo cinque anni dopo, suo fratello cancell\u00f2 tali riforme. Liberata quindi definitivamente dalle infeudazioni medioevali solo dopo l'invasione da parte delle armate della rivoluzione francese, la pieve di Val Solda rimase un'entit\u00e0 puramente ecclesiastica sede di vicariato foraneo sino al 1972, anno in cui essa venne soppressa assieme a tutte le altre pievi della Lombardia. Venne posta sotto il decanato di Porlezza. Oggi ricade sotto il decanato di Valsolda e comprende 8 parrocchie.\nTerritorio.\nNella seconda met\u00e0 del XVIII secolo, il territorio della pieve era cos\u00ec suddiviso:"}
{"id": "2497234", "revid": "2091899", "url": "https://it.wikipedia.org/wiki?curid=2497234", "title": "Chii", "text": " \u00e8 un personaggio immaginario, protagonista del manga \"Chobits\". Chii \u00e8 anche un personaggio \"crossover\" in altre due opere CLAMP: \"Tsubasa RESERVoir CHRoNiCLE\" e \"Kobato.\".\nBiografia.\nChii (o Elda, il suo primo nome attribuitogli da Chitose) \u00e8 il PC trovato da Hideki, non che un persocom della serie chobits.\nAppare per la prima volta quando viene trovata da Hideki Motosuwa vicino a dei bidoni della spazzatura mentre egli ritornava dal lavoro. Cos\u00ec la porta nel suo appartamento e prova a trovare un modo per attivarla. Ogni persocom ha un tasto di attivazione o sulla testa o dietro le orecchie, ma il tasto di attivazione di Chii \u00e8 localizzato in un posto diverso: la sua vagina.\nInizialmente, Minoru, si riferisce alla serie Chobits come a dei PC capaci di provare sentimenti, secondo una leggenda urabana. La parola \"Chobits\" in verit\u00e0, veniva usata dal marito di Chitose Hibita come password e per definire Freya e Chii (Chobits ha come significato infatti \"piccole e carine\"). Quando Hideki, all'inizio della storia, raccoglie Chii, scopre che \u00e8 stata formattata e decide di prendersi cura di lei. Chii, identifica in Hideki, grazie al suo programma, \"l'uomo solo per me\", finendo per \"innamorarsi\" di lui."}
{"id": "2497235", "revid": "1100311", "url": "https://it.wikipedia.org/wiki?curid=2497235", "title": "Dame Traor\u00e9", "text": "Biografia.\n\u00c8 fratello di Mody e Mamadou Traor\u00e9, entrambi calciatori."}
{"id": "2497237", "revid": "6923", "url": "https://it.wikipedia.org/wiki?curid=2497237", "title": "Campionato Mondiale per Vetture Sport", "text": ""}
{"id": "2497240", "revid": "599013", "url": "https://it.wikipedia.org/wiki?curid=2497240", "title": "XVI Giochi del Commonwealth", "text": "I XVI Giochi del Commonwealth si tennero a Kuala Lumpur, Malaysia, tra l'11 e il 21 settembre 1998. La citt\u00e0 fu la prima in Asia a ospitare tale evento, nonch\u00e9 l'ultima in assoluto nel XX secolo. Parteciparono 70 nazioni, 34 delle quali ottennero almeno una medaglia, con un totale di 3638 atleti.\nI Giochi.\nSport.\nI Giochi del Commonwealth del 1998 hanno compreso un totale di 15 sport, 11 individuali e 4 di squadra. Le discipline generali affrontate dagli atleti sono state le seguenti:"}
{"id": "2497241", "revid": "351922", "url": "https://it.wikipedia.org/wiki?curid=2497241", "title": "Casa De Graeff", "text": ""}
{"id": "2497246", "revid": "287204", "url": "https://it.wikipedia.org/wiki?curid=2497246", "title": "Jake Cherry", "text": "Ha interpretato la parte di Nicky Daley nei film di Shawn Levy \"Una notte al museo\" (2006) e \"Una notte al museo 2 - La fuga\" (2009) ed ha partecipato anche ad un episodio della famosa serie \"Dr. House - Medical Division\".\nNel 2010 interpreta Jay Baruchel da piccolo in \"L'apprendista stregone\", successivamente \u00e8 presente nel Thriller del 2012 \"Transit\" con Jim Caviezel.\nHa un fratello minore, Andrew, anch'egli attore."}
{"id": "2497249", "revid": "83531", "url": "https://it.wikipedia.org/wiki?curid=2497249", "title": "Monte Zoccolaro", "text": "Il Monte Zoccolaro \u00e8 un rilievo di origine vulcanica posto sul versante orientale dell'Etna, all'interno dell'omonimo Parco, nel comune di Zafferana Etnea, in provincia di Catania.\nDescrizione.\nIl rilievo raggiunge un'altitudine massima di 1739\u00a0m s.l.m. e forma, insieme ad altri rilievi, definiti complessivamente con il nome di \"Schiena dell'Asino\", il tratto terminale della parete sudorientale della Valle del Bove.\nLa sua origine sarebbe coeva alla formazione della Valle del Bove, a seguito del collasso dei centri eruttivi del Trifoglietto I e del Trifoglietto II, predecessori dell'Etna, avvenuto presumibilmente circa 64.000 anni fa. Il monte Zoccolaro e le adiacenti \"serre\", che dell'antico complesso eruttivo dovevano rappresentare le pareti, rimasero in piedi, chiudendo a sud-est la depressione della neoformata valle.\nIl toponimo \"Zoccolaro\" \u00e8 da imputare al termine regionale \"zucco\", sinonimo di ciocco di legno. In varie declinazioni \u00e8 toponimo che indica aree boscose di Sicilia, probabilmente frequentate per il rifornimento di legna da ardere. Il rilievo \u00e8 infatti coperto di vegetazione arborea con grandi esemplari di faggio, pioppo tremulo, roverella, acero, frassino, castagno e ginestra.\nIl sentiero natura.\nUn sentiero di circa due chilometri raggiunge la vetta del Monte Zoccolaro. Il sentiero ha escursione altimetrica di circa 330 metri, da quota 1472\u00a0m s.l.m. a quota 1739\u00a0m s.l.m. Per raggiungere il luogo di partenza \u00e8 necessario percorrere la strada provinciale Zafferana - Rifugio Sapienza, e deviare al km 6 a destra in direzione di monte Pomiciaro. Lasciata l'automobile in un largo piazzale con vista sulla Val Calanna, dopo un breve tratto di strada sterrata inizia a destra un ripido sentiero che costeggia uno scosceso dirupo.\nLungo il sentiero \u00e8 possibile osservare diverse forme di vegetazione, dai pioppi ai faggi, alle ginestre, e giunti al primo punto panoramico si pu\u00f2 ammirare la Val Calanna interamente coperta dalle lave dell'eruzione del 1991-'93. Percorrendo l'ultimo tratto del sentiero si arriva alla meta, segnalata da una croce; da questo punto si gode di un panorama a trecentosessanta gradi, dall'Etna e la Valle del Bove a nord, alla baia di Giardini Naxos, Taormina e la Calabria a est, alla costa jonica a sud. Guardando a nord, verso il vulcano, si possono individuare le fratture eruttive da cui origin\u00f2 la colata lavica che, dopo avere colmato Valle del Bove e Val Calanna, giunse a poche centinaia di metri dall'abitato di Zafferana Etnea (1992). Un po' pi\u00f9 a est, invece, \u00e8 possibile osservare la frattura dell'eruzione iniziata il 10 maggio del 2008 e finita l'8 luglio 2009.\nLa vetta del Monte Zoccolaro diventa meta privilegiata durante le eruzioni sul versante sud dell'Etna, consentendo agli escursionisti che vi si avventurano di notte di assistere ad uno degli spettacoli pi\u00f9 suggestivi della natura.\nLa Croce.\nIl 14 settembre 1948, giorno dell'Esaltazione della Croce, un sacerdote zafferanese, padre Salvatore Russo, insieme ad un gruppo di giovani parrocchiani trasport\u00f2 sulla vetta del Monte Zoccolaro una croce in ferro mediante un camion fin dove era possibile, e poi a piedi lungo il sentiero. La croce venne cos\u00ec fissata al suolo insieme all'incisione \"Preghiera, azione, sacrificio\", ed \u00e8 ancora oggi meta di un pellegrinaggio annuale che si svolge la seconda domenica di settembre, come occasione naturalistica e spirituale. Ai piedi della croce, in tale data, viene celebrata la Santa Messa delle ore 9.00, e lungo la strada di ritorno, in un piazzale poco distante, la corale di Zafferana Etnea offre un concerto di canti di montagna. La croce \u00e8 stata ricollocata nel 1978 su iniziativa dell'allora sci club \"Valle del Bove\" di Zafferara ed all'evento parteciparono molte persone."}
{"id": "2497250", "revid": "1522738", "url": "https://it.wikipedia.org/wiki?curid=2497250", "title": "Diva (mascotte)", "text": ""}
{"id": "2497255", "revid": "287204", "url": "https://it.wikipedia.org/wiki?curid=2497255", "title": "Vedi di non morire", "text": "Vedi di non morire (\"Beat the Reaper\") \u00e8 il romanzo d'esordio di Josh Bazell, pubblicato nel 2009.\nIl libro vede protagonista il personaggio di Peter Brown, un ex sicario al servizio della mafia che, una volta entrato nel programma protezione testimoni, ha cambiato identit\u00e0 ed \u00e8 diventato un medico d'ospedale, ma che finisce per ritrovarsi ancora alle prese con la sua vecchia vita.\nScritto da Bazell durante il suo praticantato come dottore, il romanzo \u00e8 stato un successo mondiale tradotto in 32 lingue, portando alla ribalta l'autore come uno dei nomi pi\u00f9 interessanti della letteratura americana contemporanea. La casa di produzione New Regency Productions ne ha acquisito i diritti per trarne una adattamento cinematografico, e l'attore Leonardo DiCaprio si \u00e8 detto interessato a co-produrre il film e ad interpretare il ruolo di Peter Brown.\nNel 2012 Bazell ha pubblicato \"A tuo rischio e pericolo\", il secondo romanzo che vede protagonista il dottor Peter Brown.\nTrama.\nL'adolescente Peter Brown, dopo aver sanguinosamente vendicato l'assassinio dei nonni, entra a far parte della famiglia mafiosa dei Locano. Il boss dei Locano, David, tratta inizialmente Peter come un figlio, ma con il tempo lo introduce nel mondo del crimine e finisce con il trasformarlo in un killer di professione.\nStanco di vivere nell'illegalit\u00e0 e nella violenza, Peter decide di chiudere definitivamente con il crimine, anche a seguito di un forte conflitto con Adam Locano (detto Skinflick), figlio di David. Per sfuggire alla vendetta dei Locano, Peter aderisce al programma protezione testimoni dell'FBI, scegliendo di studiare medicina per intraprendere la carriera di medico.\nConclusi gli studi, Peter inizia cos\u00ec a lavorare nell'ospedale \"Manhattan Catholic\", ma qui viene riconosciuto dal mafioso Nicholas LoBrutto, ricoverato per un grave tumore. LoBrutto promette a Peter di non rivelare ai Locano la sua nuova identit\u00e0, a patto che convinca un noto e bizzoso chirurgo a operarlo. Inoltre, LoBrutto avvisa Peter che se dovesse morire sotto i ferri, ha gi\u00e0 organizzato tutto affinch\u00e9 i Locano riescano a localizzarlo.\nPurtroppo per Peter l'intervento non riesce nel migliore dei modi e i sicari della mafia, con in testa Skinflick, non tardano a raggiungere l'ospedale per farlo fuori. Lo scontro \u00e8 durissimo ma, sebbene con molte ferite, Peter riesce a uccidere tutti i sicari. \u00c8 chiaro che Peter non potr\u00e0 pi\u00f9 lavorare al \"Manhattan Catholic\" e che, anzi, dovr\u00e0 trasferirsi molto lontano, ma non ha dubbi sul fatto di voler continuare con la sua carriera di medico."}
{"id": "2497256", "revid": "135224", "url": "https://it.wikipedia.org/wiki?curid=2497256", "title": "Emanuel Rivas", "text": "Caratteristiche tecniche.\nViene solitamente schierato come esterno di fascia sinistra, ma si adatta anche sulla destra. \u00c8 molto veloce ed \u00e8 in possesso di buona tecnica, salta spesso l'uomo nell'uno contro uno grazie a un buon dribbling.\nCarriera.\nRivas inizia la sua carriera nel 2001 con l'Independiente. La sua avventura dura 3 stagioni che si rivelano positive pur non essendo considerato titolare inamovibile. Nel 2004 passa all'Arsenal de Sarand\u00ed. In questa stagione racimola 17 presenze confermando a sprazzi il suo valore. Nel 2005 viene acquistato dal Vit\u00f3ria Guimar\u00e3es, qui per\u00f2 non riesce a guadagnarsi la maglia da titolare. Nel 2006 passa all'Iraklis in prestito con diritto di riscatto. La stagione \u00e8 molto positiva tuttavia l'Iraklis decide di non riscattarlo. Nel 2007 viene allora acquistato dal Talleres col quale gioca mezza stagione su buoni livelli.\nIl 6 gennaio 2008 viene acquistato in prestito con diritto di riscatto della compropriet\u00e0 dall'.. L'esperienza toscana di Rivas \u00e8 ottima con 12 presenze e 2 gol ma a fine stagione l'Arezzo non lo ha riscattato per il prezzo troppo alto. A questo punto si inserisce il che lo acquista a titolo definitivo nel luglio 2008. Il 7 luglio 2008 viene presentato ufficialmente. Debutta con la maglia dei \"Galletti\" il 16 agosto 2008 in Coppa Italia, nella partita Bari-Bassano Virtus 2-0.\nDebutta nel campionato di Serie B il 1\u00ba settembre 2008 in Bari- 1-1 e segna il suo primo gol il 3 ottobre 2008 in Bari- 1-0. Esordisce in Serie A subentrando a Sforzini nella partita Inter-Bari, terminata 1-1, in cui l'argentino colpisce una traversa all'ultimo minuto di gioco. Il 20 settembre 2009 segna il suo primo gol in Serie A in Bari-Atalanta conclusa sul 4-1 per i galletti.\nSi ripeter\u00e0 nella partita persa per 3-2 contro il Siena segnando il gol del momentaneo 0-1 per la formazione biancorossa e nell'ultima giornata di campionato contro la Fiorentina segnando il gol del 2-0\nViene riconfermato in Serie A nella stagione 2010/2011 e l'anno dopo in Serie B nella stagione 2011/2012. Il 29 gennaio 2012 passa a titolo definitivo al . L'11 febbraio 2012 realizza la sua prima rete con la maglia biancorossa decidendo la sfida casalinga con il , terminata 1-0. Durante la finale di andata dei play-off contro la Sampdoria segna il goal del momentaneo 1-1. Il 3 luglio 2012 passa a titolo definitivo con un contratto biennale all'Hellas Verona, sempre in Serie B. Il 1\u00ba agosto 2013 passa a titolo definitivo allo Spezia in Serie B.\nIl 1\u00ba settembre 2014 fa ritorno al Varese a titolo definitivo. Durante la sua seconda esperienza in maglia biancorossa colleziona 9 presenze nel campionato cadetto e 1 in Coppa Italia, prima di passare al Livorno nel febbraio 2015.\nCon i toscani colleziona 2 presenze in Serie B. Al termine della stagione si ritira dal calcio giocato.\nStatistiche.\nPresenze e reti nei club.\n\"Statistiche aggiornate al 31 gennaio 2015.\""}
{"id": "2497257", "revid": "599013", "url": "https://it.wikipedia.org/wiki?curid=2497257", "title": "Paulo Andr\u00e9 Cren Benini", "text": "Carriera.\nNel 2002 ebbe un provino con i Rangers, che per\u00f2 non super\u00f2. Nel 2009 il Corinthians lo prese in prestito dal Le Mans per un anno."}
{"id": "2497258", "revid": "135224", "url": "https://it.wikipedia.org/wiki?curid=2497258", "title": "Pedro Kamata", "text": "Carriera.\nClub.\nNella stagione 2004-2005 ha collezionato due presenze in Coppa UEFA con lo Ch\u00e2teauroux, squadra di Ligue 2 che l'anno precedente era giunta a sorpresa alla finale di Coppa di Francia, poi persa per 1-0 contro il PSG.\nNell'estate del 2005 approda al . Con i \"Lilla\" ottiene una promozione in Serie C1 vincendo il girone A della Serie C2 nella stagione 2006-2007.\nArriva al nel gennaio 2008, dopo un finale di campionato in ascesa, subentrando rigorosamente negli ultimi minuti delle partite. Guadagna poi pi\u00f9 spazio fino a diventare titolare.\nNella stagione 2008-2009, che porter\u00e0 alla fine il Bari ad uno storico ritorno in massima serie, inizia il campionato ottimamente, giocando spesso nelle due corsie laterali del 4-4-2 di Antonio Conte. Con l'arrivo di Stefano Guberti a gennaio viene impiegato poco, tuttavia la stagione si conclude con la vittoria del campionato cadetto e la promozione diretta in massima serie. Il 22 novembre 2009 fa il suo esordio in Serie A (3-1 per la Roma), ma ancora una volta viene poco utilizzato dal nuovo mister Gian Piero Ventura, anche a causa del brutto infortunio subito sul finire dello scorso campionato. Nonostante ci\u00f2, lo stesso Ventura considerava l'esterno angolano come \"ultima arma a disposizione\" da inserire negli ultimi minuti di partita.\nNell'estate 2010 passa in compropriet\u00e0 al insieme a Filippo Carobbio in cambio di Abdelkader Ghezzal. Segna il suo primo goal con la maglia bianconera all'81\u00ba nella partita di coppa Italia contro il Lecce.\nIl 24 giugno 2011 e risolvono la compropriet\u00e0 e il giocatore diventa interamente di propriet\u00e0 del club toscano ma ad inizio agosto 2011 rescinde il suo contratto con il .\nAd ottobre 2011 ritorna in Francia firmando per l'Yzeure, squadra militante in quarta categoria. Nel giugno 2012 firma per il Moulins, non cambiando categoria.\nNazionale.\nNel 2006, in occasione della Coppa delle Nazioni Africane, la FIFA ha negato al giocatore il permesso di rispondere alla convocazione della nazionale angolana a causa delle sue presenze nella Francia Under-20. \u00c8 poi stato convocato nel 2010 dalla nazionale della Repubblica Democratica del Congo per partecipare a uno stage in Austria e Svizzera dove si sono disputate le amichevoli contro gli Emirati Arabi e la Corea del Nord.\nStatistiche.\nPresenze e reti nei club.\n\"Statistiche aggiornate al 30 giugno 2012.\""}
{"id": "2497260", "revid": "4175", "url": "https://it.wikipedia.org/wiki?curid=2497260", "title": "Kings Park Stadium", "text": "Kings Park Stadium \u00e8 un impianto sportivo sudafricano prevalentemente dedito al rugby che si trova a Durban, nella provincia del KwaZulu-Natal.\nInaugurato nel 1958 per ospitare gli incontri della squadra provinciale del , affront\u00f2 una prima importante ristrutturazione nel 1984 con la costruzione delle coperture sulle tribune laterali e nel 1995 con l'ampliamento a pi\u00f9 di posti in previsione della Coppa del Mondo di rugby che il Sudafrica fu destinato a ospitare; l'anno seguente fu pure tra gli impianti che ospitarono la Coppa d'Africa 1996 di calcio.\nPer ragioni commerciali \u00e8 noto dal 2018 anche con il nome di Jonsson Kings Park.\nStoria.\nL'unione provinciale rugbistica di Natal, nata nel 1904, fu ospitata inizialmente ad Albert Park per poi migrare al Kingsmead Cricket Ground, il quale divenne tuttavia largamente insufficiente a contenere l'affluenza agli incontri della squadra; fu deciso allora, negli anni cinquanta, di procedere alla costruzione di un proprio terreno di gioco che fu inaugurato il in occasione di un incontro tra e .\nL'impianto, della capacit\u00e0 di spettatori, fu chiamato \"Kings Park\" perch\u00e9 sorge in prossimit\u00e0 di una banchina ferroviaria su cui era uso ricevere i monarchi del Regno Unito o i membri della famiglia reale in visita a Durban, e fu concesso dalla municipalit\u00e0 alla federazione in cambio del diritto costruzione di uffici pubblici su un'area da quest'ultima detenuta.\nGi\u00e0 immediatamente dopo l'inaugurazione, tuttavia, la capacit\u00e0 fu raddoppiata a spettatori con un'elevazione della tribuna.\nDurante il \"tour\" neozelandese del 1976 lo stadio registr\u00f2 spettatori grazie a un aumento temporaneo della capacit\u00e0 con tribune mobili e, a inizio anni ottanta fu decisa una nuova tribuna principale con tettoia sospesa in cemento armato, del costo di 8 milioni di rand.\nQuando nel 1992 fu assegnata al Sudafrica l'organizzazione della , Kings Park fu uno tra i primi stadi scelti per ospitare la competizione, e a seguit\u00f2 di ci\u00f2 affront\u00f2 la sua pi\u00f9 recente significativa ristrutturazione, l'elevazione della tribuna orientale per aumentare la capacit\u00e0 dell'impianto a posti, anche se nei mesi precedenti al torneo si consider\u00f2 l'eventualit\u00e0 di non giocare a Durban per via di rischi di sommossa dovuti alla rivalit\u00e0 tra i seguaci del partito Inkata e quelli del Congresso Nazionale Africano, freschi vincitori delle elezioni; tuttavia l'ordine fu mantenuto e lo stadio ospit\u00f2 due partite della fase a gironi dell', tra cui quella contro l', il quarto di finale tra e , vinto da quest'ultima, e la successiva sconfitta dei \"Bleues\" proprio contro il in semifinale.\nUn anno pi\u00f9 tardi fu anche sede di alcuni degli incontri della Coppa d'Africa 1996 di calcio, il pi\u00f9 importante dei quali fu la semifinale vinta 4-2 dalla sullo .\nTra le altre imprese sportive di cui fu testimone, figura anche la vittoria sudafricana per 24-23 sulla nel Tri Nations 1998, che garant\u00ec agli \"Springbok\" la prima vittoria di tale torneo.\nPi\u00f9 recentemente ivi figura lo svolgimento, nel 2016, della ventesima edizione dei campionati africani di atletica leggera.\nNel corso della sua storia recente Kings Park ha cambiato diversi nomi commerciali per via dei contratti stipulati dal con i vari sponsor: tra il 1999 e il 2010, per 11 anni, ebbe il nome di ABSA Stadium a seguito di accordo commerciale con ABSA, gruppo bancario poi passato sotto la propriet\u00e0 di Barclays; tra il 2011 e il 2012 ebbe un breve accordo di sponsorizzazione con Mr Price, compagnia di vendita abbigliamento al dettaglio, assumendo il nome di Mr. Price Kings Park; dal 2013, e fino a tutto il 2017, fu chiamato Growthpoint Kings Park dal nome della societ\u00e0 di investimenti Growthpoint Ltd di Johannesburg; infine, da marzo 2018, il suo nome \u00e8 Jonsson Kings Park, a seguito di accordo di \"naming\" con Jonsson Workwear, impresa di Durban di indumenti da lavoro."}
{"id": "2497265", "revid": "6923", "url": "https://it.wikipedia.org/wiki?curid=2497265", "title": "Pieve di Val Cuvia", "text": "La pieve di Valcuvia o pieve di San Lorenzo in Val Cuvia (in latino \"plebis valcuviae\" o \"plebis sancti laurentii valcuviae\") era il nome di un'antica pieve nell'area del Contado del Seprio la quale, quando i Milanesi s'impossessarono del Contado, pass\u00f2 sotto la giurisdizione civile di Milano, rimanendo per\u00f2 parte religiosamente della diocesi di Como con la quale vi era all'epoca contiguit\u00e0 territoriale attraverso il Sottoceneri. La localit\u00e0 capopieve era Cuvio, capoluogo della Valcuvia.\nIl santo titolare della pieve era san Lorenzo, festeggiato il 10 agosto ed al quale \u00e8 ancora oggi dedicata la chiesa arcipretale di Canonica, ora in comune di Cuveglio.\nStoria.\nIl pi\u00f9 antico documento che faccia riferimento alla pieve di Cuvio \u00e8 datato 27 giugno 1167 e vi compare il prevosto \"de Cuvi\" come testimone ad una causa sorta tra una certa Rigiza e i canonici di San Fedele di Como. Oltre all'organizzazione plebana relativa all'opera di evangelizzazione partita dai vescovi di Como e di Milano, in Valcuvia arriv\u00f2 anche l'opera del monastero di San Pietro in Ciel d'Oro di Pavia che molti possedimenti attestano in epoca medievale.\nNel 1176 sappiamo storicamente che Como dovette rinunciare alla pieve di Cuvio in seguito alla disfatta del Barbarossa nella battaglia di Legnano e perci\u00f2, con la siglatura della pace del 1196, la Valcuvia, unitamente ad altre tre valli dell'area, pass\u00f2 in mano ai milanesi come ripartizione locale della provincia del Ducato di Milano in quanto al civile, mentre religiosamente continu\u00f2 a far parte della diocesi di Como.\nSar\u00e0 a partire dal XIV secolo che si delineer\u00e0 il decadimento della pieve, anche se apprendiamo che gi\u00e0 dal Duecento, alcuni villaggi della pieve godevano di un proprio parroco o di un presbitero comunque con tali funzioni, come nel caso di Cittiglio. Nel Cinquecento il collegio canonicale della prepositura di San Lorenzo era composto da dieci canonici, dei quali 9 erano residenti, e da un prevosto il quale vantava alle proprie dipendenze anche un cappellano ed un chierico.\n Nel 1516 la battaglia di Marignano ferm\u00f2 i concreti progetti annessionistici elvetici sulla pieve che avevano occupato da quattro anni.\nMalgrado queste posizioni, la pieve di Val Cuvia era fortemente ristretta nei suoi confini territoriali in quanto molte chiese si erano costituite in parrocchie e questo andava sempre pi\u00f9 diminuendo il potere materiale di giurisdizione della capopieve sulle altre chiese minori. Nel 1633, ad esempio, il paese di Cunardo pass\u00f2 alla pieve di Marchirolo, quando la chiesa di questo paese fu eretta in prepositura. Altre comunit\u00e0 si resero parrocchie autonome nel corso del XVIII secolo: Casalzuigno nel 1749 e Arcumeggia nel 1759.\nDal punto di vista civile, la pieve amministrativa fu oggetto di un esperimento riformatore di stampo illuminista da parte dell'imperatore Giuseppe II, che nel 1786 la incluse nella neocostituita Provincia di Varese, ripartizione cancellata per\u00f2 dopo soli cinque anni dal fratello Leopoldo II, imperatore ben pi\u00f9 conservatore. La pieve fu poi soppressa nel 1797 in seguito all'invasione di Napoleone e alla conseguente introduzione di nuovi e pi\u00f9 moderni distretti. Per quanto riguarda invece l'aspetto ecclesiastico, con decreto del 6 luglio 1798 (18 messidoro anno VI) il capitolo prepositurale di San Lorenzo venne soppresso dal governo della Repubblica Cisalpina e tutti i suoi beni vennero venduti all'asta. Alla chiesa plebana rimase solamente il parroco col titolo di prevosto, ed un coadiutore. Nel 1955 con una bolla vescovile datata al 4 novembre, la chiesa venne elevata ad arcipretura.\n Tuttora il territorio fa parte della diocesi di Como, zona pastorale detta \"Valli Varesine\" e nell'ultima suddivisione territoriale comprende due vicariati, Cittiglio e Canonica, per un totale di 20 parrocchie.\nTerritorio.\nNella seconda met\u00e0 del XVIII secolo, il territorio della pieve era cos\u00ec suddiviso:"}
{"id": "2497267", "revid": "438678", "url": "https://it.wikipedia.org/wiki?curid=2497267", "title": "The Complete Greatest Hits", "text": ""}
{"id": "2497277", "revid": "767487", "url": "https://it.wikipedia.org/wiki?curid=2497277", "title": "Brahim El Bahri", "text": "Carriera.\nClub.\nEl Bahri proviene dalle giovanili del FAR Rabat, squadra con cui, nel giugno 2007 esord\u00ec in prima squadra. Successivamente El Bahri si trasferisce in Francia, al Le Mans, con cui raccoglie 14 presenze nella squadra delle riserve. Nel 2008 passa alla prima squadra. Il 28 gennaio 2009 viene prestato all'Istres fino alla fine della stagione.\nNazionale.\nCon la Nazionale marocchina ha ottenuto la prima presenza il 7 giugno 2008 contro la Mauritania in una partita di qualificazione al Mondiale 2010. Successivamente ha partecipato con la Nazionale marocchina anche nel Campionato delle Nazioni Africane 2014, segnando un goal contro il Burkina Faso."}
{"id": "2497278", "revid": "107251985", "url": "https://it.wikipedia.org/wiki?curid=2497278", "title": "Eagles Greatest Hits, Vol.2", "text": "Eagles Greatest Hits, Vol.2 \u00e8 la seconda raccolta del gruppo country statunitense Eagles. Questa raccolta \u00e8 stata pubblicata 6 anni dopo la prima raccolta \"Their Greatest Hits (1971-1975)\" (che diventer\u00e0 l'album di maggior successo per la band statunitense, con oltre 42 milioni di copie) e due anni dopo l'ultimo album Eagles Live, del 1980.\nIl disco.\nQuesta raccolta contiene dei brani estratti dagli ultimi due album in studio del gruppo statunitense, \"Hotel California\" (1976) e \"The Long Run\" (1979) a parte le canzoni \"Seven Bridges Road\" (live), estratta dall'album live \"Eagles Live\" del 1980 e \"After The Thrill Is Gone\", contenuta nell'album \"One of These Nights\" del 1975.\nIl disco ha venduto oltre 11 milioni di copie negli Stati Uniti."}
{"id": "2497282", "revid": "767487", "url": "https://it.wikipedia.org/wiki?curid=2497282", "title": "Their Greatest Hits (1971-1975)", "text": "Their Greatest Hits (1971\u20131975) \u00e8 il primo greatest hits del gruppo musicale statunitense Eagles, pubblicato dalla Asylum Records nel 1976.\nL'album \u00e8 il pi\u00f9 venduto della band ed \u00e8 uno dei pi\u00f9 venduti in assoluto con oltre 42 milioni di copie vendute.\nIl 20 agosto 2018 ha definitivamente superato \"Thriller\" di Michael Jackson (che ad oggi ha venduto 34 milioni negli Stati Uniti) con 38 milioni di copie certificate dalla Recording Industry Association of America, diventando l'album pi\u00f9 venduto di sempre negli Stati Uniti."}
{"id": "2497285", "revid": "968255", "url": "https://it.wikipedia.org/wiki?curid=2497285", "title": "Pala di San Marco", "text": "La Pala di San Marco \u00e8 un dipinto a tempera su tavola (scomparto centrale 220\u00d7227\u00a0cm) di Beato Angelico, databile al 1440 circa e conservato (per lo scomparto centrale e alcuni pannelli secondari) nel Museo nazionale di San Marco a Firenze.\nStoria.\nLa pala era destinata all'altare maggiore della chiesa di San Marco a Firenze, officiata dai domenicani del convento di cui faceva parte anche l'Angelico stesso.\nLe vicende della ricostruzione e della nuova decorazione del convento e della chiesa furono complesse, ma abbastanza ben documentate. Dopo che i Domenicani poterono prendere finalmente possesso del convento gi\u00e0 dei Silvestrini (pi\u00f9 di dieci anni dopo il provvedimento originario), Cosimo de' Medici fece avviare, con generoso mecenatismo, la ricostruzione degli ambienti da parte del suo architetto di fiducia Michelozzo (dal 1438, mentre la decorazione pittorica, composta soprattutto da affreschi, venne affidata all'Angelico e al suo \"team\").\nPer quanto riguarda l'altare maggiore della chiesa sorsero alcuni problemi per via dei diritti di patronato spettanti a un certo Mariotto de' Banchi, che non li cedette ai Medici fino al 1438, per la somma considerevole di cinquecento ducati. L'altare venne allora riconsacrato ai santi protettori dei Medici, Cosma e Damiano, che in vita erano stati appunto, secondo la leggenda, \"medici\", nel senso di professionisti della medicina. La vecchia pala d'altare, un'Incoronazione della Vergine del 1402 in stile tardogotico di Lorenzo di Niccol\u00f2, venne rimossa e donata, con un'istanza del Priore Fra Cipriano datata 1438, alla chiesa di San Domenico di Cortona, dove si trovava una comunit\u00e0 domenicana gemellata con quella fiorentina e dove si rec\u00f2 personalmente l'Angelico per effettuare la consegna nel 1440 (nell'occasione venne inciso sulla cornice il nome dei Medici come donatori).\nLa nuova pala venne commissionata all'Angelico in un momento imprecisato, verosimilmente nel 1438 quando venne deciso di disfarsi di quella vecchia. Una lettera di Domenico Veneziano a Piero de' Medici, che ci \u00e8 pervenuta ed \u00e8 datata aprile 1438, parla di un'opera di grande splendore che in quel periodo Cosimo stava per commissionare e che il pittore avrebbe voluto candidarsi per realizzarla, essendo i due pittori pi\u00f9 celebri del momento, l'Angelico e il Lippi, gi\u00e0 molto impegnati: non \u00e8 certo, ma \u00e8 verosimile che Domenico Veneziano si riferisse proprio alla Pala di San Marco.\nAll'epoca l'Angelico viveva ancora nel convento di San Domenico di Fiesole, dove dovette iniziare l'opera per poi portarla con s\u00e9 nel nuovo domicilio del convento fiorentino. Forse nel '40, all'atto della sostituzione, doveva essere pronta, almeno negli elementi principali. In ogni caso durante l'epifania del 1443 la chiesa e l'altare maggiore vennero riconsacrati dall'arcivescovo di Capua Niccol\u00f2 d'Acciapaccio, alla presenza di papa Eugenio IV, per cui l'opera doveva essere terminata e installata.\nCon le soppressioni tra XVIII e XIX secolo la pala venne rimossa smembrata e parzialmente dispersa. I pannelli della predella sono oggi in parte a Firenze e in parte in altri musei internazionali, mentre parzialmente perduto \u00e8 il corredo di piccoli santi e beati a tutta figura che ornavano i pilastri laterali, anche sui fianchi. Nel 2006 sono state ritrovate due figure di questi santi sconosciute.\nIl restauro improprio e il restauro del 2019.\nIn un periodo imprecisato tra il XVIII e il XIX secolo la Pala di San Marco venne sottoposta a un restauro improprio, a base di soda caustica, facendone uno dei casi pi\u00f9 eclatanti dei danni irreversibili che tali interventi abrasivi hanno causato. La soda infatti permetteva una veloce ed efficace pulitura rimuovendo gli stati di sporco e facendo riaffiorare i colori originali. Si tratta per\u00f2 di una sostanza che \u00e8 molto difficile rimuovere e che continua a scavare sulla superficie pittorica per anni, \"mangiando\" gli strati superiori del colore e facendo perdere tutti quei dettagli che, secondo la tecnica a tempera, venivano aggiunti tramite velature successive che schiarivano la base, di solito verdastra.\nPer questo la pala di San Marco aveva perso tutti quei delicati effetti di luce e di chiaroscuro che caratterizzano la pittura dell'Angelico, consegnandoci un capolavoro imbrunito, alterato nei colori e senza le finiture. I danni erano particolarmente evidenti nelle figure di alcuni santi o del Bambino, che sembrano slavate, oppure nello sfondo che invece presentare un paesaggio rischiarato dal cielo cristallino, appariva una massa pressoch\u00e9 informe di toni cupi e bui.\nPer fortuna il trattamento non venne applicato anche alle tavole della predella, che oggi sono la migliore testimonianza dell'arte dell'Angelico su tavola in questo periodo della piena maturit\u00e0 artistica.\nNel 2019 \u00e8 stato realizzato sul pannello centrale un sapiente restauro che ha in parte mitigato gli effetti \"devastanti\" dei precedenti resturi e che, come ha dichiarato il Soprintendente dell'Opificio delle Pietre Dure, Marco Ciatti, \u201c\"ha costituito una sfida complessa per la gravit\u00e0 dei problemi conservativi presenti sia nel supporto ligneo, sia sulla superficie pittorica. E' stato perci\u00f2 affrontato e risolto come un progetto di ricerca con soluzioni innovative per entrambi gli aspetti\"\u201d\n\u201c\"La pittura dell'Angelico \u00e8 fatta di velature sottilissime. Da un punto di vista tecnico \u00e8 una tecnica quasi da miniatura. Abbiamo dovuto capire come procedere per liberare il dipinto da tutta quella serie di incrostazioni che erano state aggiunte negli anni passati e che lo avevano reso quasi inguardabile. Altro grosso problema \u00e8 stato quello del supporto ligneo, che era stato creato con una tecnica particolarissima, quasi sperimentale. Il dipinto \u00e8 venuto da noi proprio perch\u00e9 quel supporto si stava spaccando\"\u201d.\nDescrizione e stile.\nLa \"Pala di San Marco\" fu considerata fin dalla sua nascita un'opera eccezionale e prestigiosa: era il pi\u00f9 importante dipinto commissionato da Cosimo, il cittadino pi\u00f9 importante di Firenze, era un manifesto mediceo e al tempo stesso dell'importante Ordine dei Domenicani Osservanti. Inoltre era destinata a un ambiente architettonico rivoluzionario e innovativo, e la pala stessa fu all'altezza del compito per quanto riguarda le novit\u00e0 e le capacit\u00e0 artistiche dispiegate.\nLa sua incisiva influenza sulle opere successive impedisce oggi di apprezzarne appieno la portata originale e lo stato di conservazione non eccelso ha definitivamente compromesso la finezze originali nel colore, nella luce e nella resa dei dettagli, solo in parte recuperate grazie al resturo del 2019.\nInnanzitutto si tratta di una pala \"alla moderna\", di forma quadrata, ed una dei pi\u00f9 antichi esempi documentati di Sacra Conversazione, dove cio\u00e8 i santi sono rappresentati attorno alla Vergine in maniera naturale, con rimandi di gesti e sguardi come se stessero appunto conversando. La spazialit\u00e0 \u00e8 pi\u00f9 ampia ed ariosa che nelle pale d'altare precedenti, con principi costruttivi avanzati, che fanno sembrare gli espedienti del \"tabernacolo dei Linaiuoli\" (la finta incassatura della nicchia, 1433-35) o della \"Pala di Perugia\" (la panca in secondo piano, 1437) come stratagemmi relativamente rudimentali.\nAl centro si trova la Vergine col Bambino su un alto trono (una \"Maest\u00e0\"), dove convergono le linee prospettiche. La copertura \u00e8 un arco entro una cornice architravata, in stile rinascimentale ispirato alle opere di Lorenzo Ghiberti e altri. Attorno a Maria si trovano due gruppi di angeli e, pi\u00f9 avanti seguendo una disposizione a semicerchio, i santi, tra cui si riconoscono (grazie anche all'iscrizione dei nomi nelle aureole) da sinistra san Lorenzo (con la mano alzata, protettore di Lorenzo il Vecchio, fratello di Cosimo), san Giovanni Evangelista (protettore di Giovanni di Bicci, padre di Cosimo), san Marco (titolare della chiesa), san Domenico, san Francesco d'Assisi e san Pietro Martire. Marco tiene in mano il suo Vangelo, aperto all'episodio in cui Ges\u00f9 insegna nella sinagoga lasciando stupefatti i dottori e poi ingiunge agli apostoli di non mettersi in viaggio senza altro che un bastone: \"non pane non bisaccia, non rame alla cintura\" (VI, 2-8). I due santi di sinistra infatti sembrano riflettere lo stupore di coloro che ascoltarono Cristo nella sinagoga, mentre i santi di destra sono i fondatori degli ordini che osservano la regola della povert\u00e0 apostolica. Sul manto della Madonna si trova una citazione dell'Ecclesiaste, dove si parla degli alberi simbolici che si vedono sullo sfondo.\nDavanti alla Vergine si trovano infine inginocchiati i santi Cosma e Damiano, una posizione innovativa che venne poi spesso copiata. San Cosma in particolare, patrono di \"Cosimo\" il vecchio, \u00e8 girato verso lo spettatore e se un pittore di qualche decennio dopo vi avrebbe inserito magari il ritratto del committente nelle sue fattezze, l'Angelico dovette simboleggiare con la sua posa che sembra fare da tramite tra la divinit\u00e0 e lo spettatore, l'atteggiamento di Cosimo de' Medici e del suo mecenatismo. Le varie figure sono scalate con consapevolezza in profondit\u00e0.\nAl centro in basso si trova un quadro nel quadro, una piccola rappresentazione della \"Crocifissione\" che sormontava, originariamente, il pannello centrale della predella con la \"Piet\u00e0\". Questa rappresentazione, senza precedenti noti, chiude il significato religioso dell'intera pala offrendo un ulteriore spunto di riflessione religiosa e accorda le implicazioni sentimentali dei protagonisti del pannello centrale.\nInnovativa \u00e8 la rappresentazione del tappeto anatolico in primo piano, che evidenzia la complessa impostazione prospettica ed \u00e8 simbolo di prestigio e ricchezza. Prima dell'Angelico un elemento del genere era stato usato solo dai maestri fiamminghi (come Jan van Eyck nella \"Madonna di Lucca\", 1436). Anche lo sfondo \u00e8 altamente originale e venne in seguito copiato molto spesso, con la cortina oltre la quale spuntano cipressi, cedri e altri alberi, tra cui una simbolica palma, che allude al sacrificio di Cristo. Questo tipo di fondale viene da alcuni attribuito a un'idea di Masaccio presente in un affresco della Cappella Brancacci (\"Resurrezione del figlio di Teofilo a San Pietro in cattedra\"), ma altri lo escludono, assegnando tale elemento all'intervento riparatore della fine del Quattrocento di Filippino Lippi.\nGli artifici prospettici sono ben tarati, ma meno ostentati che nelle opere coeve di Filippo Lippi (\"Incoronazione della Vergine\" e \"Pala Barbadori\"). Della luce che addolciva e unificava gli elementi oggi non resta altro che qualche scarso indizio.\nInfine l'ultimo elemento di grande novit\u00e0 dell'opera \u00e8 rappresentato dalla forte emotivit\u00e0 dei protagonisti, spesso dotati di un \"pathos\" fino ad allora assente nelle pale d'altare rinascimentali.\nLa predella.\nLa predella della pala di San Marco \u00e8 composta da nove pannelli oggi sparsi in pi\u00f9 musei. Al centro si trovava la \"Piet\u00e0\", mentre ai lati si trovavano otto storie dei santi Cosma e Damiano, sei sul lato principale e la prima e l'ultima sui fianchi. Queste tavole, relativamente grandi per una predella (circa 36\u00d746\u00a0cm), sono in larga parte autografe dell'Angelico e, a parte la tavoletta di Washington, in stato di conservazione ottimale. L'Angelico vi diede uno dei pi\u00f9 alti saggi della sua arte nella rappresentazione di scene animate, ricche di invenzioni e notevoli da un punto di vista compositivo, luministico e del colore.\nPredella della \"Pala di San Marco\"\nI santi nei pilastrini.\nI pilastrini laterali della cornice della \"Pala di San Marco\" erano originarimanente decorati, si suppone, da sedici figurette di santi a tutta figura, disposti in quattro file di quattro ciascuna, che si trovavano due sul lato frontale e due su quelli laterali. Di questi santi ad oggi se ne conoscono otto:\nGli ultimi due sono stati riconosciuti solo nel novembre 2006 in una collezione privata di una bibliotecaria inglese di Oxford e dopo essere stati messi all'asta nel marzo 2007, sono stati acquistati da un antiquario fiorentino che li ha poi venduti alla Soprintendenza per il Polo Museale Fiorentino e all'Ente Cassa di Risparmio di Firenze, con la prospettiva di esporli, dopo un restauro, nel Museo di San Marco.\nCiascuno di questi pannelli \u00e8 orientato in accordo con la posizione che occupa: le figure in alto hanno il bordo dell'abito scorciato \"da sott'in su\", che mostra l'orlo posteriore, quelle in basso invece seguono una normale curvatura convessa. Ciascun pannello misura circa 39x14 cm. Pannelli simili si trovano anche nel \"trittico di Perugia\" (rimontati per\u00f2 in maniera errata nel XIX secolo) e nella pala della \"Deposizione\"."}
{"id": "2497287", "revid": "1784425", "url": "https://it.wikipedia.org/wiki?curid=2497287", "title": "Szewach Weiss", "text": "Biografia.\nSuperstite dell'Olocausto, \u00e8 emigrato in Palestina nel 1947. Si \u00e8 laureato all'Universit\u00e0 Ebraica di Gerusalemme, con una laurea in Relazioni internazionali nel 1961, prima di fare un Master in Scienze politiche e poi un dottorato di ricerca. Nel 1975 divenne professore presso l'Universit\u00e0 di Haifa.\nHa servito come membro del consiglio di amministrazione del comune Haifa tra il 1969 e il 1981, quando \u00e8 stato eletto alla Knesset come un membro del Allineamento. Tra il 1988 e il 1992, ha servito come Vice Presidente della Knesset, e tra il 1992 e il 1996 come Speaker. Ha perso il seggio nelle elezioni del 1999.\nTra il 2001 e il 2003 era ambasciatore di Israele in Polonia."}
{"id": "2497291", "revid": "1431409", "url": "https://it.wikipedia.org/wiki?curid=2497291", "title": "Modibo Ma\u00efga", "text": "Carriera.\nClub.\nRaja Casablanca.\nNato a Bamako, capitale del Mali, Ma\u00efga ha iniziato la sua carriera con lo Stade Malien all'et\u00e0 di 15 anni nel 2003, trasferendosi successivamente al club marocchino di Casablanca: il Raja Casablanca dove resta per due anni disputando la Champions League araba e il campionato marocchino.\nLe Mans.\nNel 2007 si trasferisce in Francia per giocare nel Le Mans.Qui ha la possibilit\u00e0 di misurarsi con altri calciatori africani come Gervinho e St\u00e9phane Sess\u00e8gnon, resta al Le Mans per tre anni, disputando 88 partite e realizzando 15 reti.\nSochaux.\nNel 2010 si trasferisce al Sochaux, e durante la stagione 2010-11, forma con il compagno di reparto Brown Ideye una coppia d'attacco molto prolifica, capace di mettere a segno 30 goal, 15 dei quali realizzati da Ma\u00efga, questo permette alla squadra di raggiungere il 5\u00ba posto, e la possibilit\u00e0 di partecipare all'UEFA Europa League 2011-2012.\nIl 12 agosto 2011 decide di non scendere in campo con il Sochaux annunciando il suo passaggio al Newcastle, che per\u00f2 non si concretizzer\u00e0, cos\u00ec come quello durante il mercato invernale, a causa del mancato superamento delle visite mediche.\nWest Ham.\nIl 17 giugno 2012 viene acquistato dal West Ham per 6 milioni di \u20ac , dopo aver superato le visite mediche firma un contratto quadriennale, con opzione per le due stagioni successive.\nEsordisce in Premier League il 18 agosto 2012 nella partita vinta 1-0 contro l'Aston Villa, mentre realizza la sua prima rete il 20 ottobre 2012 nella partita vinta 4-1 contro il .\nPrestito al QPR.\nIl 31 gennaio 2014 passa al Queens Park Rangers con la formula del prestito. Il giorno seguente fa il suo esordio con la nuova maglia, nel pareggio casalingo contro il Burnley (3-3), realizzando il gol del definitivo 3-3.\nNazionale.\nMa\u00efga gioca per la Nazionale maliana dal 2007 con cui ha disputato due edizione della Coppa d\u2019Africa, nel 2010 e nel 2012, dove raggiunge il 3\u00ba posto battendo il Ghana per 2-0 nella finale per il 3\u00ba-4\u00ba posto. Nel febbraio 2012 mentre si trovava in Gabon ha contratto la malaria, guarendo, successivamente, senza gravi problemi."}
{"id": "2497292", "revid": "599013", "url": "https://it.wikipedia.org/wiki?curid=2497292", "title": "Demis Cavina", "text": "Carriera.\nInizi.\nHa iniziato la carriera da allenatore presso le giovanili della squadra del suo paese natale, Castel San Pietro Terme, nel 1995. Due anni dopo, a soli 23 anni, \u00e8 stato promosso capo-allenatore della prima squadra, militante all'epoca in serie B2, centrando l'obiettivo della salvezza.\nL'anno successivo \u00e8 stata la volta del Progresso Castel Maggiore, con la quale riesce a conquistare una clamorosa doppia promozione in due anni, partendo dalla serie B2 arrivando alla A2.\nLa serie A.\nNegli anni a seguire ha allenato Roseto dove assunse l'incarico a soli 26 anni risultando il pi\u00f9 giovane coach di sempre in serie A, due stagioni a Latina (play-off da quinto nel 2003), due all'Imola con la quale il secondo anno raggiunse i play-off e la finale della final four della coppa di lega, Fabriano e due altre stagioni alla Dinamo Sassari, sfiorando la storica promozione in Serie A, perdendo alla quarta partita la finale play-off contro la Vanoli Soresina. Nella stagione 2009-10 ha allenato la Snaidero Udine, portando gli arancioni fino ai quarti di finale play-off con un roster composto per sette decimi da ragazzi friulani\nVeroli.\nNel 2010-11 ha allenato la Prima Veroli, con la quale ha vinto la Coppa di Lega battendo in finale l'Andrea Costa Imola nella Final Four svoltasi a Novara uscendo ai play-off con Venezia (in una combattutissima gara cinque) in quella che fu una vera finale. Alla Prima Veroli rimane anche l'anno successivo mentre nel 2012-13 finisce la stagione alla Givova Scafati dove, grazie ad un buon finale, disputa i play-off uscendo con Pistoia, la compagine che verr\u00e0 poi promossa nella massima serie.\nNapoli e Derthona.\nNel 2013-14 accetta l'offerta della Expert Napoli dalla quale viene sollevato dall'incarico dopo la prima partita del girone di ritorno.\nA luglio 2014 accetta l'incarico di head coach per il Derthona Basket, neo promosso in A2 Silver, prendendo il posto di Antonello Arioli. Con il club piemontese riesce a disputare subito una stagione con oltre il 50% di vittorie (nel mese di dicembre si aggiudica anche il premio quale miglior allenatore). Nelle due successive stagioni 2015-16 e 2016-17 porta Tortona ai play-off di A2 (prima volta in assoluto per il club), fermandosi nel secondo anno, dopo aver eliminato Trieste, solo dopo cinque partite con la futura promossa Leonessa Brescia.\nLe esperienze a Imola e Udine.\nConclusosi questo ciclo vittorioso nel 2017 ritorna nella sua terra d\u2019origine firmando un contratto annuale con l'Andrea Costa Imola sfiorando i play off con uno dei gruppi pi\u00f9 giovani dell'intera A2. Il 31 maggio 2018 torna ad allenare a distanza di otto anni l'Amici Pallacanestro Udinese dove nonostante un record positivo viene sollevato dall'incarico dopo poche partite dall'inizio del girone di ritorno.\nTorino.\nIl 21 giugno viene annunciato il suo ingaggio con un contratto biennale da parte del Basket Torino, neonata squadra nata dalle ceneri dell'Auxilium dichiarata fallita il mese precedente grazie a una cordata presieduta da Stefano Sardara, presidente e proprietario della . Sulla panchina gialloblu nella stagione 2019-2020 si piazza in vetta al girone candidandosi cos\u00ec alla promozione, ma il campionato viene interrotto a causa della pandemia di COVID-19. Nella stagione successiva conduce la societ\u00e0 piemontese alla finale promozione mancando l'ascesa in massima serie a causa della sconfitta in cinque gare contro il . Durante la stagione viene eletto miglior allenatore del girone di ritorno grazie alle 9 vittorie in 13 partite.\nIl ritorno a Sassari.\nIl 2 luglio 2021, terminata l'esperienza torinese, il presidente Sardara lo riporta alla \"casa madre\", alla , a distanza di 12 anni dopo la sua esperienza in Sardegna. Con i biancobl\u00f9 ritorna su una panchina di Serie A ad allenare dopo 20 anni.. Il 16 Novembre, dopo un inizio di stagione al di sotto delle aspettative, il club comunica il suo esonero."}
{"id": "2497295", "revid": "1935652", "url": "https://it.wikipedia.org/wiki?curid=2497295", "title": "Pieve di Valtravaglia", "text": "La pieve di Val Travaglia () o pieve di San Vittore martire era il nome di un'antica pieve del ducato di Milano e, per la sua gran parte, dell'arcidiocesi di Milano, anche se le parrocchie della Val Marchirolo, pur amministrativamente parte di questa pieve, dal punto di vista religioso ne erano distaccate poich\u00e9 appartenevano alla diocesi di Como e pi\u00f9 precisamente, fino al 1633, alla pieve di San Giovanni Battista di Agno.\nIl patrono era san Vittore martire, cui ancor'oggi \u00e8 dedicata la chiesa di Bedero.\nStoria.\nScarse sono le informazioni circa la pieve della Val Travaglia, anche se si ha ragione di credere che la sua fondazione risalga al XII secolo, epoca in cui la parrocchia di Bedero ricadeva sotto la direzione del monastero di San Pietro in Ciel d'Oro di Pavia.\nDal punto di vista amministrativo, la dominazione milanese sull'area divenne completa nel Trecento, secolo in cui i Visconti crearono un'unica pieve per tutta la zona. Molto pi\u00f9 sfaccettata era invece la situazione religiosa, con varie zone di confine sottoposte alle confinanti Arcisate, Cuvio, Cannobio e, soprattutto, Agno, in gran parte sostituita da Marchirolo quando la precedente cadde sotto la dominazione svizzera. Gli elvetici anzi occuparono tutta la Valtravaglia nel 1512, senza celare i loro avanzati progetti annessionistici, ma la sconfitta nella battaglia di Marignano del 1516 li costrinse a ritirarsi. \nSempre dal lato civile, la pieve amministrativa fu oggetto di un esperimento riformatore di stampo illuminista da parte dell'imperatore Giuseppe II, che nel 1786 la incluse nella neocostituita Provincia di Varese, ripartizione cancellata per\u00f2 dopo soli cinque anni dal fratello Leopoldo II, imperatore ben pi\u00f9 conservatore. La pieve fu poi soppressa nel 1797 in seguito all'invasione di Napoleone e alla conseguente introduzione di nuovi e pi\u00f9 moderni distretti.\nPer quanto riguarda invece la pieve religiosa, divenuta sede di un vicariato foraneo con le disposizioni del concilio di Trento, Bedero recuper\u00f2 Campagnano da Cannobio nel 1529, e rimase capopieve sino al 1972 quando venne soppressa dai decreti del cardinale e arcivescovo milanese Colombo, sebbene gi\u00e0 da tempo la parrocchia di Luino fosse divenuta autonoma. Oggi il suo territorio comprende 42 parrocchie.\nTerritorio.\nNella seconda met\u00e0 del XVIII secolo, il territorio della pieve era cos\u00ec suddiviso:"}
{"id": "2497296", "revid": "371529", "url": "https://it.wikipedia.org/wiki?curid=2497296", "title": "True Kings of Norway", "text": "True Kings of Norway \u00e8 una raccolta di brani di cinque band black metal norvegesi: Ancient, Arcturus, Dimmu Borgir, Emperor e Immortal. Pubblicata dall'etichetta discografica Spikefarm Records il 12 giugno 2000.\nIl libretto interno rappresenta, mediante diagramma di flusso, la successione secondo cui si esibiscono le band.\nProvenienza.\nTutte le tracce provengono da precedenti pubblicazioni di EP 7\":"}
{"id": "2497297", "revid": "36426", "url": "https://it.wikipedia.org/wiki?curid=2497297", "title": "Teatro Ernesto Rossi", "text": "Il Teatro \"Ernesto Rossi\" \u00e8 uno spazio teatrale dedicato ad Ernesto Rossi che si affaccia su piazza Carrara a Pisa.\nStoria.\nPeridio di attivit\u00e0.\nFu costruito nel 1770, in sostituzione dell'antico e angusto teatro della piazzetta di Banchi, che fu attivo fin dalla met\u00e0 del Seicento. Nel 1798 pass\u00f2 di propriet\u00e0 all'Accademia dei Costanti; proprio a questo periodo risale il progetto di rifacimento redatto da Alessandro Gherardesca e Antonio Niccolini. Il disegno non fu realizzato e quindi, nel 1822, pass\u00f2 alla costituita Accademia dei Ravvivati, per essere infine intitolato nel 1878 al grande attore livornese e commediografo Ernesto Rossi.\nDeclino.\nDopo un tentativo di demolizione all'inizio degli anni Trenta del Novecento, sventato dalla notifica di interesse storico-artistico della Soprintendenza all'Arte Medievale e Moderna di Pisa, fu venduto per fallimento alla Cassa di Risparmio di Pisa nel 1940, per poi essere alienato alla locale federazione del Fascismo nel 1942, e quindi diventare propriet\u00e0 demaniale nel 1944; infine venne dato in affitto al Comune di Pisa.\n\u00c8 stato un glorioso e rinomato palcoscenico, sia per la prosa che per la lirica e il ballo; ha ospitato importanti compagnie teatrali, tra cui quelle di: Gustavo Modena, Ernesto Rossi, Adelaide Ristori, Ermete Zacconi, Tommaso Salvini e Flavio And\u00f2. Nella Lirica sono state numerose le rappresentazioni, specie nei primi anni del XX secolo e fino agli anni cinquanta.\nSecondo dopoguerra e chiusura.\nNel settembre del 1966 fu chiuso per inagibilit\u00e0, e la platea divenne un deposito per biciclette e motorini sequestrati.\nNel corso degli anni Settanta ebbe luogo un tentativo di smembramento del Teatro, voluto dalla Cassa di Risparmio intenzionata ad acquistare una parte dello stabile da riadattare a uffici e mense, poi scongiurato con la decisione dell'amministrazione di procedere a un restauro esclusivamente conservativo nel 1978.\nNel corso degli anni 2000 sono stati rappresentati alcuni spettacoli di prosa, con Andrea Buscemi, ed altri interpreti e trasmissioni televisive speciali dal teatro ormai scevro di telone e travi. Sono ancora visibili i palchi e parte del soffitto, nonch\u00e9 alcune parti del palcoscenico.\nDopo decenni di tentativi di restauro, il Teatro \u00e8 stato al centro di una polemica sulla gestione del patrimonio culturale pisano, essendo stato integrato nel controverso progetto, mai realizzato, degli \"Uffizi Pisani\".\nRiapertura.\nDal 27 settembre 2012 \u00e8 stato riaperto con l'occupazione dello stabile portata da un gruppo di cittadini composto da studenti, artisti, precari della ricerca e dell'editoria e operatori dello spettacolo. Oggi continua a essere aperto e funzionante, con la programmazione di laboratori ed eventi a tema teatrale, musicale, culturale e politico, grazie al proseguimento dell'azione di occupazione e autogestione."}
{"id": "2497298", "revid": "99162794", "url": "https://it.wikipedia.org/wiki?curid=2497298", "title": "NEC \u00b5PD780C", "text": "Il NEC \u00b5PD780C \u00e8 un Microprocessore, prodotto da NEC, pienamente compatibile con la versione originale dello Zilog Z80 con tecnologia NMOS.\nLa compatibilit\u00e0 comprendeva anche le istruzioni in linguaggio macchina (opcode) non documentate.\nIl \"NEC \u00b5PD780C\" era impiegato all'interno degli home computer Sinclair ZX80, ZX81 e ZX Spectrum. \nEra anche presente all'interno di alcuni modelli di computer MSX e di alcune tastiere musicali come la \"Oberheim OB-8\"."}
{"id": "2497299", "revid": "767487", "url": "https://it.wikipedia.org/wiki?curid=2497299", "title": "Love Battery", "text": "I Love Battery sono un gruppo grunge statunitense di Seattle, Washington.\nStoria.\nNonostante non abbiano mai raggiunto una buona notoriet\u00e0 nel mainstream, sono conosciuti tra i fan pi\u00f9 accaniti del \"Seattle sound\" soprattutto grazie alle loro sonorit\u00e0 molto particolari e complesse, pi\u00f9 vicine al prog rock di grandi artisti come i Pink Floyd (di cui reinterpreteranno \"Ibiza Bar\").\nNei Love Battery si susseguirono come bassisti due personaggi gi\u00e0 noti per la loro collaborazione con altre band: Jim Tillman degli U-Men e Bruce Fairweather, gi\u00e0 chitarrista prima negli storici Green River, e poi nei Mother Love Bone di Andrew Wood.\nIl loro pi\u00f9 grande successo resta forse il secondo album, Dayglo, pubblicato con la Sub Pop Records, che ottenne un ottimo responso dalla critica, soprattutto grazie a brani ricchi di effetti di impatto come \"Out Of Focus\".\nNel 1996 compaiono in \"Hype!\", un documentario diretto da Doug Pray sul fenomeno \"grunge\" durante la prima met\u00e0 degli anni novanta assieme ad altre celebri band di allora come Nirvana, Tad, Mudhoney e tante altre. Il documentario contiene un'esibizione live in cui la band suona uno dei loro pezzi pi\u00f9 celebri, \"Between the Eyes\"."}
{"id": "2497300", "revid": "1100311", "url": "https://it.wikipedia.org/wiki?curid=2497300", "title": "Ludovic Baal", "text": "Carriera.\nNel 2007 debutta nella prima squadra del Le Mans. Dopo 109 presenze totali, con 3 reti segnate, il 7 giugno 2011 firma un quadriennale col Lens. Il 12 giugno 2015, in scadenza di contratto, si accorda col Rennes, firmando un contratto triennale."}
{"id": "2497308", "revid": "131358", "url": "https://it.wikipedia.org/wiki?curid=2497308", "title": "Jeov\u00e2nio Rocha do Nascimento", "text": ""}
{"id": "2497310", "revid": "186709", "url": "https://it.wikipedia.org/wiki?curid=2497310", "title": "Parco Regionale del fiume Sarno", "text": ""}
{"id": "2497311", "revid": "36426", "url": "https://it.wikipedia.org/wiki?curid=2497311", "title": "Angelico", "text": ""}
{"id": "2497314", "revid": "119928315", "url": "https://it.wikipedia.org/wiki?curid=2497314", "title": "Crocifissione con i dolenti e san Domenico", "text": "Il Calvario \u00e8 un affresco staccato di Beato Angelico, gi\u00e0 nel convento di San Domenico a Fiesole ed oggi conservato nel Louvre di Parigi. Risale al 1435 circa e misura 435x260 cm.\nStoria.\nIl dipinto, come la pala dell'\"Incoronazione della Vergine\", faceva parte del corredo del convento di San Domenico a Fiesole, dove venne asportato durante le soppressioni napoleoniche. Trasportato a Parigi, fece parte di quelle opere che durante la Restaurazione non vennero restituite a causa delle dimensioni e delle conseguenti difficolt\u00e0 di trasporto oggetto di spoliazioni napoleoniche. \nDescrizione e stile.\nL'opera si trovava nel Refettorio del convento ed era un chiaro invito alla meditazione ed alla partecipazione, tramite la preghiera, al dramma della Passione di Cristo. Vi si vede il Cristo crocifisso con la testa incassata nel torace (forse uno sviluppo degli studi sulla visuale da sott'in su di Masaccio nella \"Crocefissione di Pisa\"), con un vistoso cartello \u012c\u0147\u0158\u012c in alto. Ai piedi del calvario si trovano i consueti due dolenti (Maria e san Giovanni), mentre inginocchiato al centro sta san Domenico, fondatore dell'ordine in cui si dovevano riconoscere i frati.\nUna rappresentazione del tutto analoga, ma senza i \"dolenti\", venne poi affrescata anche nel chiostro del convento di San Marco, dove si stabil\u00ec la comunit\u00e0 domenicana che comprendeva anche l'Angelico stesso. In entrambe le opere la figura del Cristo \u00e8 simile, cos\u00ec come lo sfondo astrattamente blu.\nQuesto affresco, assieme a quello della \"Vergine col Bambino tra i santi Domenico e Tommaso d'Aquino\", gi\u00e0 nel Dormitorio e oggi all'Ermitage, \u00e8 importante perch\u00e9 mostra i primi sviluppi dello stile dell'Angelico verso forme pi\u00f9 sobrie e mistiche, dove mancano elementi decorativi, per aumentare la partecipazione religiosa dell'osservatore, stimolando ed arricchendo la vita spirituale della comunit\u00e0 cenobitica."}
{"id": "2497315", "revid": "339392", "url": "https://it.wikipedia.org/wiki?curid=2497315", "title": "Calvario di San Domenico", "text": ""}
{"id": "2497322", "revid": "119928305", "url": "https://it.wikipedia.org/wiki?curid=2497322", "title": "Vergine col Bambino tra i santi Domenico e Tommaso d'Aquino", "text": "La Vergine col Bambino tra i santi Domenico e Tommaso d'Aquino \u00e8 un affresco staccato di Beato Angelico, gi\u00e0 nel convento di San Domenico a Fiesole, ed oggi conservato nel Museo dell'Ermitage di San Pietroburgo. Risale al 1435 circa e misura 196x184 cm.\nStoria.\nL'affresco decorava il dormitorio del convento e venne staccato e venduto all'epoca delle soppressioni napoleoniche, quando gran parte dei tesori artistici vennero dispersi. Esisteva anche un affresco simile dipinto dall'Angelico sul portale di San Domenico a Cortona, databile al 1438 circa e raffigurante la \"Vergine col Bambino tra i santi Domenico e Pietro Martire\". L'affresco vennero asportato durante le spoliazioni napoleoniche e spedito in Francia, e venduto dai napoleonici ai russi. \nDescrizione e stile.\nL'opera \u00e8 una sacra conversazione tra la Madonna in trono col bambino e i due pi\u00f9 importanti santi domenicani: san Domenico di Guzman (col giglio) e san Tommaso d'Aquino (col libro e la stella dorata).\nQuesto affresco, assieme a quello della \"Crocefissione con i dolenti e san Domenico\", oggi al Louvre, \u00e8 importante perch\u00e9 mostra i primi sviluppi dello stile dell'Angelico verso forme pi\u00f9 sobrie e mistiche, sia nel linguaggio pittorico che nell'iconografia, dove mancano elementi decorativi, per aumentare la partecipazione religiosa dell'osservatore. Questo stile, che sar\u00e0 quello degli affreschi del convento di San Marco a Firenze, stimolavano e arricchivano la vita spirituale della comunit\u00e0 cenobitica. La rappresentazione minima di eventi \u00e8 dettagli era volta ad un completamento ideale nella mente dell'osservatore.\nImportante \u00e8 il ruolo unificatore della luce, che si posa chiara sui personaggi e sui panneggi creando un senso di illuminazione divina."}
{"id": "2497326", "revid": "287204", "url": "https://it.wikipedia.org/wiki?curid=2497326", "title": "Baoding", "text": "Baoding \u00e8 una citt\u00e0 della Cina situata a circa 140 chilometri a sud di Pechino. \u00c8 quasi a met\u00e0 strada tra Pechino e Shijiazhuang, la capitale della provincia di Hebei. Baoding \u00e8 situata in pianura, circondata da campagne. La citt\u00e0 ha all'incirca una forma rettangolare."}
{"id": "2497328", "revid": "767487", "url": "https://it.wikipedia.org/wiki?curid=2497328", "title": "Il cameraman e l'assassino", "text": "Il cameraman e l'assassino (\"C'est arriv\u00e9 pr\u00e8s de chez vous\") \u00e8 un film del 1992 diretto da R\u00e9my Belvaux, Andr\u00e9 Bonzel e Beno\u00eet Poelvoorde.\nTrama.\nIl docufilm narra di una troupe televisiva impegnata nella realizzazione di un documentario su un personaggio dal mestiere singolare: il serial killer. L'assassino seriale viene seguito dalla troupe in tutti i momenti della sua \"giornata lavorativa\", ed egli stesso spiega, non senza un certo compiacimento, i segreti ed i trucchi del suo mestiere: i criteri per scegliere le vittime, le tecniche migliori per disfarsi dei cadaveri, le armi pi\u00f9 appropriate. Poco alla volta i membri della troupe da spettatori neutrali diventeranno complici attivi e collaborativi, fino al tragico epilogo.\nDistribuzione.\nFu presentato nella Settimana internazionale della critica del 45\u00ba Festival di Cannes. In Italia \u00e8 uscito in VHS per la \"PolyGram Video\" nel 1993."}
{"id": "2497330", "revid": "124808", "url": "https://it.wikipedia.org/wiki?curid=2497330", "title": "L'onore e il rispetto - Parte seconda", "text": ""}
{"id": "2497331", "revid": "599013", "url": "https://it.wikipedia.org/wiki?curid=2497331", "title": "Andrew Cohen (calciatore)", "text": "Caratteristiche tecniche.\nRicopre il ruolo di seconda punta.\nCarriera.\nClub.\nHa giocato dal 1999 al 2017 con l'Hibernians, squadra della massima serie del campionato maltese.\nDal gennaio 2017 milita nello .\nNazionale.\nHa esordito nella nazionale di calcio di Malta nell'agosto del 2004 nel corso di una amichevole con le Nazionale di calcio delle F\u00e6r \u00d8er, ed ha collezionato un totale di 68 presenze e due reti.\nStatistiche.\nPresenze e reti nei club.\n\"Statistiche aggiornate al 6 marzo 2021.\""}
{"id": "2497335", "revid": "125321801", "url": "https://it.wikipedia.org/wiki?curid=2497335", "title": "Se mi lasci non vale", "text": "Se mi lasci non vale \u00e8 un brano musicale composto da Luciano Rossi e Gianni Belfiore: originariamente interpretato nel 1976 dallo stesso Rossi, che lo incluse nel proprio album \"Aria pulita\", fu poco dopo portata al successo internazionale da Julio Iglesias, la cui versione \u00e8 quella rimasta pi\u00f9 nota al grande pubblico dopo la sua presentazione al Festival di Sanremo 1976.\nIglesias ne cur\u00f2 anche una versione in spagnolo con il titolo \"Si me dejas no vale\".\nTesto e musica.\nLa canzone parla di una donna che \u2013 probabilmente a causa di un tradimento (si parla di orgoglio ferito e di un uomo che tradisce) \u2013 decide di dare il \u201cbenservito\u201d al proprio uomo. Emblema di questo \u201cbenservito\u201d \u00e8 la valigia riempita come se stesse partendo per un lungo viaggio, che la donna lascia sul letto e che viene citata all'inizio del brano (tanto che capita talvolta che la canzone venga erroneamente chiamata da qualche radioascoltatore \u201cLa valigia\u201d).\nL'uomo giudica un po' eccessiva tale decisione e implora la donna di ripensarci.\nLa melodia \u00e8 molto ritmata ed allegra, fedelissima alla Discomusic in voga all'epoca, quasi a voler dare un tono ironico alla storia descritta nel testo: ricordiamo che l'ironia caratterizza anche altre canzoni di Luciano Rossi dal contenuto molto simile, come \"Ammazzate oh\".\nLa versione originale di Luciano Rossi.\nIl brano apparve per la prima volta come terza traccia del lato B dell'album di Luciano Rossi \"Aria pulita\", pubblicato su etichetta Ariston Records/Dischi Ricordi.\nQuesta versione rimase inizialmente quasi sconosciuta al grande pubblico.\nAltre versioni.\nIl brano \u00e8 stato inoltre inciso dai seguenti artisti:"}
{"id": "2497337", "revid": "320578", "url": "https://it.wikipedia.org/wiki?curid=2497337", "title": "Torre Fiume", "text": ""}
{"id": "2497338", "revid": "212348", "url": "https://it.wikipedia.org/wiki?curid=2497338", "title": "Abiura di me", "text": "Abiura di me \u00e8 un singolo del rapper italiano Caparezza, pubblicato nel 2008 come terzo estratto dal quarto album in studio \"Le dimensioni del mio caos\".\nDescrizione.\nOttava traccia dell'album, \"Abiura di me\" contiene numerosi riferimenti a vari videogiochi. Tra questi vengono nominati \"Puzzle Bobble\", \"Crash Bandicoot\", \"Metal Gear Solid\", \"Super Mario Bros.\", \"Tetris,\" \"Pac-Man\", \"Lemmings\", \"Wonder Boy\", \"Q*bert\", \"Double Dragon\", \"Frogger\", \"Guitar Hero\", \"Resident Evil\", \"Sonic\", \"Ghosts 'n Goblins\", \"Prince of Persia\", \"Track &amp; Field\", \"Arkanoid\" e \"Silent Hill\".\nVideo musicale.\nIl videoclip, diretto da Bonsaininja, \u00e8 basato sul film \"Tron\" (1982) della Disney e quindi sull'omonimo videogame. Infatti i vestiti luminosi e le Light Cycle usati da Caparezza sono gli stessi del protagonista del film."}
{"id": "2497339", "revid": "184755", "url": "https://it.wikipedia.org/wiki?curid=2497339", "title": "Scrocchiazeppi (Futurama)", "text": ""}
{"id": "2497342", "revid": "1305772", "url": "https://it.wikipedia.org/wiki?curid=2497342", "title": "Messner", "text": ""}
{"id": "2497344", "revid": "1480390", "url": "https://it.wikipedia.org/wiki?curid=2497344", "title": "Villa di Domiziano (Sabaudia)", "text": "La Villa di Domiziano al Circeo era una villa appartenuta a Domiziano situata nella zona del Circeo.\nPrima degli studi effettuati da Giuseppe Lugli ed Italo Gismondi a met\u00e0 degli anni Venti del Novecento si supponeva che nell'area prossima al Lago di Paola (zona del Circeo) ci fosse una semplice continuazione dell'antica Circeii. Liberi scavi erano stati effettuati nel posto all'inizio del Settecento e gli stessi avevano indotto una missione dello Stato Pontificio nel 1798.\nL'ampia struttura, scavata con maggiore attenzione nel 1934, \u00e8 riconducibile a Domiziano per via di alcuni versi di Marziale e di timbri di epoca domizianea riscontrati nei laterizi. \u00c8 tuttavia probabile che la villa fosse stata solamente ristrutturata in tale periodo, in quanto esistono indizi dell'epoca di Augusto.\nLa villa, attualmente all'interno del parco nazionale del Circeo, si compone di numerosi ambienti alcuni dei quali erano destinati al relax nella zona giardino. Interessanti sono anche alcuni impianti idraulici.\nPrima degli scavi pontifici, molto materiale era finito sul mercato antiquario del tempo. Successivamente marmi e statue sono stati divisi in molti musei. Fra le numerose statue che vi sono state rinvenute vanno citate un \"Apollo Kassel\" (ora in un museo di Kassel) e un satiro (ora ai Musei Vaticani)."}
{"id": "2497351", "revid": "45927", "url": "https://it.wikipedia.org/wiki?curid=2497351", "title": "Via romana agli D\u00e8i", "text": ""}
{"id": "2497356", "revid": "339392", "url": "https://it.wikipedia.org/wiki?curid=2497356", "title": "S.S.", "text": ""}
{"id": "2497358", "revid": "290948", "url": "https://it.wikipedia.org/wiki?curid=2497358", "title": "Unit\u00e0 ripetitiva", "text": ""}
{"id": "2497370", "revid": "599013", "url": "https://it.wikipedia.org/wiki?curid=2497370", "title": "Filipe Machado", "text": "Carriera.\nClub.\nFilipe Machado comincia a giocare a futsal nel Lind\u00f3ia T\u00e9nis Clube; dopo un breve passaggio nelle giovanili del Gremio, torna a giocare a futsal, nel Sarandi T\u00e9nis Clube. Notato durante un torneo di futsal, Filipe Machado compie tutta la trafila nella giovanili dell'Internacional Porto Alegre. Finisce quindi in prestito: la prima met\u00e0 del campionato 2004 la disputa con il Cachoeira; poi riesce a disputare per la prima volta il Brasileir\u00e3o con la maglietta della Fluminense. Ritorna pi\u00f9 volte all'Internacional, fino al prestito, nel 2005, al Bento Gon\u00e7alves.\nLascia la squadra nel 2006, nel tentativo di sbarcare in Europa; Filipe Machado \u00e8 in prova nel luglio 2006 al Chievo allenato da Bepi Pillon; ma poi si unisce alla squadra spagnola del Pontevedra CF, in Segunda Division.\nNell'estate 2007, ha firmato per l'Uniao Leiria, ma a causa di problemi con l'allenatore, si \u00e8 trasferito al CSKA Sofia. Diventa subito un idolo della tifoseria, segnando il goal del momentaneo vantaggio nel derby tra CSKA Sofia e Levski Sofia nell'autunno 2007. Nella stagione 2008/2009, Filipe Machado si aggiudica sia la Supercoppa di Bulgaria che il titolo nazionale, indossando la maglietta del CSKA. Con la squadra di Sofia ha disputato anche i preliminari di Champions League, nell'estate 2008, e ha successivamente disputato la Coppa UEFA.\nSvincolato, e in seguito a un periodo di prova, Filipe Machado firma un contratto con la nell'agosto 2009. L'11 gennaio rescinde il proprio contratto e firma con l'Albacete Balompi\u00e9, ma il trasferimento viene annullato e Machado viene ingaggiato dall'Inter Baku.\nDecede in seguito a un incidente aereo sul quale viaggiava insieme a tutta la squadra della Chapecoense che si apprestava a giocare la finale della\u00a0Copa Sudamericana, contro l'Atl\u00e9tico Nacional."}
{"id": "2497371", "revid": "83531", "url": "https://it.wikipedia.org/wiki?curid=2497371", "title": "Y (disambigua)", "text": ""}
{"id": "2497374", "revid": "26685044", "url": "https://it.wikipedia.org/wiki?curid=2497374", "title": "Leslie Burke", "text": ""}
{"id": "2497375", "revid": "1305772", "url": "https://it.wikipedia.org/wiki?curid=2497375", "title": "Z (disambigua)", "text": ""}
{"id": "2497377", "revid": "352448", "url": "https://it.wikipedia.org/wiki?curid=2497377", "title": "Santuario montano", "text": ""}
{"id": "2497383", "revid": "290948", "url": "https://it.wikipedia.org/wiki?curid=2497383", "title": "Incombustibile", "text": ""}
{"id": "2497384", "revid": "2056032", "url": "https://it.wikipedia.org/wiki?curid=2497384", "title": "Episodi di MacGyver (terza stagione)", "text": "&lt;onlyinclude&gt;\n&lt;/onlyinclude&gt;\nEpisodi.\nL'amore perduto - Parte prima.\nNegli Stati Uniti arriva dalla Cina per una mostra, una scultura di inestimabile valore chiamata il Drago di Giada: obiettivo della Phoenix Foundation \u00e8 la sua protezione durante la permanenza sul territorio americano. Strani personaggi per\u00f2 sembrano intenzionati a rubarla.\nAllo stesso tempo MacGyver \u00e8 convinto di rivedere un suo vecchio amore, Lisa Kohler, creduta morta in territorio nemico durante una missione.\nL'amore perduto - Parte seconda.\nIl Generale Racoubian rapisce Lisa e Nicolai obbligando MacGyver a rubare il Drago di Giada. L'operazione non sar\u00e0 affatto semplice ed il furto dell'inestimabile oggetto, rischia di far crollare l'equilibrio diplomatico tra Stati Uniti d'America e Cina.\nDue vite per un uomo.\nJimmy Kendall, ex-killer della mafia posto sotto identit\u00e0 segreta dalla Phoenix Foundation nell'episodio intitolato \"Dieci anni dopo\", viene sfortunatamente fotografato da un giornalista sportivo.\nAlla mafia il dettaglio non sfugge e alcuni killer si mettono subito sulle sue tracce. \nLa nave fantasma.\nAlaska. Durante un'operazione di mappatura di un territorio MacGyver trova una nave abbandonata. Incuriosito dalla sua presenza decide di ispezionarla scoprendo a bordo la presenza di una misteriosa e selvaggia creatura che gli indigeni chiamano Bigfoot.\nDiamanti rosso sangue.\nDaniel 'Danny' Barrett, un investigatore privato amico di MacGyver, viene ucciso durante un'indagine su alcuni diamanti rubati da un diplomatico straniero di nome Amir Sumal.\nNikki Carpenter, la sorellastra del defunto, e MacGyver si ritroveranno ad indagare assieme per incastrare i responsabili.\nStarkoss il sensitivo.\nMacGyver e la sua nuova collega Nikki Carpenter si fingono una coppia sposata per ritrovare i resti di un aereo sperimentale segretissimo disperso nella Germania dell'est. Ma lo stanno cercando anche i russi, aiutati da un sensitivo di nome Starkoss.\nMacGyver inizialmente scettico sulle capacit\u00e0 paranormali di questo personaggio russo, dovr\u00e0 ricredersi.\nUn amico nei guai.\nJack Dalton contatta MacGyver per una richiesta d'aiuto: \u00e8 a Smiley, un piccolo paese dell'Arkansas ed \u00e8 in arresto, trattenuto nel carcere di Bayonne, una struttura \"correttiva\".\nDa buon amico MacGyver accorre, scoprendo che il paese di Smiley \u00e8 nelle mani di Bodine, uno sceriffo senza scrupoli e che l'obiettivo di Jack \u00e8 scovare 5 milioni di dollari, frutto di una rapina, nascosti in una vicina miniera di zinco.\nIl fabbrica vedove.\nMacGyver e la sua amica di vecchia data Michelle \u201cMike\u201d Forester sono alle prese con la scalata del monte detto \"Il Fabbrica Vedove\" quando un incidente la fa precipitare nel vuoto. MacGyver piomba in uno stato depressivo ritenendosi colpevole della morte di Mike e rifugiandosi in una baita isolata.\nLa sua collega Nikki Carpenter decide cos\u00ec di raggiungerlo ma non sar\u00e0 l'unica poich\u00e9 Murdoc, creduto morto, riappare. \nSettimana infernale.\nMacGyver \u00e8 chiamato dal suo vecchio professore, il Prof. Ryman, a presiedere nella giuria di una gara di fisica dal nome \"La gara delle barricate\". Ma il figlio del professore, David, abbattuto dal difficile rapporto col padre e dalla sconfitta nella gara, si barrica nel laboratorio, costruendo un ordigno che pare impossibile disinnescare.\nLa rapina sventata.\nMacGyver \u00e8 alle prese con un brutto raffreddore e l'unica cosa che vorrebbe \u00e8 riposare ma una rapina ad un supermercato lo trattiene in giro.\nNella stessa giornata Nikki Carpenter, appena assunta ufficialmente alla Phoenix Foundation, diventa testimone scomodo di un attentato perpetrato da un gruppo che ora \u00e8 sulle sue tracce.\nLa morte caduta del cielo.\nUn satellite militare lanciato nello spazio con un organismo inoffensivo per un esperimento, si \u00e8 tramutato in qualcosa di estremamente mortale.\nIl satellite che lo trasportava si \u00e8 schiantato a terra, in una zona boscosa. MacGyver riceve il compito di recuperarne il contenuto, che al contrario, sembra provocare una rapida morte a qualunque essere vivente nelle vicinanze.\nSi scoprir\u00e0 che l'organismo inoffensivo, inserito nel satellite senza autorizzazione dalla Dott.ssa Sandra Millhouse, accelera straordinariamente il ciclo di vita di esseri umani e animali, causandone la morte. \nLa seconda giovinezza.\nIl Pentagono ha incaricato la Phoenix Foundation di studiare un progetto per lo smantellamento e l'eliminazione totale delle armi nucleari. Un progetto ambizioso che porrebbe le basi per una pace mondiale duratura. \nPurtroppo, durante una di queste attivit\u00e0, qualcosa va storto ed una esplosione uccide o ferisce alcuni addetti della Phoenix. Peter Thornton incolpa se stesso per l'accaduto fino a decidere di ritirarsi in anticipo ma, non \u00e8 tutto come sembra.\nGioco duro.\nA causa di un ricovero ospedaliero, l'allenatore dei Raiders, Turk Donner, nomina MacGyver come suo secondo per portare la squadra al termine del campionato. Nei Raiders il giocatore di punta \u00e8 Derek Kirby, un promettente giocatore ma con un gioco violento e irrispettoso che subisce l'influenza del padre e di un procuratore sportivo col solo scopo di farlo arrivare ad una squadra superiore. MacGyver dovr\u00e0 cercare, attraverso il dialogo, di trasmettere il vero spirito sportivo. \nUno strano terzetto.\nMacGyver, anche se di ritorno da una operazione estera, accetta malvolentieri di accompagnare Jack Dalton su un volo per portare in Francia Elena Iturbe, una ricca donna, e i suoi gioielli recentemente acquisiti ad un'asta.\nTuttavia, non appena atterrano in Francia, vengono arrestati per furto e, nonostante le loro suppliche, accusati di complicit\u00e0. \nLa mediatrice.\nL'azienda Knapp Development propone la costruzione di un nuovo porto turistico e la Phoenix Foundation, riceve l'incarico di studiare le conseguenze sull'impatto ambientale. MacGyver, responsabile dello studio, pone alcuni dubbi e frena lo sviluppo del cantiere. A quel punto il capo della Knapp studia strade alternative ingaggiando una mediatrice allo scopo di convincere, impaurire o eliminare MacGyver.\nArriva Terremoto.\nPer incastrare una ditta che scarica abusivamente rifiuti tossici, MacGyver e Peter hanno bisogno della testimonianza di Terremoto, un montanaro che ha assistito al reato.\nLa maschera del lupo.\nMacGyver accetta di aiutare Jack Dalton ed un suo amico, un Inuit di nome Due Aquile, a ritrovare una maschera sacra tribale chiamata \"La maschera del lupo\".\nIl problema principale per\u00f2 \u00e8 che non sono gli unici poich\u00e9 due criminali, Perry e Grant, sono sulle stesse tracce.\nMacGyver e Jack vogliono aiutare un vecchio capo indiano a ritrovare la sacra maschera del lupo.\nUna culla per caso.\nUn neonato viene lasciato nella aviorimessa di Jack. Tra un cambio di pannolini e l'altro devono scoprire dov'\u00e8 la madre e chi \u00e8 a volerla morta.\nUn vecchio amore.\nMacGyver, ancora una volta salvo per miracolo durante una operazione sotto copertura, decide di raggiungere una sua amica, ex fidanzata, ora guardia forestale di una riserva per concedersi un po\u2019 di tregua. Entrambi per\u00f2 saranno costretti, in fuga nella foresta, a vedersela contro dei bracconieri senza scrupoli.\nUn ragazzo per amico.\nUn ricco imprenditore marittimo cinese \u00e8 vittima di un complotto che lo vuole morto. Unico erede, un ragazzo che vive in un monastero, la cui vita \u00e8 in pericolo. Il ragazzo, Luke Chen, potr\u00e0 contare solo sull'aiuto di MacGyver e Peter Thornton."}
{"id": "2497385", "revid": "290948", "url": "https://it.wikipedia.org/wiki?curid=2497385", "title": "Amorfo", "text": ""}
{"id": "2497386", "revid": "1695798", "url": "https://it.wikipedia.org/wiki?curid=2497386", "title": "1969 Miles Festiva De Juan Pins", "text": "1969 Miles Festiva De Juan Pins \u00e8 un album live di Miles Davis registrato all'Antibes Jazz Festival in Francia il 25 luglio 1969 e pubblicato solo in Giappone dalla Sony CBS nel 1993."}
{"id": "2497388", "revid": "110157", "url": "https://it.wikipedia.org/wiki?curid=2497388", "title": "Garibaldi (Uruguay)", "text": " \nGaribaldi \u00e8 una citt\u00e0 dell'Uruguay, situata a sudovest del dipartimento di Salto. Si trova a 72 metri sul livello del mare. Ha una popolazione di circa 1.110 abitanti."}
{"id": "2497391", "revid": "1305772", "url": "https://it.wikipedia.org/wiki?curid=2497391", "title": "Zominthos", "text": "Zominthos (greco \u0396\u03ce\u03bc\u03b9\u03bd\u03b8\u03bf\u03c2), o detto altrimenti \"\u0396\u03cc\u03bc\u03b9\u03bd\u03b8\u03bf\u03c2\" o \"\u0396\u03cc\u03bc\u03b9\u03b8\u03bf\u03c2\", \u00e8 un piccolo altopiano tra le colline settentrionali del Monte Ida (Psiloritis), nell'isola di Creta. Zominthos si trova approssimativamente a circa 7.5 chilometri a ovest del villaggio di Anogia, sul sentiero che va da Cnosso a Idaion Andron, la grande caverna del santuario vicino alla vetta del Monte Ida. Zominthos \u00e8 ben conosciuta per il grande edificio minoico ivi scoperto; segni di insediamento permanente risalgono al 1800 a.C. ca.\nArcheologia.\nNel 1982, l'archeologo greco Yannis Sakellarakis scopre, a un'altitudine poco inferiore ai 1200 m, un grande edificio minoico a due piani. La sua insolita dimensione e l'accurata costruzione, che incorpora alcune caratteristiche pertinenti soltanto all'architettura palaziale, ha attratto l'interesse degli archeologi. Il significato della scoperta viene enfatizzato anche ulteriormente dal fatto che esso giace considerevolmente al di sopra del limite altimetrico degli insediamenti sia minoici che cretesi moderni. Gli scavi hanno portato alla luce soltanto una piccola parte dell'edificio e sono ancora in corso. Tuttavia, essi hanno messo in chiaro che la struttura \u00e8 stata costruita in modo robusto ed \u00e8 insolitamente ben conservata, con alcuni resti murari alti fino a 3 metri. L'edificio possiede una rigida orientazione nord-sud e si estende per almeno 1350 m\u00b2, con 40 stanze. soltanto al pianterreno, alcune delle quali affrescate. Unica nella Creta minoica \u00e8 la scoperta di una grande officina per la fabbricazione della ceramica . Ugualmente importanti sono i reperti portati alla luce costituiti da cristallo di rocca trattato.\nL'edificio appartiene al periodo neopalaziale ed \u00e8 stato abbandonato dopo un grande terremoto intorno al 1600 a.C. La ricerca archeologica \u00e8 stata condotta sotto la direzione del Prof. Yannis Sakellarakis con la breve collaborazione (2005-2007) dell'Universit\u00e0 di Heidelberg (Prof Diamantis Panagiotopoulos). Dopo la morte di Yannis Sakellarakis nel 2010 lo scavo continua sotto la direzione del Dr. Efi Sapouna - Sakellaraki."}
{"id": "2497393", "revid": "15756", "url": "https://it.wikipedia.org/wiki?curid=2497393", "title": "Episodi di MacGyver (quarta stagione)", "text": "&lt;onlyinclude&gt;\n&lt;/onlyinclude&gt;\nEpisodi.\nL'eredit\u00e0 di Penny.\nMacGyver accompagna l'amica Penny Parker in una vecchia villa ereditata da una sua zia di nome Elizabeth \"Betty\" Parker, scomparsa misteriosamente 30 anni prima.\nIntenti ad esplorare la spettrale casa, ritroveranno un vecchio teschio nel cortile anteriore. Con l'aiuto di esso e di un diario, riusciranno a mettere assieme i pezzi per scoprire quale sia stato il destino di Betty.\nGiocando con il passato.\nMacGyver torna nella sua citt\u00e0 natale, Mission City in Minnesota, per aprire una capsula del tempo che lui e i suoi vecchi amici hanno sepolto 25 anni prima. Questo viaggio far\u00e0 riaffiorare dolorosi ricordi di un terribile incidente che cost\u00f2 la vita ad uno dei suoi amici. Nel frattempo, scoprir\u00e0 un problema di droga proprio con i figli dei suoi due amici.\nLa terra degli Amish.\nMacGyver, in viaggio attraverso le campagne della Pennsylvania, perde il controllo dell'auto finendo fuori strada e ferendosi seriamente.\nPer fortuna una famiglia appartenente alla comunit\u00e0 Amish soccorre MacGyver che, inconsapevolmente, si ritrover\u00e0 a difenderli contro una societ\u00e0 edile pronta a tutto per espropriare le loro terre.\nUn volo pericoloso.\nPeter Thornton e suor Clara, una sorella missionaria, vengono rapiti da un gruppo di ribelli comandati da un rivoluzionario di nome Rafael. MacGyver, con l'aiuto di Jack Dalton, voler\u00e0 quindi a Barraca, un paese dell'America Centrale, nel tentativo di liberarli.\nRotta di collisione.\nUn vecchio amico di college di nome Jeff Stone chiede aiuto a MacGyver nella realizzazione di un motore ecologico da rally fatto totalmente in plastica da utilizzare su un'auto sponsorizzata dalla Phoenix Foundation per partecipare al torneo GT Cup.\nMa i guai sono all'orizzonte perch\u00e9 allo stesso torneo partecipa una vecchia conoscenza di MacGyver, Hans Visser, un pilota sponsorizzato dal cinico e pericoloso Carl Strickland, pronto a tutto pur di vedere vincere la sua auto.\nCorso di sopravvivenza.\nMacGyver sta conducendo un programma che prevedere un corso di sopravvivenza in ambiente montano, valido per restare nei reparti operativi della Phoenix Foundation. Ultimo ad essere esaminato \u00e8 l'amico e capo Peter Thornton. Si ritroveranno, loro malgrado, a dover fronteggiare non solo le difficolt\u00e0 del corso ma anche un gruppo di trafficanti di droga che non hanno esitato di abbattere un aereo spia della DEA.\nSogni mortali.\nMacGyver dovr\u00e0 vedersela con un evaso psicopatico. Scoprir\u00e0 che a tirare le fila c'\u00e8 un altro criminale che ha convinto l'evaso a ricreare una procedura mistica vichinga e cos\u00ec uccidere la ispettore della omicidi che l'aveva imprigionato.\nMamma Dalton.\nDi ritorno da una missione di tre settimane al Circolo Polare Artico a studiare la migrazione delle balene, MacGyver fa ritorno a casa trovandola praticamente occupata da Jack Dalton.\nQuesti, tramite una lettera anonima, scoprir\u00e0 molti dettagli ancora sconosciuti sui suoi genitori e sul presente criminoso di sua madre, intenta a sfuggire alla legge, ad un criminale di nome Arthur Bandel e ad un determinato cacciatore di taglie di nome Jesse Colton.\nJack e MacGyver cominceranno a cercarla seguendo alcuni indizi e non saranno gli unici.\nTerrore dietro le quinte.\nPenny Parker riesce ad avere la parte da protagonista in un musical diretto da uno strano personaggio, un regista francese di nome Jacques Leroux, dal titolo \"Cleo Rocks\".\nMacGyver accorre ad assistere alle prove dello spettacolo anche se, il verificarsi di strani accadimenti, spingono i due ad avere molti dubbi sullo spettacolo e sui suoi organizzatori.\nLa farfalla di Papillon.\nMacGyver, su segnalazione della Phoenix Foundation, comincia a pedinare David Edwards, ingegnere elettronico, sospettato di fare da talpa e di fornire all'esterno informazioni riservate su di un progetto del Ministero della Difesa. Edwards per\u00f2 resta misteriosamente ucciso e l'omicidio fa partire le indagini che inesorabilmente portano a scoprire retroscena inimmaginabili per Peter e MacGyver.\nL'assalto al ranch.\nMary Ruth, una tecnica di laboratorio della Phoenix Foundation, vince la causa per l'affidamento di suo figlio Tommy, avuto dall'ex marito Richard Giordano.\nQuesta decisione non viene presa affatto bene dal padre che a sua volta, decide di affidarsi all'aiuto di alcuni suoi parenti, una famiglia mafiosa italoamericana, per organizzare il rapimento del piccolo Tommy.\nA MacGyver non rester\u00e0 che aiutare Mary per recuperare il bimbo sano a salvo.\nIl Challengers club.\nIl Challengers Club, centro giovanile per la riabilitazione degli adolescenti problematici gestito da Booker Wilson e da sua moglie Cynthia, entra nel mirino di Larson, razzista convinto, e dei suoi due scagnozzi.\nE mentre nello stesso periodo la politica locale discute per il rinnovo dei finanziamenti al club, Larson lavora per ostacolarli alimentando un clima di odio e violenza.\nSensi di colpa.\nMacGyver aiuta una giovanissima prostituta a liberarsi del protettore e riavvicinarsi al padre.\nMissione Oro.\nNel 1944, sul finire della Seconda Guerra Mondiale, un aereo militare con equipaggio misto russo-americano e con a bordo oltre 100 milioni di dollari in lingotti d'oro, precipita durante una tempesta di neve al Circolo Polare Artico.\nMacGyver viene cos\u00ec incaricato dalla Fondazione Phoenix di guidare una spedizione mista sovietico-americana nel tentativo di recuperare il prezioso carico.\nL'assassino invisibile.\nPeter incarica MacGyver di presiedere un programma anti-stress denominato \"Ritorno alla natura\" riservato ad alcuni dipendenti della Fondazione Phoenix che si erano spesi particolarmente nel loro lavoro.\nCinque giorni immersi nella natura incontaminata della catena montuosa Cascade per recuperare l'equilibrio psicofisico anche se su quegli stessi monti, si aggirano degli evasi pronti a tutto per fuggire.\nDal profondo del cuore.\nIl Presidente della Repubblica di Kimbala, Abu Dakru, in visita negli USA per alcuni incontri diplomatici alla Casa Bianca e alla sede delle Nazioni Unite, come ultima tappa del suo viaggio americano terr\u00e0 un incontro per conferire onorificenze ufficiali a MacGyver e jack Dalton per servizi offerti in aiuto della sua popolazione.\nPurtroppo, alcuni cospiratori pronti a tutto, hanno organizzato un piano davvero ingegnoso per uccidere il Presidente, coinvolgendo Jack Dalton e Peter Thornton.\nMinaccia sulla citt\u00e0.\nMacGyver e Peter, di ritorno da una giornata dedicata allo sci restano senza carburante decidendo cos\u00ec di dividersi alla ricerca di un'area di servizio.\nSfortunatamente i due incappano in un gruppo di quattro terroristi appartenenti al Fronte della Colomba nera intenti a rubare una importante e potente apparecchiatura, capace di sparare impulsi elettromagnetici potentissimi.\nLo scopo \u00e8 imporre la scarcerazione del loro capo, il Generale Shakthi e in caso contrario non esiteranno ad utilizzare il cannone ad impulsi elettromagnetici contro la citt\u00e0.\nIl rinnegato.\nSteve, un marine che aveva salvato la vita a MacGyver restando gravemente ferito con danni cerebrali, viene congedato perch\u00e9 inabile. Decide allora di rubare dai laboratori Phoenix un campione di antrace, da vendere a dei terroristi. Toccher\u00e0 a MacGyver salvarlo e recuperare l'antrace.\nUna storia incompiuta.\nJack Dalton convince i suoi amici MacGyver e Peter Thornton a seguirlo nella ricerca di un filone d'oro. Mentre ricordano i vecchi tempi, un killer appena scarcerato cattura prima Peter, poi Jack.\nMacGyver cercher\u00e0 quindi di salvare i suoi amici e di catturare il criminale, che si riveler\u00e0 una vecchia conoscenza."}
{"id": "2497394", "revid": "2056032", "url": "https://it.wikipedia.org/wiki?curid=2497394", "title": "Episodi di MacGyver (quinta stagione)", "text": "Nella quinta stagione di \"MacGyver\", composta da 21 episodi, rimase inedito per molto tempo in Italia il doppio episodio \"La leggenda della Santa Rosa\", che per\u00f2 venne incluso nell'edizione DVD del maggio 2008 con un doppiaggio diverso dalla restante serie Tv.\nL'episodio Battaglia sottomarina fu il centesimo episodio della serie e fu celebrato con un gran gal\u00e0 il 3 marzo 1990 presso il Science World in Canada.\nEpisodi.\nLa leggenda della Santa Rosa - Parte prima.\nDopo aver salvato un giornalista americano da narcotrafficanti colombiani, fuggendo con un ultraleggero fatto in casa, MacGyver viene contattato in modo un po' \"irruente\" da una vecchia amica archeologa, che lo convince ad aiutarla nella ricerca di un antico tempio costruito da Ambrosius, alchimista del XII secolo. Questo tempio contiene molti artefatti, tra cui forse il Santo Graal e la Pietra Filosofale. MacGyver \u00e8 gi\u00e0 in possesso di uno dei tre artefatti che sveleranno l'ubicazione del tempio. Ma Van Deere, un miliardario senza scrupoli, \u00e8 anch'esso sulle loro tracce. La prima tappa della ricerca \u00e8 Londra; Mac trova il secondo artefatto, ma viene imprigionato in una trappola mortale mentre la sua amica viene rapita.\nLa leggenda della Santa Rosa - Parte seconda.\nContinua la ricerca del tempio di Ambrogius. MacGyver si libera dalla trappola, ritrova la sua amica e parte per la Francia alla volta del tempio.\nLa perla del corsaro.\nUna ragazza bulgara che \u00e8 sotto la protezione della Phoenix \u00e8 testimone casuale di un omicidio, e viene in possesso di una mappa per recuperare una collana preziosissima.\nTrattato di pace.\nMacGyver \u00e8 a Ginevra insieme a Peter Thornton per fare da mediatori ad un trattato di pace. Ma non tutti vogliono la pace e Mac dovr\u00e0 discolparsi da un'accusa di tentato omicidio e smascherare chi vuole incastrarlo.\nUna seconda occasione.\nMacGyver si trova a Bangkok con il suo amico Jesse Colton per conto della Fondazione Phoenix, il suo compito \u00e8 ottenere dei visti per dei bambini molto malati e portarli in America per curarli. Dovr\u00e0 vedersela con un ricettatore senza scrupoli.\nIl ritorno di Murdoc.\nMurdoc si rif\u00e0 vivo e riesce a catturare MacGyver, ma incredibilmente non lo uccide, anzi, gli chiede aiuto per liberare sua sorella, rapita dall'associazione criminale per cui lavorava. Riluttante, MacGyver accetta a patto che Murdoc gli consegni le prove che incastrino i componenti dell'associazione e che Murdoc stesso si costituisca.\nIl prezzo della verit\u00e0.\nMacGyver ospita Mei Chen, una giovane ragazza cinese. Non sa per\u00f2 che quest'ultima fa parte del gruppo studentesco che manifest\u00f2 in Piazza Tiananmen e che \u00e8 arrivata negli Stati Uniti per portare le prove del massacro. Ricercata da uomini del governo cinese, MacGyver cercher\u00e0 di proteggerla.\nCacciatori senza scrupoli.\nMacGyver insegue il pi\u00f9 giovane dei fratelli Colton in Africa e dopo aver assistito alla mutilazione di un rinoceronte, si unisce agli attivisti per catturare i bracconieri.\nLa superiorit\u00e0 assoluta.\nLa Phoenix Foundation si occupa anche di comprare alle aste capolavori artistici affinch\u00e9 non finiscano in collezioni private e che siano visibili a tutti. A questo scopo Peter Thornton, insieme a MacGyver, si reca ad un'asta per acquistare un capolavoro di Rubens. Appena acquistato il quadro per\u00f2, un uomo entra nella sala e reclamando il quadro come proprio, lo danneggia nel tentativo di sottrarlo. L'uomo in questione \u00e8 ebreo, internato in un campo di concentramento nazista durante la Seconda Guerra Mondiale, e afferma che il quadro apparteneva alla sua famiglia prima che fosse sottratto dai nazisti. Indagando, MacGyver scopre che la societ\u00e0 che vende i quadri \u00e8 in mano a discendenti di gerarchi nazisti che bramano di fondare il primo nucleo del nuovo stato ariano, che si situer\u00e0 sulla costa Ovest degli Stati Uniti grazie al piano soprannominato \"The Ten Percent Solution\"...\nDue vite spezzate.\nUna cantante rock, amica di MacGyver, dopo alcuni incidenti, crede che sua sorella sia invidiosa di lei e la voglia uccidere; chieder\u00e0 aiuto proprio a MacGyver.\nLa Madonna \u00e8 scomparsa.\nDa una chiesa scompare una statua della Madonna, mentre MacGyver aiuta la direttrice del Challengers Club nei preparativi per la raccolta fondi di Natale. Le due vicende si intrecceranno in un'unica trama.\nSogno o realt\u00e0.\nMacGyver si addormenta sul divano dopo un'intensa settimana di lavoro e un acceso litigio con Pete. Durante il sonno MacGyver si ritrova a vivere un'avventura nel Far West dove egli \u00e8 un padrone di un piccolo ranch, Jack Dalton un giocatore d'azzardo, Peter un proprietario terriero e Murdoc (tanto per cambiare) un crudele assassino.\nPer un futuro migliore.\nUn liceale nei guai lascia la scuola per lavorare in un cantiere. Ma il responsabile della sicurezza \u00e8 corrotto.\nDisboscamento selvaggio.\nMacGyver si fa assumere come tagliaboschi per smascherare un disonesto imprenditore nell'Oregon.\nIl tesoro di Manco.\nTrasferta in Per\u00f9 per MacGyver, alla ricerca di un tesoro perduto.\nVincente o piazzato.\nMacGyver organizza un'operazione di gioco d'azzardo per smascherare un killer.\nBattaglia sottomarina.\nDei trafficanti di droga vogliono impossessarsi di un congegno ancora in sperimentazione che permette ai sottomarini di non essere intercettati dai radar della Guardia Costiera, cos\u00ec da poter commerciare una grandissima quantit\u00e0 di stupefacenti. La Phoenix Foundation partecipa alla realizzazione del congegno e scoperto il piano dei trafficanti, MacGyver cercher\u00e0 di catturarli.\nLo stradivario perduto.\nMacGyver deve aiutare una sua amica a cui due ladri hanno rapito il padre e come riscatto vogliono un antico e prezioso violino appartenuto a Mozart.\nCuori d'acciaio.\nUna ragazza viene rapita dagli operai che suo padre aveva licenziato dalla fonderia in cui lavoravano.\nUn giudizio affrettato.\nMacGyver \u00e8 chiamato a fare il giurato ad un processo per giudicare una persona di colore accusata di omicidio. Intuendo che c'\u00e8 qualcosa sotto, si mette ad indagare, scoprendo un oscuro retroscena.\nLa nave del sole.\nHarry, il nonno di MacGyver, ha un malore, MacGyver per\u00f2 si trova dall'altra parte del paese e non trova alcun biglietto aereo per andarlo a trovare, inoltre deve accompagnare Peter Thornton a restituire ad un emissario egiziano un antico reperto archeologico che rappresenta \"la barca del sole\", che secondo la religione degli antichi egizi trasportava i morti nell'oltretomba. Un ladro per\u00f2 la ruba e nella colluttazione MacGyver cade dal terzo piano dell'edificio ed entra in coma. In ospedale il ladro tenta di ucciderlo inserendo una sostanza velenosa nella flebo. In coma MacGyver sogna di imbarcarsi in una nave insieme a suo nonno dove incontrer\u00e0 i suoi genitori morti da tempo. Sapendo che la vita di Peter \u00e8 in pericolo, dovr\u00e0 decidere se accettare la sua morte o lottare contro di essa."}
{"id": "2497395", "revid": "404137", "url": "https://it.wikipedia.org/wiki?curid=2497395", "title": "Teodulo Monaco", "text": ""}
{"id": "2497400", "revid": "110157", "url": "https://it.wikipedia.org/wiki?curid=2497400", "title": "Biassini", "text": "Biassini \u00e8 una citt\u00e0 dell'Uruguay, situata a nord del dipartimento di Salto. Si trova a 93 metri sul livello del mare. Ha una popolazione di circa 1.000 abitanti."}
{"id": "2497404", "revid": "1305772", "url": "https://it.wikipedia.org/wiki?curid=2497404", "title": "Antara", "text": ""}
{"id": "2497408", "revid": "110157", "url": "https://it.wikipedia.org/wiki?curid=2497408", "title": "Varese (Uruguay)", "text": "Varese \u00e8 una citt\u00e0 dell'Uruguay, situata a centro del dipartimento di Salto. Si trova a 104 metri sul livello del mare. Ha una popolazione di circa 1.000 abitanti."}
{"id": "2497411", "revid": "1305772", "url": "https://it.wikipedia.org/wiki?curid=2497411", "title": "Kastri (Citera)", "text": "Kastri \u00e8 un villaggio lontano dalla costa, nella prefettura del Pireo sull'isola di Citera attualmente facente parte della Grecia. Kastri \u00e8 stato abitato dall'uomo fin dall'et\u00e0 del bronzo, ed era un importante insediamento dell'Antico Elladico/Minoico di Creta. Si \u00e8 pensato che fosse stato un antico insediamento della Creta minoica. Kastri nell'isola di Citera \u00e8 considerevolmente, ma direttamente a nord dell'antico sito di Cidonia, che fu la maggiore citt\u00e0 cretese nord-occidentale. "}
{"id": "2497413", "revid": "287204", "url": "https://it.wikipedia.org/wiki?curid=2497413", "title": "Gr\u00e4fsn\u00e4s", "text": "Gr\u00e4fsn\u00e4s si trova nel comune di Alings\u00e5s nella contea di V\u00e4stra G\u00f6taland."}
{"id": "2497414", "revid": "110157", "url": "https://it.wikipedia.org/wiki?curid=2497414", "title": "Rafael Perazza", "text": "Rafael Perazza \u00e8 una localit\u00e0 dell'Uruguay, situata a sud del dipartimento di San Jos\u00e9. Si trova a 42 metri sul livello del mare. Ha una popolazione di circa 1.235 abitanti."}
{"id": "2497415", "revid": "92723", "url": "https://it.wikipedia.org/wiki?curid=2497415", "title": "Kastri", "text": "Kastri (forme arcaiche: Kastrio e Kastrion) pu\u00f2 riferirsi a diversi toponimi della Grecia:"}
{"id": "2497420", "revid": "352448", "url": "https://it.wikipedia.org/wiki?curid=2497420", "title": "Taurokathapsia", "text": ""}
{"id": "2497421", "revid": "474175", "url": "https://it.wikipedia.org/wiki?curid=2497421", "title": "Rosario (Uruguay)", "text": "Rosario \u00e8 una citt\u00e0 dell'Uruguay, situata ad est del dipartimento di Colonia.\nGeografia.\nSi trova a 18 metri sul livello del mare. Ha una popolazione di circa 9.403 abitanti.\nInfrastrutture e trasporti.\nRosario \u00e8 situata lungo la strada 2 presso l'intersezione con la strada 1 Montevideo-Colonia del Sacramento."}
{"id": "2497422", "revid": "1543377", "url": "https://it.wikipedia.org/wiki?curid=2497422", "title": "Auchinhove", "text": "Auchinhove era un accampamento romano nella Scozia settentrionale costruito durante le campagne in Britannia di Agricola al tempo dell'imperatore Domiziano.\nStoria.\nL'accampamento di Auchinhove fu fatto da Giulio Agricola nell'84, quando sconfisse i Caledoni ed assoggett\u00f2 temporaneamente tutta la Caledonia (com'era chiamata la Scozia dai Romani). Si trovava ad una giornata di marcia a nord di Ythan Wells, altro accampamento di Agricola con simili caratteristiche, sulla direttrice verso l'area del Moray Firth dove Agricola costru\u00ec due fortificazioni (il Forte di Cawdor ed il Fortino di Balnageith). Infatti le legioni romane di Giulio Agricola hanno creato una serie di forti, nella loro conquista della Caledonia a nord del Vallo Antonino, nelle localit\u00e0 di Ardoch, Strageath, Inchtuthil, Battledykes, Stracathro, Raedykes, Glenmailen, Bellie, Balnageith fino a Cawdor vicino all'attuale Inverness. Probabilmente l'accampamento, pochi anni dopo la sua costruzione, fu abbandonato subitamente a causa del ritiro di Agricola dalla Britannia romana. Quasi tutti questi Forti romani sono stati identificati principalmente grazie a rilevamenti aerofotogrammetrici fatti negli ultimi decenni.\nCaratteristiche.\nAuchinhove era un accampamento di circa 14 ettari. L'accampamento era di forma rettangolare irregolare ed aveva fossati protettivi profondi circa un metro. Quando fu riscoperto nel 1949, per le sue dimensioni e caratteristiche di fossati e porte fu classificato come un accampamento di \"tipo Stracathro\". Auchinhove si trova ad una miglia romana dal grande accampamento Muiryfold, fatto dall'imperatore Settimio Severo intorno al 210. Probabilmente dopo oltre un secolo di abbandono Auchinhove era ridotto in pessime condizioni, per cui non venne riusato ed ampliato dalle legioni romane quando tornarono a conquistare la stessa zona della Caledonia settentrionale."}
{"id": "2497424", "revid": "339392", "url": "https://it.wikipedia.org/wiki?curid=2497424", "title": "Copa Nordeste", "text": ""}
{"id": "2497425", "revid": "26630", "url": "https://it.wikipedia.org/wiki?curid=2497425", "title": "Taurocatapsia", "text": "La taurocatapsia (dal greco - \"taurokath\u00e1psia\") \u00e8 uno stile di arte figurativa della media et\u00e0 del bronzo, particolarmente riferita alla Creta minoica, ma anche trovata nell'Anatolia ittita, nel Levante, nella Battria e nella Valle dell'Indo. Spesso interpretata come la rappresentazione di un rituale officiato in concomitanza con la venerazione del toro. Questo rituale consiste in un salto acrobatico sopra un toro; quando il saltatore lo afferra per le corna, il toro allora dar\u00e0 violentemente un colpo verso l'alto con la sua testa, fornendo al saltatore il momento e la spinta necessari per eseguire salti mortali e altre abilit\u00e0 acrobatiche.\nIconografia.\nYounger (1995) classifica le rappresentazioni come segue:\nLe rappresentazioni del III tipo sono spesso trovate nei reperti del Tardo Minoico IIIB (dal XIV al XIII secolo a.C.). Gli affreschi a Tell el Dab'a risalenti al XVIII dinastia (dal XVI al XIV secolo a.C.) mostrano disegni similari, oltre ai motivi squisitamente egiziani, per la cui ragione essi di solito sono stati ascritti agli artigiani egiziani che impararono (imitando) quell'arte, piuttosto che direttamente a quelli minoici.\nAltri esempi di scene con il salto sul toro sono state trovate in Siria, come nell'impronta di un sigillo cilindrico trovato al livello VII a Alalakh (periodo Antico Babilonese, XIX o XVIII secolo a.C.) che mostra due acrobati che si esibiscono stando in verticale sulle mani sulla schiena del toro, con una segno di ankh posto fra loro; in un altro sigillo appartenente a un dipendente di Shamshi-Adad I (1800 a.C. ca.), oltre ad altri esempi siriani. Inoltre, nel 1997, venne scoperto un vaso nel sito turco di H\u00fcseyindede, nella provincia di \u00c7orum, risalente all'Antico Regno ittita (XVIII-XV secolo a.C.).\nCreta minoica.\nA Creta, nell'et\u00e0 del bronzo, si pensava fosse stato un rituale chiave nella religione della civilt\u00e0 minoica. Come nel caso di altre civilt\u00e0 del Mediterraneo, il toro era oggetto di culto e venerazione. La rappresentazione del toro nel palazzo di Cnosso \u00e8 un simbolo diffuso nell'arte e nella decorazione di questo sito archeologico.\nLa supposizione, largamente dibattuta dagli studiosi, \u00e8 che l'iconografia rappresenti uno sport rituale e/o un'esibizione in cui gli atleti letteralmente volteggiavano sopra i tori, come parte di un rito cerimoniale.\nTaurocatapsia contemporanea.\nLa taurocatapsia viene ancora praticata nella Francia Sud-occidentale (regione della vigna), dove \u00e8 tradizionalmente conosciuta come Course Landaise (sebbene vengano usate giovani mucche al posto dei tori). La citt\u00e0 di Mont-de-Marsan in Guascogna \u00e8 rinomata per i suoi splendidi \"sauteurs\" (\"saltatori\") ed \"\u00e9carteurs\" (\"schivatori\") vestiti con panciotti di broccato. Essi gareggiano in squadre, tentando di usare con abilit\u00e0 il loro ampio repertorio di sotterfugi e salti acrobatici, onde evitare le cariche della mucca.\nLa mucca \u00e8 tipicamente condotta con una lunga corda attaccata alle sue corna, in modo che essa corra direttamente verso gli \"esibizionisti\" e possa essere tenuta sotto controllo onde evitare loro di essere calpestati o colpiti nel caso fallissero in qualche espediente. Sebbene ci sia poco da rischiare da parte della mucca, in questa forma di contesto, resta comunque un \"gioco\" altamente pericoloso per le persone partecipanti; un importante cittadino di Mons, Jean-Pierre Rachou, venne ucciso nel 2001, cadendo e battendo la testa dopo essere stato colpito dalla mucca.\nIn Francia le corse landesi (di Landes) si praticano da marzo a ottobre in occasione di festivit\u00e0 in molte citt\u00e0 e villaggi, tra cui: Nogaro, Mont-de-Marsan, Dax, Castelnau-d\u2019Auzan e molti altri luoghi. Naturalmente ci sono anche campionati nazionali.\nUn evento simile, ma anche una tradizione pi\u00f9 pericolosa di taurocatapsia non-violenta, viene praticato in alcune parti della Spagna. Noti come \"recortadores\" (lett. \"riaccorciatori\"), gli atleti competono schivando e saltando sui tori senza l'uso di mantellina o spada. Alcuni \"recortadores\" usano letteralmente un lungo palo per praticare il salto con l'asta (che \u00e8 pi\u00f9 grande del tipo usato nello sport francese) mentre l'animale sta caricando, e non controllato da nessuna fune o altre precauzioni per quanto concerne la sicurezza.\nUn altro esempio di manifestazione correlata \u00e8 il Jallikattu, la celebrazione del Pongal (festivit\u00e0 legata al periodo del raccolto) relazionata a un evento sportivo a Tamil Nadu, India. I partecipanti a questa \"gara\" cercano di saltare sopra un toro, specificamente cercando di afferrare il premio, ovvero i pacchi di banconote legate alle corna del toro. Questo antico evento \u00e8 stato raffigurato nell'arte rupestre risalente almeno al III secolo a.C."}
{"id": "2497427", "revid": "228587", "url": "https://it.wikipedia.org/wiki?curid=2497427", "title": "Libert\u00e0 (disambigua)", "text": ""}
{"id": "2497431", "revid": "729019", "url": "https://it.wikipedia.org/wiki?curid=2497431", "title": "Antoine-Louis-Claude Destutt de Tracy", "text": "Gli \"id\u00e9ologues\".\nNella Francia agli inizi del XIX secolo, gli \"ideologi\" (\"les id\u00e9ologues\") erano quei giuristi, medici, tecnici e insegnanti legati alla cultura illuminista che furono considerati da Napoleone Bonaparte, nel momento della sua assunzione al potere assoluto, \"dottrinari sostenitori di idee astratte\", dediti ad un'inutile e vuota speculazione.\nIl significato originario del termine \"ideologia\" creato da Destutt de Tracy nel 1796 nell'opera \"M\u00e9moire sur la facult\u00e9 de penser\" con il significato di un metodo del corretto ragionare, discorso razionale sulle idee, assunse con Napoleone - che non aveva pi\u00f9 bisogno di atteggiarsi a sostenitore delle idee illuministe di questi ideologi, progressisti atei e razionalisti, delle quali si era servito agli inizi della sua carriera - un significato peggiorativo in un suo noto discorso del 1812:\n\u00ab\u00c8 alla ideologia, a questa tenebrosa metafisica che ricercando con sottigliezza le cause originarie, vuole su tali basi fondare la legislazione dei popoli in luogo di adattare le leggi alla conoscenza del cuore dell'uomo e alle lezioni della storia, che vanno attribuiti tutti i mali che ha provato la nostra bella Francia.\u00bb\nErano intellettuali che perseguivano ideali politici miranti a un riformismo su base laica e anti-autoritaria e contrari - pertanto - al fanatismo e al dispotismo. Particolarit\u00e0 delle loro ricerche era l'analisi dei fenomeni mentali e sensoriali per la fondazione di una gnoseologia sensista.\nOltre allo stesso Destutt de Tracy gli esponenti pi\u00f9 importanti di questo movimento di pensiero furono il suo amico Pierre Jean Georges Cabanis, Marie-Francois-Pierre Maine de Biran e Victor Cousin.\nQuadro storico.\nNel 1793, la Convenzione nazionale francese scioglie tutte le accademie e, due anni pi\u00f9 tardi, il Direttorio istituisce un unico Institut de France articolato in classi corrispondenti alle varie scienze.\nDopo il colpo di stato del '99 di Napoleone Bonaparte - che si far\u00e0 incoronare imperatore cinque anni dopo, dando vita al Primo Impero francese (1804) - la situazione delle Accademie permane identica.\nNegli anni seguenti Bonaparte potenzia l'Istituto di Francia nei suoi rami tecnico-scientifici, necessari per lo sviluppo industriale, trascurando gli studi filosofici ritenuti astratti e politicamente inaffidabili.\nNel 1801, Bonaparte proclama il cattolicesimo religione della maggioranza dei francesi, ristabilendo buoni rapporti con il papa Pio VII.\nNel 1802 istituisce la censura e il controllo sulla stampa.\nNel 1803 decide di chiudere la classe di scienze morali e politiche dell\"'Institut\".\nAntoine-Louis-Claude Destutt de Tracy.\nAlla morte di suo nonno, nel 1776, Destutt de Tracy divenne conte di Tracy e fu iniziato alla massoneria, all'et\u00e0 di ventidue anni, nella loggia \"La Candeur\", del Grande Oriente di Francia. In seguito egli stesso, in seno al reggimento omonimo di cui ebbe il comando, cre\u00f2 la loggia \"Bellone de Penthi\u00e8vre Infanterie\" della quale fu Maestro venerabile.\nAgli inizi della Rivoluzione francese, il conte Destutt de Tracy, colonnello del reggimento reale del Penthi\u00e8vre, eletto nel 1789 agli inizi della Rivoluzione francese agli Stati generali come rappresentante della nobilt\u00e0 e del clero del Borbonese, appoggi\u00f2 fin dal primo momento le richieste del Terzo Stato per la soppressione dei privilegi feudali.\nNominato maresciallo di campo da La Fayette nel 1792, ritorn\u00f2 alla vita civile dopo il 10 agosto 1792.\nDurante il Terrore, il 2 novembre 1793, per il suo proclamato riformismo viene incarcerato come sospetto controrivoluzionario. Detenuto per undici mesi si dedic\u00f2 allo studio della filosofia di Locke e Condillac.\nCon la reazione termidoriana gli vennero riconosciuti i meriti della sua azione politica moderata con la nomina a membro del consiglio per la pubblica istruzione.\nNominato senatore abbandon\u00f2 la carica dopo il Colpo di Stato del 18 brumaio 1799 giudicando traditi i suoi ideali dal colpo di stato di Napoleone.\nNominato dall'imperatore conte dell'Impero ed eletto nel 1808 membro dell'Accademia francese, Destutt de Tracy si fece promotore nel 1814 della richiesta di destituzione di Napoleone.\nAttivo sostenitore della libert\u00e0 dei neri, fu amico personale di Thomas Jefferson, il quale fece pubblicare negli Stati Uniti nel 1811 la sua opera \"Commentario allo 'Spirito delle leggi\"', pubblicata in Francia solo nel 1827, dove si dava una nuova interpretazione delle teorie di economia politica di Montesquieu.\nDestutt de Tracy era gi\u00e0 noto in Francia per le opere a contenuto politico filosofico tra cui \"Sulla facolt\u00e0 di pensare\" (1796) e \"Elementi di ideologia\" (4 voll. 1801-1815), successivamente ristampati nel 1832 con il titolo \"Trattato di economia politica\" dove sono esposti i fondamenti della sua dottrina.\nIl pensiero.\n\u00c8 negli \"Elementi\" che compare la sua definizione di ideologia come \u00abscienza dell'origine e della formazione delle idee\u00bb contrapponendosi ai filosofi illuministi precedenti, i \"philosophes\", i filosofi, autori di grandi teorie che apparivano dei \"romans\", romanzi distaccati dalla realt\u00e0.\nPartendo dalle teorie sensistiche radicali di Condillac per il quale non esistevano idee innate poich\u00e9 esse avevano tutte origine dalla sensazione e che sosteneva che tutte le facolt\u00e0 umane erano riconducibili a forme di sensibilit\u00e0 e quindi alla fisiologia, Destutt de Tracy si sforzava di creare una scienza esatta della morale, della politica e dell'economia.\nDestutt de Tracy si dedic\u00f2 anche allo studio di problemi logico-linguistici convincendosi che dalle forme particolari dei vari linguaggi si potesse arrivare a degli elementi strutturali semplici che si ripetono costantemente e che possiamo utilizzare per la formazione di quelle idee che sono alla base della composizione dei segni linguistici. L'analisi del linguaggio, inteso non come costruzione artificiale, ma come organizzazione razionalmente ordinata \u00e8 il fondamento della conoscenza scientifica."}
{"id": "2497435", "revid": "287204", "url": "https://it.wikipedia.org/wiki?curid=2497435", "title": "Coppa Svizzera 2005-2006", "text": "La Coppa Svizzera 2005-2006 si \u00e8 conclusa con la vittoria del ."}
{"id": "2497437", "revid": "729019", "url": "https://it.wikipedia.org/wiki?curid=2497437", "title": "Lat\u00e9co\u00e8re 521", "text": "Il Lat\u00e9co\u00e8re 521 era un idrovolante esamotore di linea a scafo centrale ed ala alta prodotto dall'azienda francese Forges et Ateliers de Construction Lat\u00e9co\u00e8re negli anni trenta.\nSviluppato per essere utilizzato sulle rotte transatlantiche venne realizzato in un unico esemplare entrando in servizio regolare, battezzato Lieutenant de Vaisseau Paris, prima dello scoppio della seconda guerra mondiale. Durante il conflitto venne requisito dalla Marine nationale ed utilizzato come idrovolante da trasporto dall'A\u00e9ronautique navale.\nStoria del progetto.\nNegli anni trenta il progredire della tecnologia in campo aeronautico mise a disposizione i mezzi per realizzare i primi progetti per mezzi aerei capaci di effettuare trasvolate atlantiche. In Francia l'ingegnere Pierre-Georges Lat\u00e9co\u00e8re, progettista e proprietario dell'azienda che portava il suo nome, intraprese la realizzazione del progetto 521, un grande idrovolante ad uso civile da trasporto e di linea dotato del comfort tipico dei lussuosi transatlantici contemporanei ed il primo in grado di poter effettuare questo tipo di servizio.\nBattezzato Lieutenant de Vaisseau Paris, venne portato in volo per la prima volta il 10 gennaio 1935 confermando la qualit\u00e0 del progetto e gli obiettivi prefissati dalle specifiche dello stesso. La positiva impressione permise di programmare un volo di prova inaugurale che potesse confermare le sue capacit\u00e0 di volo transoceanico che venne prefissato prima della fine dello stesso anno. Nel dicembre 1935 si apprest\u00f2 a compire il volo sulla rotta che collegava la Francia a Natal, in Brasile, via Dakar per poi raggiungere, una volta arrivato in America meridionale, le Antille francesi. A seguito di un uragano incontrato sulla rotta verso gli Stati Uniti d'America, il comandante fu costretto ad un ammaraggio di fortuna nei pressi di Pensacola, in Florida. Le formidabili condizioni avverse furono di tale entit\u00e0 che il velivolo sub\u00ec gravi danni, tali da dover essere rimandato in patria via nave per essere ricostruito prima di essere consegnato alla compagnia aerea di bandiera Air France.\nTecnica.\nIl Lat\u00e9co\u00e8re 521 era un velivolo dall'aspetto imponente, per l'epoca, caratterizzato dalla configurazione a scafo centrale, dalla motorizzazione a sei motori, i due centrali in configurazione traente-spingente, e da una coda dall'impennaggio monoderiva.\nLo scafo comprendeva la cabina di pilotaggio posizionata davanti all'ala ed uno scompartimento passeggeri con 72 posti a sedere pi\u00f9 2 o 4 cabine dotate di cuccette a seconda dell'allestimento. Posteriormente terminava in un impennaggio tradizionale monoderiva poste alle estremit\u00e0 dei piani orizzontali controventati da due robusti montanti.\nL'ala, di grande spessore, era montata alta ed integrava le quattro gondole che racchiudevano i sei motori, due esterni e quattro interni, e, inferiormente, i galleggianti equilibratori tramite un grande castello tubolare a V.\nL'impianto propulsivo inizialmente adottato era affidato a 6 Hispano-Suiza 12Ybrs, dei 12 cilindri a V raffreddati a liquido capaci di sviluppare una potenza di 860 CV (633 kW) ciascuno.\nImpiego operativo.\nCivile.\nIl primo viaggio commerciale venne effettuato dall'Air France nel successivo giugno 1937 inaugurando, con un volo senza scalo, la rotta che collegava la Francia a Natal prima di ritornare in patria via Nord Atlantico. In seguito, equipaggiato con nuovi motori capaci di esprimere una maggior potenza, effettu\u00f2 i quattro successivi voli di andata e ritorno per e da New York tra il maggio ed il luglio 1939. Durante uno di questi il velivolo, ai comandi del pilota Henri Guillaumet, vol\u00f2 da New York a Biscarrosse percorrendo i che li separavano ad una velocit\u00e0 media di , compresi i circa effettuati con un motore fuori uso.\nMilitare.\nCon lo scoppio della seconda guerra mondiale i voli transatlantici di linea vennero interrotti ed il 521 venne requisito dalla Marine nationale ed assegnato all'escadrille E.6 dell'A\u00e9ronautique navale, la quale lo utilizz\u00f2 nel ruolo di aereo da pattugliamento marittimo nel nord Atlantico contro la minaccia degli U-Boot della tedesca Kriegsmarine. In quel ruolo rimase a Port-Lyautey, nell'allora territorio del Protettorato francese del Marocco, fino alla firma dell'armistizio che sanc\u00ec il nuovo governo di Vichy, quindi preso in carico dalla nuova Marina e, nel giugno 1940, richiamato in patria e basato nella laguna di Berre, nei pressi di Marsiglia. Nelle fasi finali del conflitto, durante la ritirata dal territorio francese delle truppe tedesche, venne distrutto nell'agosto 1944 da un bombardamento della Luftwaffe per evitare che cadesse in mano alle forze Alleate in procinto di sbarcare sulla Costa Azzurra.\nVarianti.\nDati tratti da \"Lat\u00e9co\u00e8re: les avions et hydravions\""}
{"id": "2497439", "revid": "339392", "url": "https://it.wikipedia.org/wiki?curid=2497439", "title": "Comune autonomo", "text": ""}
{"id": "2497440", "revid": "28592", "url": "https://it.wikipedia.org/wiki?curid=2497440", "title": "Valle di Biois", "text": ""}
{"id": "2497441", "revid": "288031", "url": "https://it.wikipedia.org/wiki?curid=2497441", "title": "Val Canale (Udine)", "text": ""}
{"id": "2497445", "revid": "28592", "url": "https://it.wikipedia.org/wiki?curid=2497445", "title": "Dolomitiche", "text": ""}
{"id": "2497446", "revid": "28592", "url": "https://it.wikipedia.org/wiki?curid=2497446", "title": "Val di Canale", "text": ""}
{"id": "2497447", "revid": "28592", "url": "https://it.wikipedia.org/wiki?curid=2497447", "title": "Astigiano", "text": ""}
{"id": "2497451", "revid": "304644", "url": "https://it.wikipedia.org/wiki?curid=2497451", "title": "Haggis", "text": "L'haggis \u00e8 un insaccato tradizionale della cucina scozzese. Il preparato gastronomico \u00e8 considerato un simbolo della tradizione scozzese, celebrato da Robert Burns come piatto nazionale della Scozia nel poema \"\" del 1787.\nPreparazione.\nL'insaccato viene riempito con interiora di pecora (cuore, polmone, fegato), macinate insieme a cipolla, grasso di rognone, farina d'avena, sale e spezie, mescolati con brodo. Il ripieno, secondo tradizione, viene insaccato nello stesso stomaco dell'animale, che poi viene sottoposto a bollitura per circa tre ore.\nPresentazione.\nL'insaccato, secondo tradizione, viene servito con \"neeps and tatties\" (rutabaga e patate), bollite a parte e passate in purea, accompagnate da un \"dram\", ovvero un bicchiere di Scotch whisky, in special modo come piatto principale della Burns supper, la celebrazione in memoria del poeta Robert Burns. Tuttavia \u00e8 anche presentato in tavola con altri contorni, o servito con una salsa a base di whisky.\nLa tradizione prescrive che sia tagliato rigorosamente con una spada."}
{"id": "2497454", "revid": "666668", "url": "https://it.wikipedia.org/wiki?curid=2497454", "title": "Matteo Galvan", "text": "Biografia.\nSpecializzato nella velocit\u00e0 e vincitore di \ndiversi titoli italiani giovanili e assoluti e di una medaglia di bronzo ai Mondiali allievi 2005 a Marrakeck e di una medaglia d'oro agli Europei Indoor 2009 di Torino; \u00e8 stato primatista italiano dei 400 metri piani (dal 25 giugno 2016 al 15 giugno 2019) con il tempo di 45\"12.\nGli inizi.\nDopo una breve esperienza nelle giovanili del Bolzano Vicentino, Galvan scoperto dal pigmalione dell'atletica Mario Guerra comincia a praticare atletica nel 2004 dopo aver preso parte ai Giochi sportivi studenteschi. Nel 2005 diventa subito campione italiano indoor giovanile nei 200 metri; partecipa poi ai Mondiali allievi dove, sulla medesima distanza, conquista il terzo posto con la terza miglior prestazione stagionale di categoria e sesta assoluta italiana. L'anno successivo, ai Mondiali juniores, raggiunse la finale dei 200 m dove tuttavia viene squalificato.\n2009.\nNel 2009 arriva settimo nella finale dei 400 metri agli Europei indoor di Torino e vince l'oro nella staffetta 4\u00d7400 metri. In luglio partecipa ai XVI Giochi del Mediterraneo di Pescara conquistando il bronzo nei 200 metri; successivamente partecipa agli Europei under 23 arrivando ad un solo centesimo dalla medaglia di bronzo nei 200 con il tempo di 20\"62, nuovo primato personale e migliore prestazione italiana dell'anno, nonch\u00e9 tempo che gli permette di conquistare il minimo B per gareggiare ai Mondiali di Berlino, dove parteciper\u00e0 anche nei 400 metri grazie al 45\"88 dei campionati italiani assoluti di Milano del 2 agosto.\n2010.\nIl 29 luglio 2010 prende parte agli Europei di Barcellona non riuscendo per\u00f2 ad andare oltre i turni di qualificazione con un tempo di 20\"96. Il 25 giugno 2011, a Torino si laurea a sorpresa campione italiano sui 100 metri piani (non la sua specialit\u00e0) con il tempo di 10\"38, battendo atleti pi\u00f9 accreditati come Collio, Cerutti e Di Gregorio. Diventa cos\u00ec il secondo atleta italiano (dopo Pierfrancesco Pavoni) ad aver vinto un titolo assoluto nelle tre discipline della velocit\u00e0 outdoor: 100, 200 e 400 metri.\n2011.\nDopo gli Europei di Barcellona, si \u00e8 sottoposto ad un intervento per risolvere un problema tendineo. Dall'autunno 2011 si \u00e8 trasferito in Florida, a Bradenton, per allenarsi sotto la guida del tecnico Loren Seagrave (gi\u00e0 allenatore di atleti del calibro di Justin Gatlin e Shawn Crawford).\n2013.\nDopo un paio d'anni di affannamento, si riaffaccia alla ribalta internazionale nel giugno 2013, cogliendo prima un quinto posto al Campionato Europeo per Nazioni di Gateshead nei 400m, con il tempo di 46\"53, e la settimana seguente conquistando due ori ai XVII Giochi del Mediterraneo di Mersin in Turchia, sempre nei 400m, gara nella quale ha anche stabilito il primato personale di 45\"59 che gli ha anche dato la possibilit\u00e0 di partecipare ai Mondiali di Mosca, e poi con la 4x400m, composta anche da Lorenzo Valentini, Isalbet Juarez e Michele Tricca, che si \u00e8 aggiudicata il titolo con il tempo di 3'04\"61.\nA fine anno ha interrotto l'esperienza in Florida e si \u00e8 trasferito a Rieti, dove tuttora vive ed \u00e8 allenato da Maria Chiara Milardi.\nNel 2014 Galvan, durante il Meeting internazionale di Rieti, stabilisce la migliore prestazione italiana sulla distanza spuria dei 300m con il tempo di 32\"01', togliendolo alla freccia del sud Pietro Mennea.\nNel 2016 partecipa ai Giochi Olimpici di Rio gareggiando nei 200m e 400m."}
{"id": "2497460", "revid": "28592", "url": "https://it.wikipedia.org/wiki?curid=2497460", "title": "Spazzacamini", "text": ""}
{"id": "2497462", "revid": "305248", "url": "https://it.wikipedia.org/wiki?curid=2497462", "title": "'700", "text": ""}
{"id": "2497463", "revid": "305248", "url": "https://it.wikipedia.org/wiki?curid=2497463", "title": "'600", "text": ""}
{"id": "2497465", "revid": "305248", "url": "https://it.wikipedia.org/wiki?curid=2497465", "title": "'400", "text": ""}
{"id": "2497468", "revid": "228587", "url": "https://it.wikipedia.org/wiki?curid=2497468", "title": "Nuoto alla XXI Universiade", "text": "Il nuoto alle Universiadi 2001 si \u00e8 svolto dal 22 agosto al 1\u00ba settembre a Pechino e ha visto lo svolgimento di 40 gare, 20 maschili e 20 femminili."}
{"id": "2497472", "revid": "1442080", "url": "https://it.wikipedia.org/wiki?curid=2497472", "title": "BMW Open 2004 - Singolare", "text": "Il singolare del BMW Open 2004 \u00e8 stato un torneo di tennis facente parte dell'ATP Tour.\nNikolaj Davydenko ha battuto in finale Martin Verkerk 6-4, 7-5."}
{"id": "2497473", "revid": "1305772", "url": "https://it.wikipedia.org/wiki?curid=2497473", "title": "Music for the People", "text": "Music for the People (\"musica per la gente\" in lingua inglese) pu\u00f2 riferirsi a:"}
{"id": "2497478", "revid": "600229", "url": "https://it.wikipedia.org/wiki?curid=2497478", "title": "Teatro Lirico", "text": "Sinonimo di teatro d'opera."}
{"id": "2497480", "revid": "28592", "url": "https://it.wikipedia.org/wiki?curid=2497480", "title": "Teatro lirico", "text": ""}
{"id": "2497482", "revid": "19580", "url": "https://it.wikipedia.org/wiki?curid=2497482", "title": "Basilico sacro", "text": ""}
{"id": "2497486", "revid": "599013", "url": "https://it.wikipedia.org/wiki?curid=2497486", "title": "Lindsey Berg", "text": "Carriera.\nLa carriera di Lindsey Berg inizia all'et\u00e0 di otto anni, quando entra a far parte della squadra di Honululu, sua citt\u00e0 natale, con la quale continua a giocare fino all'et\u00e0 di diciassette anni. Dal 1998 al 2001, partecipa ai campionati universitari statunitensi con la University of Minnesota. Terminata l'universit\u00e0, gioca una stagione con il Minnesota Chill, squadra della USPV con cui si aggiudica il campionato. Dal 2003 entra a far parte della nazionale statunitense maggiore, vincendo in ordine: la medaglia d'oro alla Coppa panamericana, la medaglia di bronzo al World Grand Prix, la medaglia d'oro al campionato nordamericano e la medaglia di bronzo alla Coppa del mondo.\nDopo un'altra annata tra le file della squadra nazionale, nella stagione 2004-05 arriva in Italia ingaggiata dalla Robursport Volley Pesaro, sua prima squadra di club estera: con la squadra marchigiana rimarr\u00e0 per tre stagioni, giocando da titolare e vincendo una Coppa CEV e una Supercoppa italiana. Nella stagione 2007-08, lascia Pesaro e si trasferisce all'Asystel Volley, disputando un dignitoso campionato. Durante questo periodo con la nazionale vince diverse medaglie: nel 2005 vince l'oro al campionato nordamericano e l'argento alla Grand Champions Cup, nel 2007 vince l'argento al campionato nordamericano e il bronzo alla Coppa del mondo.\nA fine stagione, lascia l'Italia, per tornare a giocare da titolare nella nazionale statunitense. Partecipa ai Giochi della XXIX Olimpiade, dove vince la medaglia d'argento: nei quarti di finale gli Stati Uniti battono l'Italia per 3 a 2 e gran parte del merito va dato alla palleggiatrice hawaiana, che, con una serie di battute, mette in seria difficolt\u00e0 la ricezione italiana, realizzando un parziale di 8-0 nel quarto set ed uno di 5-0 nel quinto. Dopo i Giochi della XXIX Olimpiade, resta inattiva per una stagione, per riprendersi da un fastidioso infortunio. Un anno dopo vince la medaglia d'argento alla Final Four Cup.\nNella stagione 2009-10, ritorna in Italia, acquistata dalla neo-promossa Gruppo Sportivo Oratorio Pallavolo Femminile Villa Cortese, con la quale vince la Coppa Italia, bissata anche l'anno successivo. Nel 2011, con la nazionale, vince la medaglia d'oro al World Grand Prix e al campionato nordamericano, oltre l'argento alla Coppa del Mondo, mentre nel 2012 vince la medaglia d'argento ai Giochi della XXX Olimpiade di Londra, al termine della quale annuncia il suo ritiro dalla pallavolo giocata.\nNel dicembre 2012 ritorna sui suoi passi, accettando l'offerta del Fenerbah\u00e7e Spor Kul\u00fcb\u00fc per il resto della stagione 2012-13: concluso il campionato si ritira nuovamente."}
{"id": "2497487", "revid": "767487", "url": "https://it.wikipedia.org/wiki?curid=2497487", "title": "Cousteau (album)", "text": "Cousteau \u00e8 il primo album dell'omonimo gruppo britannico, pubblicato nel 1999 con etichetta Global Warming e ripubblicato nel 2000 dalla Palm Pictures."}
{"id": "2497490", "revid": "611126", "url": "https://it.wikipedia.org/wiki?curid=2497490", "title": "Pinku Eiga", "text": ""}
{"id": "2497491", "revid": "962426", "url": "https://it.wikipedia.org/wiki?curid=2497491", "title": "Parco nazionale delle Isole Atlantiche della Galizia", "text": "Il parco nazionale delle Isole Atlantiche della Galizia \u00e8 un'area naturale protetta spagnolo che comprende gli arcipelaghi galiziani di Ons, C\u00edes e le isole di S\u00e1lvora e Cortegada. Ha un'estensione totale di 8.400 ettari, di cui 1.200 di superficie terrestre e 7.200 di superficie marina. \u00c8 l'unico parco nazionale della Galizia ed il tredicesimo, in ordine cronologico, della Spagna.\nStoria.\nLe vestigia della presenza umana sulle isole risale all'et\u00e0 del ferro. Sono state inoltre ritrovate ceramiche risalenti all'epoca dell'Impero romano. Nel medioevo furono occupate da diversi ordini monastici, passarono alla propriet\u00e0 della chiesa ed, in seguito, ad alcuni nobili, oltre che essere usate come base dai vari invasori per le incursioni lungo le coste vicine. Le isole furono abitate fino al XVIII secolo per\u00f2, per via dei continui attacchi da parte dei pirati, la popolazione le abbandon\u00f2. Nel 1980 le isole di C\u00edes furono dichiarate \"parco naturale\". Sono tuttora istituite in \"zona di protezione speciale\" per gli uccelli. Il 13 giugno del 2002 fu istituito il parco nazionale. Sei mesi dopo l'istituzione la marea nera provocata dal naufragio della petroliera \"Prestige\" colp\u00ec le coste dell'arcipelago, salvo quelle dell'isola di Cortegada. Le isole Sisargas e le isole Loberiras potranno essere incluse nel perimetro del parco nazionale in un prossimo futuro.\nFlora.\nDal punto di vista botanico si sono contate circa 200 tipi di alghe e 400 specie di vegetali terrestri. Sull'isola di Cortegada si trova la pi\u00f9 vasta formazione vegetale di alloro (\"Laurus nobilis\") d'Europa.\nFauna.\nIn questo ecosistema geomarino vivono le pi\u00f9 grandi popolazioni spagnole di gabbiano reale (\"Larus michahellis\") e di marangone dal ciuffo (\"Phalacrocorax aristotelis\"). I fondali marini compresi entro i confini dell'area protetta sono caratterizzati da una grande biodiversit\u00e0. Alla grande variet\u00e0 di pesci, molluschi e crostacei che vivono nelle praterie di alghe, si aggiungono varie specie di delfini.\nArcipelaghi ed isole aspiranti.\nA parte le isole che fanno parte del parco naturale, vi sono altre isole che aspirano a farne parte integrante o che hanno gi\u00e0 cominciato il loro processo di integrazione:"}
{"id": "2497493", "revid": "173617", "url": "https://it.wikipedia.org/wiki?curid=2497493", "title": "Internazionali BNL d'Italia 2004 - Singolare maschile", "text": "Il singolare degli Internazionali BNL d'Italia 2004 \u00e8 stato un torneo di tennis facente parte dell'ATP Tour.\nF\u00e9lix Mantilla era il detentore del titolo, ma ha perso nel 2\u00ba turno contro Mariano Zabaleta.\nCarlos Moy\u00e1 ha vinto in finale 6\u20133, 6\u20133, 6\u20131 contro David Nalbandian."}
{"id": "2497495", "revid": "599013", "url": "https://it.wikipedia.org/wiki?curid=2497495", "title": "R-12", "text": ""}
{"id": "2497498", "revid": "767487", "url": "https://it.wikipedia.org/wiki?curid=2497498", "title": "Sirena (Cousteau)", "text": "Sirena \u00e8 il secondo album del gruppo britannico dei Cousteau, pubblicato nel 2002."}
{"id": "2497500", "revid": "110157", "url": "https://it.wikipedia.org/wiki?curid=2497500", "title": "Nova Scotia (album)", "text": "Nova Scotia \u00e8 il terzo album del gruppo britannico dei Cousteau, pubblicato nel 2005. L'album \u00e8 stato pubblicato negli Stati Uniti a nome dei \"Moreau\", per ragioni legali."}
{"id": "2497501", "revid": "599013", "url": "https://it.wikipedia.org/wiki?curid=2497501", "title": "Miha Zupan", "text": "Carriera.\nSordo sin dalla nascita, gioca comunque ad alti livelli in Europa. Essendo alto 2,03 m, viene impiegato come ala grande o, all'occorrenza, come centro.\nTrascorre gran parte della sua infanzia in una scuola speciale per sordi, per imparare a parlare. Ha iniziato a giocare a pallacanestro soltanto a 14 anni. Notato da quello che diventer\u00e0 il suo primo allenatore, diventa subito la stella della nazionale slovena per sordi. All'et\u00e0 di 17 anni, ha firmato il suo primo contratto con una squadra normale professionista, lo Slovan di Lubiana. Nella stagione 2005-2006 con il KD Slovan ha una media di 11,5 punti e 4,4 rimbalzi a partita nella Lega slovena. Le sue statistiche nell'Adriatic League sono forse ancor pi\u00f9 impressionanti, considerando che ha giocato solo 23 minuti in quella competizione: infatti Zupan ha prodotto una media di 13,2 punti e 3,9 rimbalzi con un 47,3% nel tiro da tre punti.\nAl termine della stagione, Zupan firma con l'Union Olimpija, anch'esso di Lubiana, potendo cos\u00ec realizzare il suo sogno di giocare in Eurolega; sogno che per\u00f2 rimane tale per diversi mesi in quanto il giocatore, prima di firmare per l'Union, non rescinde il contratto con lo Slovan e dunque il suo trasferimento fa nascere delle controversie tra le due squadre. La battaglia legale infuria fino al febbraio 2007, quando Union e Slovan trovano un accordo. Dopo aver pagato una multa allo Slovan, l'Union lo registra ufficialmente il 1\u00ba marzo del 2007.\nIl 24 ottobre 2007 diviene il primo giocatore sordo in Eurolega, entrando nella partita persa dall'Olimpia per a 80-52 contro il Montepaschi Siena nella settimana di apertura della stagione regolare dell'Eurolega 2007-2008. Partito dalla panchina, segna 5 punti, cattura 3 rimbalzi e offre 2 assist in poco pi\u00f9 di 13 minuti di impiego.\nNell'agosto 2009, viene acquistato dal club greco Trikala 2000."}
{"id": "2497506", "revid": "300067", "url": "https://it.wikipedia.org/wiki?curid=2497506", "title": "Vladimir Golubovi\u0107", "text": ""}
{"id": "2497507", "revid": "1543377", "url": "https://it.wikipedia.org/wiki?curid=2497507", "title": "Do the Bartman", "text": "Do the Bartman \u00e8 un singolo de I Simpson, pubblicato nel 1990 dalla Geffen Records ed estratto dall'album \"The Simpsons Sing the Blues\", nel quale vengono raccolte tutte le canzoni apparse nelle prime due stagioni della serie animata.\nDistribuito nel novembre del 1990, si tratta del primo singolo estratto dall'album. \"Do the Bartman\" venne incisa da Nancy Cartwright, la voce di Bart nella serie televisiva.\nScritta da Bryan Loren e Michael Jackson, nonostante quest'ultimo non fu accreditato a causa del contratto con un'altra etichetta. Jackson, fan della serie, oltre a scrivere la canzone, prester\u00e0 in seguito la sua voce nell'episodio \"Pap\u00e0-zzo da legare\".\nMai ufficialmente messa in commercio come singolo negli Stati Uniti, la canzone divenne un successo in molti paesi europei e non, come l'Australia e la Gran Bretagna, dove raggiunse il posto nella classifica australiana e nella Official Singles Chart, l'Irlanda, la Norvegia e i Paesi Bassi, e fu certificata disco d'oro.\nIl singolo.\n\"The Simpsons Sing the Blues\" \u00e8 un album costituito da tutte le canzoni originali presenti nelle prime due stagioni della serie, con l'aggiunta di due inediti, \"Deep, Deep Trouble\" e \"Do the Bartman\". Per promuovere l'uscita dell'album, venne scelto come singolo di lancio quest'ultimo brano.\nNell'estate del 1990 inizi\u00f2 a diffondersi una voce secondo la quale Michael Jackson avrebbe composto una canzone per l'album \"The Simpsons Sing the Blues\", intitolata \"Do the Bartman\". Il produttore esecutivo della serie, James L. Brooks, neg\u00f2 la notizia e afferm\u00f2 che l'autore della canzone sarebbe stato Bryan Loren, amico e produttore dello stesso Jackson. Anni dopo, ad una convention di fumetti a Pasadena, il creatore dello show, Matt Groening, rivel\u00f2 che fu proprio Jackson a scrivere, insieme a Loren, il testo della canzone, ma che non poteva essere accreditato come tale in quanto era sotto contratto con un'altra etichetta discografica, diversa da quella che produceva il pezzo. Groening si disse sorpreso del fatto che nessuno, fino ad allora, aveva capito che a scrivere la canzone era stato Michael Jackson, che da ammiratore della serie e di Bart in particolare, si offr\u00ec per scrivere una canzone sul personaggio e apparire in uno degli episodi dello show.\nJackson oltre ad aver scritto e prodotto in singolo, insieme a Bryan Loren, ha inciso tutte le parti del coro presenti in \"Do the Bartman\".\nAll'epoca della sua uscita, la canzone ricevette consensi positivi da parte di critica e pubblico. Ken Tucker, su \"Entertainment Weekly\", defin\u00ec la canzone carina, nonostante gli arrangiamenti non fossero eccelsi e aggiunse che \u00abI Simpson si staranno anche svendendo, ma lo stanno facendo bene\u00bb.\nSulla scia dell'enorme popolarit\u00e0 raccolta dal brano, l'etichetta decise, nel 1991, di produrre il video per l'altro inedito dell'album, \"Deep, Deep Trouble\", un singolo rap, scritto da DJ Jazzy Jeff, che non riscosse per\u00f2 il successo sperato.\n\"Do the Bartman\" venne citato spesso nella serie dei Simpson e ridicolizzato dagli stessi autori dello show per essere stato un prodotto smaccatamente anni novanta, che non \u00e8 invecchiato bene con gli anni. In \"Marinaio Homer\", Bart inizia a cantare il brano per attirare l'attenzione su di s\u00e9, ma nessuno sembra considerarlo. Ralph commenta che la scena \u00abFa tanto 1991\u00bb. Similmente, nell'episodio \"Bart infartato\", Homer, per assicurarsi che Bart non sia morto, a seguito di un infarto, lo sprona dicendogli \u00abFai il Bartman!\u00bb (\"Do the Bartman!\").\nIl video.\nIl videoclip della canzone venne diretto da Brad Bird, mentre le coreografia furono curate da Michael Chambers. Il filmato presenta un semplice trama, in cui Bart, alla recita scolastica, si ribella e, invece che eseguire un noioso balletto, inserisce nello stereo la musicassetta di \"Do The Bartman\" e inizia a ballare, coinvolgendo tutta la citt\u00e0. Alla fine, per\u00f2, si scopre che Bart ha solo immaginato di inserire la cassetta nello stereo e, sconsolato, si limita a restare fermo sul palco, mentre gli altri eseguono il balletto insegnato loro.\nNessuno dei registi della serie voleva dirigere il videoclip: troppo elaborato e complesso per essere diretto in parallelo al loro lavoro sulla serie. Bird, allora libero da impegni registici, accett\u00f2 dietro l'insistenza dei produttori. Dovendo finirlo in tempo per l'uscita dell'album \"The Simpsons Sing the Blues\", Bird complet\u00f2 gli storyboard in soli due giorni, per poi prendere un aereo per Budapest, dove il video venne animato dai Varga Studio, i quali restarono sconvolti dalla quantit\u00e0 di lavoro che venne affidata loro, abituati allo stile semplice degli originali corti dei Simpson, con scene ripetute e fondali abbozzati.\nBird inser\u00ec nel video una \"easter egg\" tipica degli animatori: nel frammento in cui Bart viene spedito in camera sua, come un carcerato, lo si vede reggere un cartello con su scritto A-113, ovvero la classe in cui gli studenti della CalArt, scuola di animazione fondata da Walt Disney, si riunivano. Il numero appare in tutti i lavori diretti da Brad Bird e nella maggior parte dei film Pixar.\n\"Do the Bartman\" venne mandato in onda nel gennaio del 1991 e fu nominato agli MTV Video Music Awards del 1991 per i migliori effetti speciali."}
{"id": "2497508", "revid": "339392", "url": "https://it.wikipedia.org/wiki?curid=2497508", "title": "Generale Thunderbolt Ross", "text": ""}
{"id": "2497509", "revid": "106908", "url": "https://it.wikipedia.org/wiki?curid=2497509", "title": "Lively", "text": ""}
{"id": "2497510", "revid": "1442080", "url": "https://it.wikipedia.org/wiki?curid=2497510", "title": "Hamburg Masters 2004 - Singolare", "text": "Il singolare del Hamburg Masters 2004 \u00e8 stato un torneo di tennis facente parte dell'ATP Tour.\nRoger Federer ha battuto in finale Guillermo Coria 4\u20136, 6\u20134, 6\u20132, 6\u20133."}
{"id": "2497512", "revid": "278830", "url": "https://it.wikipedia.org/wiki?curid=2497512", "title": "Kogal", "text": "Il termine indica una moda in voga tra le ragazze giapponesi fra i 15 e i 20 anni, nata negli anni novanta. \nEtimologia.\nL'etimologia del termine non \u00e8 chiara. deriva dalla parola inglese \"gal\", usata nello slang per definire la parola \"girl\" (ragazza), mentre per quanto riguarda il prefisso , alcuni ritengono significhi piccola, alcuni ritengono derivi da .\nCaratteristiche.\nI modelli delle kogal sono le ragazze occidentali, ma anche alcune cantanti J-pop quali Namie Amuro e Ayumi Hamasaki.\nLe caratteristiche principali della moda kogal sono l'abbigliamento e il trucco alquanto vistosi. Il corpo viene \"occidentalizzato\" tramite una forte abbronzatura, mentre i capelli vengono tinti con colori appariscenti quali il castano chiaro o il biondo platino. A completare la moda vi \u00e8 un trucco pesante che adopera degli ombretti azzurri o bianchi e un rossetto chiaro che risalta sulla pelle pesantemente abbronzata. Spesso le kogal usano delle unghie finte.\nPer quanto riguarda l'abbigliamento, le ragazze kogal utilizzano principalmente il fuku alla marinara, la classica uniforme scolastica giapponese, ma anche minigonne, zatteroni e soprattutto i loose socks, ovvero dei calzini larghi e pendenti, prevalentemente di colore bianco, che a volte coprono parzialmente le scarpe. Non esiste comunque un abbigliamento comune, dato che le kogal amano uno stile individuale e si suddividono in diversi gruppi, quali le ganjiro, le ganguro e le yamanba.\nStile.\nLe kogal adorano tutto ci\u00f2 che concerne il divertimento, ne \u00e8 esempio la loro mania verso il , cabine capaci di offrire fototessera scambiabili ed adesive ricche di effetti speciali. Soprattutto amano lo shopping e ballare il parapara, un popolare ballo giapponese. Molte kogal vengono sovvenzionate dai genitori, ma altre ricorrono spesso all'enjo k\u014dsai, una forma di prostituzione, per ottenere il denaro. Le kogal amano molto la tecnologia e usano telefonini dell'ultima generazione.\nA causa di questo stile consumistico, le kogal sono state additate come simbolo negativo della societ\u00e0 giapponese contemporanea. A questo contribuisce la loro predilezione per abbigliamento ed accessori all'estremo del kawaii, che, unito spesso ad una contraria e complementare componente provocante e sexy, trasmette un'idea di capriccioso infantilismo ed immaturit\u00e0. L'implicito rifiuto della crescita non impedisce tuttavia la formazione di gruppi gyaru dall'et\u00e0 pi\u00f9 avanzata: dall'et\u00e0 delle studentesse universitarie o lavoratrici nubili (, le gyaru sorelle maggiori) fino alle madri di famiglia ().\nTra i luoghi principali dove trovare le kogal ci sono i centri commerciali del quartiere Shibuya, Ikebukuro e Shinjuku a Tokyo."}
{"id": "2497519", "revid": "712828", "url": "https://it.wikipedia.org/wiki?curid=2497519", "title": "Greg Luzniak", "text": "Ha cominciato per la Marvel Comics disegnando alcuni numeri di \"X-Factor\" e \"What If?\", per poi dedicarsi principalmente all'universo Ultraverse, realizzando disegni per \"Elven\", \"Firearm\", \"Hardcase\", \"Mantra\", \"Prime\", \"Rune\" (compreso il crossover \"Rune vs. Venom\") e \"Ultraverse Premiere\" tra il 1993 e il 1994.\nDopo il fallimento del progetto Ultraverse realizza negli anni novanta alcuni lavori per la Marvel (\"Venom: Sinner Takes All\", \"The Phoenix Resurrection: Genesis\" e \"Slingers\") e per la DC (\"Superboy Annual\" 1, \"The 6\", alcuni numeri di \"Lobo\", \"DCU Heroes Secret Files and Origins\", \"Elseworlds 80 Page Giant\", \"JLA in Crisis Secret Files and Origins\", \"Legends of the DC Universe 3-D Gallery\" e \"Legion of Super-Heroes Secret Files And Origins\").\nNegli anni duemila collabora poco al mondo fumettistico (\"The DC Comics Encyclopedia\" per la DC, \"Spider-Man, Peter Parker: Back in Black\" e \"The Official Handbook of the Marvel Universe: Spider-Man: Back in Black\" per la Marvel) dedicandosi all'artwork per i videogiochi (ad esempio \"\").\nPer le case editrici indipendenti ha disegnato alcune storie di \"Web-Man\" (Argosy), \"Evil Ernie vs. the Movie Monsters\" (Chaos! Comics), \"Shadow Reavers\" (Black Bull) e \"Cyberforce\" (Top Cow)."}
{"id": "2497537", "revid": "196159", "url": "https://it.wikipedia.org/wiki?curid=2497537", "title": "Broletto (Brescia)", "text": "Il palazzo Broletto, sede medioevale delle signorie regnanti sulla citt\u00e0, oggi ospita le sedi dell'amministrazione provinciale, della prefettura di Brescia e di alcuni uffici del Comune di Brescia, \u00e8 situato tra via Mazzini e piazza Paolo VI a Brescia. \nL'origine del nome deriva dal fatto che il terreno su cui ora \u00e8 edificato il palazzo era originariamente un orto-giardino, detto \"brolo\", da cui poi la dicitura \"Broletto\".\nStoria.\nIl complesso di edifici che compongono il palazzo si articola su due corti, una vasta e una un poco pi\u00f9 piccola, pi\u00f9 recente. Il tutto \u00e8 il risultato di successive stratificazioni architettoniche. Le prime informazioni di un insediamento di tipo direzionale e amministrativo nella zona risalgono al 1187-89, quando i \"liberi homines\" del comune, gli amministratori della citt\u00e0 prima dell'avvento delle signorie, stabiliscono la costruzione di un palazzo in legno affiancato da un'alta torre in pietra, la torre del Popolo o \"del Pegol\", vicino alla cattedrale di San Pietro de Dom (oggi sostituita dal duomo nuovo).\nFra il 1223 e il 1227 il palazzo viene riedificato in pietra e di dimensioni maggiori, incorporando alcuni edifici quali la torre Poncarali, la cui base bugnata \u00e8 ancora oggi visibile sull'attuale via Querini. Si tratta del \"Palatium Novum Maius\", sede del podest\u00e0 e del consiglio generale: \u00e8 oggi l'ala sud del complesso, con facciata rivolta a ovest, sulla piazza. Rivolta alla piazza \u00e8 anche l'originaria loggia delle Grida, costruita in questo periodo. Il grande salone del Consiglio era decorato, come consuetudine, da vari affreschi oggi parzialmente conservati nel sottotetto. Il lato ovest, sulla piazza, viene negli anni seguenti completato con una nuova ala, il \"Palatium Novum Minus\", con portico gotico ad archi acuti, mentre il lato nord viene chiuso con una muraglia.\nTra il 1295 e il 1298 Berardo Maggi, vescovo di Brescia e primo signore della citt\u00e0, fa elevare l'ala ovest lungo la piazza per ricavare un nuovo salone e amplia l'intero complesso a nord, fino all'attuale via Musei, demolendo il monastero dei Santi Cosma e Damiano e la chiesa di Sant'Agostino, poi ricostruita nel Quattrocento con facciata goticheggiante. Durante la dominazione viscontea del Trecento si hanno ulteriori rimaneggiamenti, mentre nel Quattrocento Pandolfo III Malatesta fa erigere il portico con volte a crociera, oggi nella corte nord. Nel 1414 Gentile da Fabriano \u00e8 chiamato per decorare la cappella palatina di San Giorgio: la sua opera fu purtroppo cancellata nel XVII secolo, ma alcuni significativi lacerti furono ritrovati negli anni '80 del '900 in un sottotetto.\nDurante l'et\u00e0 veneta, nel Cinquecento, il Palatium Novum Maius viene diviso su pi\u00f9 piani per creare nuovi locali adatti ad ospitare le magistrature e viene realizzato lo scalone nel lato est. Nel 1626 il Podest\u00e0 Andrea Da Lezze divide il piazzale centrale in due con l'inserimento di un portico trasversale a sette arcate sormontato da una loggia. Le decorazioni della corte interna tra cui i mascheroni vengono affidati all'architetto veneto Baldassarre Longhena. \u00c8 invece del 1803 la scala elicoidale in gusto neoclassico sotto l'androne del portico nord, opera di Leopoldo Pollack. L'ultimo intervento significativo si ha nel 1902, quando fu fedelmente ricostruita la loggia delle Grida demolita dai rivoluzionari a met\u00e0 Ottocento poich\u00e9 simbolo del potere."}
{"id": "2497539", "revid": "287204", "url": "https://it.wikipedia.org/wiki?curid=2497539", "title": "Hj\u00e4lmared", "text": "Hj\u00e4lmared \u00e8 una piccola area urbana che si trova nel comune di Alings\u00e5s nella contea di V\u00e4stra G\u00f6taland. "}
{"id": "2497542", "revid": "765341", "url": "https://it.wikipedia.org/wiki?curid=2497542", "title": "Stella Artois Championships 2004 - Singolare", "text": "Il singolare del Stella Artois Championships 2004 \u00e8 stato un torneo di tennis facente parte dell'ATP Tour.\nAndy Roddick era il detentore del titolo e ha vinto in finale 7\u20136 (7\u20134), 6\u20134 contro S\u00e9bastien Grosjean.\nTeste di serie.\nLe prime 8 teste di serie hanno ricevuto un bye per il 2\u00ba turno."}
{"id": "2497547", "revid": "37401", "url": "https://it.wikipedia.org/wiki?curid=2497547", "title": "Antico-babilonese", "text": ""}
{"id": "2497552", "revid": "37401", "url": "https://it.wikipedia.org/wiki?curid=2497552", "title": "Periodo paleo-babilonese", "text": ""}
{"id": "2497559", "revid": "102791378", "url": "https://it.wikipedia.org/wiki?curid=2497559", "title": "Brimonidina", "text": "La brimonidina \u00e8 un principio attivo, una molecola agonista \u03b12 molto selettivo utilizzato solitamente contro il glaucoma e instillato direttamente sotto forma di gocce oftalmiche.\nIndicazioni.\nIndicato nel trattamento dell'ipertono oculare.\nQuesto farmaco \u00e8 solitamente associato ad un bloccante dell'anidrasi carbonica per la riduzione della pressione intraoculare.\nControindicazioni.\nIl farmaco altera, ostacolando, le attivit\u00e0 complesse come la guida\nEffetti collaterali.\nFra gli effetti collaterali si riscontrano sensazione di bruciore, prurito, ipertensione, cefalea, rinite, vertigini."}
{"id": "2497561", "revid": "485872", "url": "https://it.wikipedia.org/wiki?curid=2497561", "title": "Flicorno baritono", "text": "Il flicorno baritono (detto anche in italiano \"bombardino\" e Baryton in tedesco) \u00e8 uno strumento musicale intonato in Si\u266d appartenente alla famiglia degli ottoni (musica) e alla sottofamiglia dei flicorni, suonato tramite tre o quattro pistoni o cilindri. \u00c8 uno strumento molto simile al flicorno tenore e con questo spesso confuso, anche il fatto che nei paesi di lingua anglosassone (ma non negli Stati Uniti) il flicorno tenore viene impropriamente chiamato \"baritone horn\". Effettivamente flicorno baritono e tenore hanno un canneggio di eguale lunghezza (2,62 metri), ma il baritono ha diametro maggiore ed un canneggio maggiormente conico.\nIl baritono viene costruito sia in forma verticale (pi\u00f9 squadrata, con la campana rivolta verso l'alto) sia, soprattutto negli stati dell'Europa centro-orientale, in forma \"ovale\" (\"boema\"), pi\u00f9 tondeggiante, con la campana rivolta di lato). Esiste anche una versione con la campana frontale (\"Bellfront\"), originaria dai paesi dell'Europa occidentale (Francia, Belgio, Paesi Bassi, Lussemburgo, Spagna, Portogallo e soprattutto Gran Bretagna).\nTecnica.\nCome la tromba e tutti i moderni ottoni, il flicorno baritono suona quando l'esecutore mette in vibrazione le labbra all'interno del bocchino, creando una colonna d'aria vibrante che percorrendo il tubo conico produce il suono. Modulando l'emissione possono essere prodotte diverse note. \nNormalmente un flicorno tenore ha 3 pistoni: quando \u00e8 premuto ogni pistone incrementa la lunghezza totale della colonna d'aria, dirottando il flusso attraverso dei canneggi supplementari e abbassando la nota, permettendo cos\u00ec l'esecuzione dell'intera scala cromatica. Ogni pistone aggiunge una lunghezza differente allo strumento. Il risultato \u00e8 che il primo pistone abbassa la nota di un tono; il secondo di mezzo tono; il terzo di un tono e mezzo (come se si premessero i due primi pistoni).\nDifferenze tra flicorno baritono e tenore.\nLa principale differenza tra flicorno baritono e tenore sta nel diametro del canneggio, che nel baritono \u00e8 molto pi\u00f9 grande e maggiormente conico. Grazie a ci\u00f2 con il baritono \u00e8 pi\u00f9 facile suonare note basse e note pedale ed il suo suono nel basso registro \u00e8 pi\u00f9 pieno e pi\u00f9 morbido rispetto a quello del tenore. Da parte sua il tenore \u00e8 pi\u00f9 agile negli acuti ed ha un'intonazione pi\u00f9 stabile del baritono.\nSpesso il baritono dispone di 4 (a volte 5) pistoni (o cilindri): il cilindro aggiuntivo non solo permette una migliore intonazione di alcune note (Do e Fa con 4 anzich\u00e9 1+3, Si e Mi con 2+4 anzich\u00e9 1+2+3), ma funge anche da ritorta, abbassandone l'intonazione di una quarta. Esistono tuttavia anche tenori con 4 pistoni (o cilindri).\nNormalmente le parti per il flicorno tenore sono scritte in chiave di violino mentre quelle per baritono in chiave di basso. Ma si possono trovare anche parti per tenore scritte in chiave di basso e parti per baritono scritte in chiave di violino.\nNel coro di tromboni solitamente il flicorno baritono sta tra i bassi ed il tenore tra i tenori: in questo caso le parti sono solitamente scritte in chiave di basso per entrambi gli strumenti.\nImpiego del flicorno baritono.\nIn passato il flicorno baritono era tenuto distinto dalle tre voci di flicorno tenore. Attualmente invece nelle orchestre di fiati si rinuncia sempre di pi\u00f9 ai secondi e terzi flicorni tenori, impiegando esclusivamente un baritono ed un tenore. In aggiunta, nelle moderne partiture americane ed europee dell'ovest molto spesso \u00e8 prevista una sola voce comune per flicorno tenore e baritono, con la differenza che una viene scritta in chiave di violino e l'altra in chiave di basso.\nIn generale nelle nuove opere la tendenza \u00e8 di passare dal flicorno tenore al baritono, al quale viene affidato anche il registro di tenore.\nRaramente il baritono trova impiego anche nella musica sinfonica, dato che in questo contesto il registro tenorile viene affidato ai corni (pi\u00f9 raramente alle tube wagneriane). Esempi di impiego del baritono sono le colonne sonore di John Williams per il film \"Jurassic Park\" o \"Toy Story\".\nNella musica tradizionale (specialmente marce e polka) i flicorni tenori e baritoni sono invece ancora molto utilizzati, con il baritono sovente a fare una parte omofona a quella del tenore.\nNelle orchestre di fiati il flicorno baritono viene impiegato anche per sostituire il fagotto. Assieme alla sezione di clarinetti conferisce a tali formazioni il loro timbro caratteristico, occupandosi delle parti che in orchestra sono affidate dagli archi."}
{"id": "2497565", "revid": "287204", "url": "https://it.wikipedia.org/wiki?curid=2497565", "title": "Grand Prix Hassan II 2004 - Singolare", "text": "Il singolare del Grand Prix Hassan II 2004 \u00e8 stato un torneo di tennis facente parte dell'ATP Tour.\nSantiago Ventura ha battuto in finale Dominik Hrbat\u00fd 6-3, 1-6, 6-4."}
{"id": "2497569", "revid": "682087", "url": "https://it.wikipedia.org/wiki?curid=2497569", "title": "Dipivefrina", "text": "La dipivefrina \u00e8 un profarmaco dell'adrenalina, ottenuto per esterificazione di quest'ultima con acido pivalico.\nIndicazioni.\nIndicato nel trattamento delle forme di glaucoma.\nControindicazioni.\nDa utilizzare con cautela in soggetti cardiopatici.\nPosologia.\nInstillare 2 volte ogni giorno per la durata del trattamento.\nEffetti collaterali.\nFra gli effetti collaterali si riscontrano sensazione di bruciore, dolore oculare e arrossamento oculare."}
{"id": "2497570", "revid": "287204", "url": "https://it.wikipedia.org/wiki?curid=2497570", "title": "Tyler Hansbrough", "text": "Carriera.\nAl college ha giocato per l'Universit\u00e0 di North Carolina nel ruolo di ala grande, vincendo nel 2009 il titolo nazionale NCAA.\nIl 25 giugno 2009 \u00e8 stato scelto con la chiamata numero 13 dagli Indiana Pacers al Draft NBA 2009.\nLa sua maglia da gioco (numero 50) \u00e8 stata ritirata il 10 febbraio 2010 durante la partita di rivalit\u00e0 North Carolina Tar Heels e Duke Blue Devils.\nCuriosit\u00e0.\nIl suo soprannome \u00e8 Psycho T."}
{"id": "2497576", "revid": "1888309", "url": "https://it.wikipedia.org/wiki?curid=2497576", "title": "Pieve di Varenna", "text": "La pieve di Varenna o pieve di San Giorgio di Varenna (in latino: \"Plebis Varennensis\" o \"Plebis Sancti Georgi Varennensis\") era il nome di un'antica pieve dell'arcidiocesi di Milano e del ducato di Milano con capopieve Varenna.\nIl patrono era san Giorgio, al quale \u00e8 ancora oggi dedicata la chiesa prepositurale di Varenna.\nStoria.\nVarenna, sin dall'epoca longobarda, venne sottoposta ecclesiasticamente alla chiesa di Monza, ove si trovava anche la corte regia. Possedimenti del Capitolo monzese a Varenna sono documentati gi\u00e0 nell'anno 769. Alle dipendenze dell'arciprete di Monza soggiaceva anche la chiesa di San Giovanni Battista, giursdizione confermata da una bolla pontificia datata 1168 e ricordata durante la visita pastorale da parte di Carlo Borromeo nel 1566.\nL'esistenza di una pieve a Varenna, \u00e8 invece testimoniata a partire dal XIII secolo quando Goffredo da Bussero, autore del \"Liber notitiae sanctorum Mediolanensis\" la cita come avente sei chiese, tra le quali per\u00f2 non compare ancora la chiesa plebana di San Giorgio di Varenna, la quale venne ultimata solo sul finire del secolo ed al 1280 si trovava ancora in fase di costruzione. Testimonianza di questa chiesa l'abbiamo in un documento del 1313. Ad oggi non \u00e8 ancora chiaro se l'originaria sede plebana fosse localizzata presso questa chiesa o, piuttosto, in quella dedicata a San Giovanni Battista.\nCambiamenti interni alla diocesi si ebbero a partire dal 1169 quando nel territorio plebano si rifugiarono gli esuli dell'isola Comacina. Secondo alcuni studiosi, furono gli stessi profughi a imporre a Varenna l'uso del rito patriarchino, al fine di contrastare gli usi correnti presso le altre parrocchie lombarde. Secondo altri, l'uso di tale rito sarebbe da imputare ai legami con la chiesa di Monza. Varenna decadde cos\u00ec presto nella sua breve storia, venendo gi\u00e0 dal 1398 sottoposta al governo della pieve di san Martino in Perledo, e ridotta a semplice rettoria, poi vicariato nel Cinquecento. La chiesa plebana di San Giorgio venne quindi dichiarata ufficialmente \"nullius plebis\" e dunque rimase esclusa da qualsiasi giurisdizione ecclesiastica. Il rito patriarchino rest\u00f2 in uso fino al Seicento, quando venne localmente introdotto quello romano. Da un punto di vista religioso, l'antico territorio plebano ricade sotto il decanato di Varenna e comprende 42 parrocchie. \nDiversa sorte ebbe invece la correlata pieve secolare e laica nella quella si articolava la provincia del Ducato di Milano: se per\u00f2 la pieve ecclesiastica aveva esercit\u00f2 i suoi poteri anche su Perledo, la pieve civile limit\u00f2 sempre la sua giurisdizione sulla sola Varenna, costituendo cos\u00ec un singolare caso di pieve monocomunale. Nel Settecento la pieve amministrativa fu oggetto di un esperimento riformatore di stampo illuminista da parte dell'imperatore Giuseppe II, che nel 1786 la incluse nella provincia di Como, provvedimento per\u00f2 cancellato dopo soli cinque anni dal fratello Leopoldo II, imperatore ben pi\u00f9 conservatore. La pieve fu poi soppressa nel 1797 in seguito all'invasione di Napoleone e alla conseguente introduzione di nuovi e pi\u00f9 moderni distretti.\nTerritorio.\nNella seconda met\u00e0 del XVIII secolo, il territorio della pieve era cos\u00ec suddiviso:\nDal punto di vista ecclesiastico, il territorio varennese era a quel tempo dichiarato esente da pievi, e sottoposto al vicariato di San Martino di Perledo."}
{"id": "2497580", "revid": "1516087", "url": "https://it.wikipedia.org/wiki?curid=2497580", "title": "Marocco francese", "text": ""}
{"id": "2497582", "revid": "287204", "url": "https://it.wikipedia.org/wiki?curid=2497582", "title": "NASDAQ-100 Open 2004 - Singolare femminile", "text": "Il singolare femminile del NASDAQ-100 Open 2004 \u00e8 stato un torneo di tennis facente parte del WTA Tour 2004.\nSerena Williams era la detentrice del titolo.\nSerena Williams ha battuto in finale 6\u20131, 6\u20131 Elena Dement'eva.\nTeste di serie.\nTutte le teste di serie hanno ricevuto un bye per il 2\u00ba turno."}
{"id": "2497583", "revid": "2056032", "url": "https://it.wikipedia.org/wiki?curid=2497583", "title": "Episodi di MacGyver (sesta stagione)", "text": "Episodi.\nI duri.\nUn gruppo di ragazzi ha mosso guerra agli spacciatori della citt\u00e0. MacGyver deve scoprire chi li ha istigati e addestrati. \nRiscatto finale.\nMacGyver viene tenuto in ostaggio da un soldato rumeno, al quale per\u00f2 salva la vita.\nLa pistola maledetta.\nLa pistola usata per un omicidio molti anni prima ricompare con l'uccisione di un poliziotto. Il principale sospettato \u00e8 un ragazzo del Challengers Club.\nUna prova di coraggio.\nQuando scopre che la sua giovane amica Lisa \u00e8 stata ritrovata in una casa scassinata, MacGyver sospetta che possa essere una giovane alcolista.\nIl muro.\nMacGyver aiuta un vecchio tedesco a riunirsi alla nipote scomparsa da tempo. Ma lei non \u00e8 quello che sembra...\nUna lezione sul male.\nIl dottor Zito (4x07) riesce ad evadere, e progetta un elaborato gioco di gatto-e-topo con MacGyver.\nUn pendaglio di guai.\nMacGyver \u00e8 alle prese con un gruppo di imbroglioni convinti che la vecchia macchina ereditata dal nonno Henry, una Chevrolet Nomad, nasconda un pendaglio di diamanti.\nDisarmato tra le donne.\nMacGyver sogna di trovarsi nel vecchio west, alle prese con mogli ordinate per corrispondenza.\nLa valle dei veleni.\nMacGyver indaga sotto copertura sulla morte di un sindacalista di agricoltori.\nLuci misteriose dal cielo.\nMacGyver deve impedire ad una coppia di campagnoli di consegnare tutti i loro risparmi a due visitatori dello spazio.\nGioco stretto.\nMacGyver \u00e8 appena arrivato da Mama Colton quando un bambino ruba una scatola contenente le figurine del baseball dei fratelli Colton che valgono almeno 50.000 dollari. Indagando, MacGyver scopre un grosso giro di falsari.\nI giochi di Jerico.\nUna ex- di MacGyver \u00e8 sposata con un violento affarista, che sponsorizza una competizione sportiva internazionale.\nLa landa desolata.\nUn costruttore edilizio vuole portare a termine il suo ultimo progetto; Macgyver dovr\u00e0 convincere il signor Bartlett a desistere dal proseguire i lavori perch\u00e9 pericolosi all'ambiente\nL'occhio di Osiride.\nMacGyver \u00e8 in Turchia per aiutare un archeologo a ritrovare la tomba di Alessandro Magno.\nSorvegliato speciale.\nUn ex-membro di una gang di motociclisti \u00e8 in libert\u00e0 sulla parola, ma i suoi antichi compagni vogliono che partecipi ad un ultimo colpo.\nAbbandonati a s\u00e9 stessi.\nUn prete che gestisce una comunit\u00e0 di senzatetto viene barbaramente ucciso, MacGyver si camuffa da barbone per indagare.\nFiducia cieca.\nPete soffre di glaucoma, ma decide di aiutare comunque una sua amica a denunciare lo sterminio di massa avvenuto nel suo paese.\nDue arzille vecchiette.\nMacGyver \u00e8 rimasto bloccato in una trappola per animali, e viene soccorso dalle due attempate proprietarie dell'albergo vicino.\nSolamente affari.\nMurdoc \u00e8 tornato, per uccidere l'unico bersaglio che gli sia sempre sfuggito: MacGyver.\nLa piana del falco.\nMacGyver \u00e8 testimone ad un processo per l'acquisizione di una pianura, sacra ai nativi del luogo, da parte di una societ\u00e0 intenzionata alla costruzione di una linea elettrica che comporterebbe gravi ripercussioni sull'ambiente.\nL'uno per l'altro.\nPete \u00e8 in attesa per l'operazione al glaucoma. Ma qualcuno gli invia messaggi minacciosi in ospedale."}
{"id": "2497584", "revid": "287204", "url": "https://it.wikipedia.org/wiki?curid=2497584", "title": "Pianeta impossibile", "text": "Pianeta impossibile (\"The Deathworld Trilogy\") \u00e8 un romanzo di fantascienza scritto da Harry Harrison, pubblicato originariamente in tre parti, rispettivamente nel 1960 (con il titolo \"Deathworld\"), 1964 (\"The Ethical Engineer\") e 1968 (\"The Horse Barbarians\"). La prima parte \u00e8 stata finalista nel 1961 al Premio Hugo per il miglior romanzo. Nel suo complesso \u00e8 stato pubblicato in italiano nel 1978 dall'Editrice Nord nella collana Cosmo Oro.\nIl romanzo ha dato vita ad un ciclo narrativo (serie del Pianeta impossibile o \"Deathworld\"), le cui opere pi\u00f9 recenti sono scritte in collaborazione con Ant Skalandis e Mikhail Ahmanov e pubblicate in Russia e Lituania.\nTrama.\nSul pianeta Pyrrus \u00e8 in corso una guerra tra gli uomini che lo stanno colonizzando e gli originari abitanti: sembra quasi che tutta la flora e la fauna di Pyrrus sia in lotta contro i coloni. \u00c8 in questa fase che si inseriscono le avventure di Jason DinAl, giocatore professionista con poteri paranormali, che con la sua intelligenza e il suo coraggio riuscir\u00e0 a far cessare la guerra."}
{"id": "2497587", "revid": "1005847", "url": "https://it.wikipedia.org/wiki?curid=2497587", "title": "Democratici Cristiani Sloveni", "text": "I Democratici Cristiani Sloveni (\"Slovenski kr\u0161\u010danski demokrati\" - SKD) erano un partito sloveno democristiano attivo fra il 1989 e il 2000. Il leader del partito \u00e8 sempre stato Lojze Peterle.\nIl partito faceva parte della Coalizione DEMOS che vinse le prime elezioni slovene nel 1990. Peterle fu nominato Primo Ministro e sotto il suo governo la Slovenia dichiar\u00f2 l'indipendenza.\nDopo la caduta del governo Peterle, i Cristiano-Democratici passarono all'opposizione, mentre altri partiti della coalizione entrarono nel nuovo governo di Janez Drnov\u0161ek. Il partito torn\u00f2 al governo nel 1993 quando entr\u00f2 a far parte del secondo governo Drnov\u0161ek. \nTra il 1997 e il 2000 il partito torn\u00f2 all'opposizione. Nel 2000 si fuse col Partito Popolare Sloveno e form\u00f2 un governo con il Partito Socialdemocratico Sloveno sotto la guida di Andrej Bajuk. Poco dopo, per\u00f2, molti ex-democristiani, fra cui Peterle e Bajuk, lasciarono il nuovo partito fondando Nuova Slovenia."}
{"id": "2497588", "revid": "1915706", "url": "https://it.wikipedia.org/wiki?curid=2497588", "title": "Travoprost", "text": "Il travoprost \u00e8 un principio attivo analogo delle prostaglandine.\nIndicazioni.\nIndicato nel trattamento nell'ipertensione oculare.\nControindicazioni.\nViene sconsigliato l'uso in caso di gravidanza e allattamento e nei pazienti con meno di 18 anni.\nEffetti collaterali.\nFra gli effetti collaterali si riscontrano cefalea, fotofobia, bradicardia, cheratite, fotofobia, uveite, rash cutaneo. Si pu\u00f2 osservare cambiamento del colore dell'iride."}
{"id": "2497589", "revid": "19580", "url": "https://it.wikipedia.org/wiki?curid=2497589", "title": "Isocline", "text": ""}
{"id": "2497591", "revid": "1543377", "url": "https://it.wikipedia.org/wiki?curid=2497591", "title": "IRacing.com", "text": "iRacing.com (iRacing in breve) \u00e8 un simulatore di guida online, a sottoscrizione, per Microsoft Windows e Mac OSX, gestito da iRacing.com Motorsport Simulations.\nSin dall'inizio il servizio \u00e8 stato impostato non solo come intrattenimento videoludico, ma soprattutto come simulatore in grado di allenare i piloti del mondo reale. La compagnia alle spalle del simulatore ha siglato numerose alleanze con serie ed organizzazioni di corse del mondo reale. A partire dal 2010 ospiter\u00e0 una serie sanzionata direttamente dalla NASCAR. Altri partner includono la IndyCar Series, la Porsche Supercup, la SCCA, la Skip Barber Racing School, la Volkswagen Jetta TDI Cup e il Star Mazda Championship, tra gli altri.\nSviluppo.\nL'azienda titolare di iRacing.com fu fondata a Boston, Massachusetts il settembre 2004 da David Kaemmer e John W. Henry dopo la chiusura di Papyrus Design Group, altra societ\u00e0 che Kaemmer aveva cofondato. Il servizio iRacing.com \u00e8 stato in sviluppo da allora, usando come punto di partenza il codice di NASCAR Racing 2003 Season della Papyrus. Secondo Kaemmer, iRacing mantiene il sistema di gestione dei corpi fisici di NASCAR Racing 2003 Season, cos\u00ec come la presentazione delle piste e alcune parti riguardanti il codice di trasmissione multi-utente, ma tutto il resto \u00e8 stato cambiato o \u00e8 completamente nuovo come il modello delle ruote o il motore grafico. Il prodotto sar\u00e0 costantemente ampliato e migliorato dopo il lancio pubblico.\nAccoglienza del pubblico.\niRacing.com \u00e8 stato lanciato sul mercato il 26 agosto 2008. A luglio 2009 pi\u00f9 di 16000 persone risultavano iscritte al servizio.\niRacing.com ha ricevuto ottime recensioni da riviste di auto, corse e videogiochi, cos\u00ec come da vari siti dedicati ai simulatori di guida. Il servizio \u00e8 stato inoltre criticato per non aver incluso caratteristiche che spesso si trovano in altri simulatori, come ambienti dinamici, una pi\u00f9 efficace gestione dei danni e della scatola del cambio.\nMolti piloti del mondo reale come Justin Wilson, Alex Gurney e Dale Earnhardt, Jr., si sono iscritti al servizio e hanno dato giudizi positivi specialmente riguardo l'accuratezza della riproduzione delle piste che rendono il simulatore un valido strumento per imparare i circuiti.\nAnche i piloti di F1 Max Verstappen, Lando Norris e Fernando Alonso sono iscritti al servizio.\nDescrizione del servizio.\niRacing ha come obiettivo quello di soddisfare sia i piloti del mondo reale che gli appassionati delle simulazioni di guida. perci\u00f2 cercano di offrire una simulazione realistica con circuiti, veicoli e modelli fisici i pi\u00f9 accurati possibili, e tutto ci\u00f2 con vetture e piste con licenza ufficiale,riprodotte con il metodo laserscan.\niRacing pu\u00f2 essere utilizzato solo online tramite server gestiti direttamente da iRacing.com, la cui partecipazione richiede un abbonamento al servizio. Ci sono numerose opzioni al riguardo, con prezzi che variano da 14$ al mese, 36$ per 3 mesi, 110$ per un anno fino a 199$ per 2 anni. La sottoscrizione base include un pacchetto di auto e circuiti, con cui \u00e8 possibile prendere parte principalmente a prove e gare destinate ai cosiddetti \"rookies\", ovvero ai principianti. Altri circuiti e altre vetture sono venduti separatamenteal costo di 14.95$ e 11.95$ rispettivamente.\niRacing gestisce campionati (i cui partecipanti sono soggetti ad eventuali sanzioni disciplinari) per differenti tipi di auto. Ogni calendario \u00e8 diviso in stagioni della durata di 12 settimane, e tutte le sessioni in una serie hanno luogo solamente su una pista alla settimana. Su ogni pista, i piloti possono partecipare a sessioni di test, qualifiche, gare e prove a tempo. Ci possono anche essere serie non-standard, come ad esempio le serie \"Rookies\" che hanno una durata di 4 settimane.\nLe serie sono divise in due categorie principali, ovali e stradali, che sono ulteriormente divise in numerosi livelli di patente, da Dilettante (Rookie) a Pro, che ogni pilota deve guadagnarsi sulla pista. Per conquistare una patente superiore bisogna gareggiare in una serie consona al livello della patente attualmente posseduta e mantenere un livello minimo di \"consistenza di guida\" ovvero ridurre al minimo contatti e uscite di pista. Le patenti per gli ovali e le piste stradali sono completamente distinte."}
{"id": "2497593", "revid": "2056032", "url": "https://it.wikipedia.org/wiki?curid=2497593", "title": "Episodi di MacGyver (settima stagione)", "text": "Episodi.\nUn tantino complicato.\nMacGyver viene coinvolto dal nonno del suo figlioccio, un ex agente CIA, in uno strampalato piano per rapire un dittatore.\nIl nuovo vicinato.\nMacGyver cambia casa. La sua neo vicina viene rapita da due killer.\nOssessionato.\nMacGyver \u00e8 ossessionato dall'idea che Murdoc sia ancora vivo.\nPrometeo.\nMacGyver d\u00e0 la caccia a un pericoloso piromane.\nLa famiglia Colton.\nL'episodio si incentra su un'avventura della famiglia Colton e MacGyver ha un ruolo marginale. I fratelli Colton sono due cacciatori di taglie, la madre li aiuta con le informazioni che raccoglie al suo lavoro al centralino, mentre il figlio minore (interpretato da un giovanissimo Cuba Gooding Junior) va a scuola, ma \u00e8 attratto dalla vita dei due fratelli. Nel frattempo arriva un nuovo incarico per i fratelli Colton...\nFra gli spiriti.\nMacGyver deve salvare una ragazza da un potente sacerdote voodoo.\nMacGyver alla corte di Re Art\u00f9 - Parte prima.\nMacGyver \u00e8 colpito da un vaso di fiori e perde conoscenza; quando si risveglia si ritrova alla corte di Re Art\u00f9, che assomiglia a Peter Thornton. Dopo che Art\u00f9 ha preso fiducia in lui, MacGyver dovr\u00e0 salvare la vita dello stesso Re e di Mago Merlino, per poi recarsi in Scozia nel Regno di Morgana alla ricerca di Cecilia, ragazza rapita da Morgana.\nMacGyver alla corte di Re Art\u00f9 - Parte seconda.\nMacGyver continua il viaggio assieme a Merlino alla ricerca di Cecilia, che si trova nelle grinfie di Morgana. Alla fine si risveglia alla realt\u00e0 nel presente, e pare che sia stato tutto un sogno... o forse no?\nRitorno al successo.\nPinky Burnette, star del cinema muto, chiede aiuto a MacGyver per recuperare le uniche copie dei suoi fim, che gli sono state rubate.\nVince chi perde.\nUn pugile, amico di MacGyver deve vincere l'incontro per raccogliere del denaro e ottenere l'affido della figlia.\nRagazzi di strada.\nAl Challengers Club l'ex membro di una banda viene accusato di aver ucciso il suo rivale.\nSfratti senza scrupoli.\nMacGyver deve aiutare un giovane artista di graffiti a smascherare gli illeciti del proprietario dei caseggiati di un quartiere in riqualificazione.\nTutto pu\u00f2 cambiare.\nMacGyver ha l'incarico di trovare delle prove che smascherino un traffico illegale di merce proveniente dalla Cina, fabbricata da cinesi tenuti in stato di schiavit\u00f9 in un campo di concentramento nella Cina orientale. Questi prigionieri sono soprattutto giovani studenti che si oppongono al regime che governa il loro paese. Quando MacGyver entra in un magazzino che contiene merce proveniente dal campo di concentramento viene salvato da un agguato da un giovane reporter. Questi si riveler\u00e0 suo figlio, avuto da MacGyver anni prima da una reporter e di cui era all'oscuro. Insieme cercheranno di smascherare il traffico illegale e trovare le prove che denuncino lo stato di schiavit\u00f9 dei prigionieri nel campo. Al termine dell'episodio MacGyver decide di recuperare il tempo perduto col figlio: rifiuta un rinnovo del contratto con la Phoenix Foundation e parte in moto col figlio per un viaggio \"on the road\".\nLa valle della giovinezza.\nJack Dalton convince MacGyver a seguirlo alla ricerca della leggendaria Valle della giovinezza, lo Shangri-la. Scopriranno che un'organizzazione ha costruito una centrale dove costruire ordigni nucleari."}
{"id": "2497595", "revid": "7459", "url": "https://it.wikipedia.org/wiki?curid=2497595", "title": "Conflitto del Sonderbund", "text": ""}
{"id": "2497602", "revid": "767487", "url": "https://it.wikipedia.org/wiki?curid=2497602", "title": "Christian Vander (calciatore)", "text": ""}
{"id": "2497603", "revid": "729019", "url": "https://it.wikipedia.org/wiki?curid=2497603", "title": "De Havilland DH.85 Leopard Moth", "text": "Il de Havilland DH.85 Leopard Moth fu un monomotore da trasporto ad ala alta, in grado di trasportare tre persone pilota compreso, prodotto dall'azienda britannica de Havilland negli anni trenta.\nSviluppato ad uso civile e destinato al trasporto di passeggeri e merci, fu utilizzato anche in ambito militare durante la Seconda guerra mondiale.\nStoria.\nSviluppo.\nIl Leopard Moth fu introdotto nel 1933 come successore del DH.80 Puss Moth, il suo disegno prendeva spunto in maniera superficiale dai vecchi modelli, ma in realt\u00e0 il progetto apportava cambiamenti importanti, tra i quali bisogna citare la nuova fusoliera, realizzata non in tubi di acciaio come nel DH.80, ma realizzata in legno di abete rosso. Questa soluzione permetteva di incrementare le prestazioni del velivolo, rispetto al DH.80, utilizzando sempre lo stesso motore. Il pilota e i passeggeri erano alloggiati nella stessa cabina chiusa, con questi ultimi seduti fianco a fianco nella parte posteriore dell'abitacolo.\nIl prototipo vol\u00f2 la prima volta il 27 maggio 1933 dimostrando buone prestazioni di conseguenza se ne avvi\u00f2 la produzione in serie che prosegu\u00ec fino al 1936. In totale furono realizzati 133 esemplari di DH.85, di cui 71 furono utilizzati nella Gran Bretagna.\nImpiego operativo.\nNel luglio 1933 vinse la \"King's Cup Race\", con una velocit\u00e0 media di 224,5\u00a0km/h (139,5\u00a0mph), pilotato dallo stesso Geoffrey de Havilland; due velivoli simili giunsero rispettivamente terzo e sesto..\nDei velivoli inglesi, 44 servirono durante la seconda guerra mondiale sia in Inghilterra che in Australia, molti di questi con compiti di comunicazione.\nVelivoli sopravvissuti.\nA tutt'oggi diversi esemplari sono tuttora in condizione di volo ed appartengono quasi tutti a privati."}
{"id": "2497605", "revid": "729019", "url": "https://it.wikipedia.org/wiki?curid=2497605", "title": "Jonas Furrer", "text": "Biografia.\nFiglio di Jonas, maestro fabbro e di Anna Magdalena Hanhart. Frequent\u00f2 le scuole primarie a Winterthur in seguito prosegu\u00ec gli studi superiori a Zurigo, Heidelberg e Gottinga conseguendo la laurea in giurisprudenza. Nel 1828 \u00e8 giurista a Winterthur e nel 1829 procuratore cantonale, nel 1832 ottenne il brevetto di avvocato e nel 1838 gli fu conferito il dottorato h.c. dell'Universit\u00e0 di Zurigo. Fu granconsigliere nelle file del Partito Liberale Radicale del Canton Zurigo. Fu una figura dominante nelle file dell'opposizione liberale al governo liberale conservatore di Johann Caspar Bluntschli.\nFu una figura di spicco anche nella vita politica federale, fece parte della commissione dei Sette che si occup\u00f2 di trovare una soluzione al conflitto del Sonderbund nel 1847, venne eletto dal popolo zurighese nel Consiglio degli Stati nel 1848. Partecip\u00f2 alla stesura della nuova Costituzione federale e l'Assemblea federale lo elesse primo Presidente della Confederazione svizzera, carica che rivest\u00ec nel 1848, 1849, 1852, 1855 e 1858. Resse vari dipartimenti, in particolare quello di giustizia e polizia dove regol\u00f2 la questione della cittadinanza degli apolidi, elabor\u00f2 nel 1850 una legge a tutela dei matrimoni interconfessionali. Regol\u00f2, introducendo il concetto di giustizia amministrativa, i conflitti di competenze che si producevano tra Confederazione e Cantoni.\nJonas Furrer era massone, iniziato nella Loggia \"Akazia\" di Winterthur, nel 1844 fu eletto Grande Oratore della Grande Loggia svizzera Alpina."}
{"id": "2497607", "revid": "1543377", "url": "https://it.wikipedia.org/wiki?curid=2497607", "title": "Dutch Open 2004", "text": "Il Dutch Open 2004 (conosciuto anche come \"Priority Telecom Open\") \u00e8 stato un torneo di tennis giocato sulla terra battuta.\n\u00c8 stata la 45\u00aa edizione del Dutch Open, che fa parte della categoria International Series nell'ambito dell'ATP Tour 2004. \nSi \u00e8 giocato allo Sportlokaal de Bokkeduinen di Amersfoort nei Paesi Bassi, dal 12 al 18 luglio 2004.\nCampioni.\nSingolare.\n Martin Verkerk ha battuto in finale Fernando Gonz\u00e1lez, 7\u20136(5), 4\u20136, 6\u20134\nDoppio.\n Jaroslav Levinsk\u00fd / David \u0160koch hanno battuto in finale Jos\u00e9 Acasuso / Luis Horna, 6\u20130, 2\u20136, 7\u20135"}
{"id": "2497609", "revid": "1031941", "url": "https://it.wikipedia.org/wiki?curid=2497609", "title": "Teodora e Didimo", "text": "Teodora e Didimo (morti nel 304) sono due santi cristiani la cui leggenda si basa su un racconto del IV secolo attribuito a sant'Ambrogio. Sono festeggiati il 28 aprile. \nFurono martirizzati sotto il regno dei co-imperatori romani Diocleziano e Massimiano. A causa di un calo della popolazione, fu emesso un editto che imponeva alle donne romane di aver figli e fu criminalizzata la verginit\u00e0. \nIl prefetto di Alessandria d'Egitto, Proculus, venne a conoscenza del voto di nubilato di Teodora, che nel racconto \u00e8 descritta come una bella ragazza, di nobile famiglia romana, che non avrebbe avuto nessuna difficolt\u00e0 a scegliere tra molti pretendenti. \nLa scoperta del suo voto di castit\u00e0 (giur\u00f2 che se avesse perso la verginit\u00e0 non sarebbe stato per sua scelta) la fece condannare ad essere rinchiusa in un lupanare. \nIl suo primo cliente fu Didimo, un soldato cristiano che era venuto in realt\u00e0 a salvarla. La storia narra che scambi\u00f2 i vestiti con lei, permettendole di fuggire. \nQuando giunse un altro cliente, Didimo si rivel\u00f2, dicendo di considerarsi un uomo benedetto perch\u00e9 gli era stata data la possibilit\u00e0 di salvare una donna innocente e di morire per la sua fede. Didimo fu preso prigioniero e portato al cospetto del prefetto Proculus, che lo condann\u00f2 a morte. Sant'Ambrogio dice che Teodora non poteva consentire al suo salvatore di morire da solo, e si present\u00f2 al cospetto di Proculus prima della esecuzione. \nDidimo e Teodora furono decapitati. Il corpo di Didimo venne bruciato. La storia di Teodora e Didimo \u00e8 quasi identica a quella dei santi Antonia e Alessandro. Il tema della storia potrebbe riflettere l'istituzione della prostituzione religiosa. \nL'oratorio \"Teodora\", composto da Georg Friedrich H\u00e4ndel nel 1749, si basa sulla storia di Teodora e Didimo."}
{"id": "2497616", "revid": "124620286", "url": "https://it.wikipedia.org/wiki?curid=2497616", "title": "Affresco della taurocatapsia", "text": "Il cosiddetto Affresco della taurocatapsia \u00e8 un dipinto a secco su stucco, raffigurante una scena di taurocatapsia, risalente ad un arco di tempo della civilt\u00e0 minoica che va dal Medio Minoico III al Tardo Minoico B (XVII-XV secolo a.C.), sebbene vi sia anche l'opinione che lo colloca a un periodo posteriore, 1425 a.C., ovvero nel periodo del nuovo palaziale. Esso venne scoperto sopra un muro nel lato est del palazzo di Cnosso, nel cortile della bocca in pietra. Il suo principale soggetto \u00e8 una scena di taurocatapsia, circondata da motivi lineari astratti di pietra. Tutto l'insieme \u00e8 bidimensionale, eccetto le forti linee dei petti, gambe e cosce delle donne, che riflettono il tentativo artistico di conferire volume e profondit\u00e0, raro per questo periodo. Questo affresco \u00e8 esposto al Museo Archeologico di Heraklion.Le stesse tinte accese che troviamo nel dipinto le rivediamo, nello stesso periodo, sui pilastri dei vari palazzi cretesi (Cnosso)\nSu uno sfondo blu egiziano, al centro della scena, vi \u00e8 un toro, dipinto in ocra rossastra, bianco di calce e marrone, o ocra gialla con carbone - questi colori possono essere stati scelti per il loro effetto, sebbene sia anche possibile che l'uso dell'ocra rossa e altri colori neolitici sia legato alle idee contemporanee di morte. Il toro \u00e8 sospeso nell'aria, secondo il desiderio dell'artista che era quello di voler catturare il suo esuberante movimento aggressivo - i tori spesso continuavano ad essere rappresentati in quel modo fino alla creazione della fotografia. Ai lati dell'immagine raffigurata del toro ci sono due donne (di pelle pi\u00f9 chiara), una delle quali tiene le corna del toro e l'altra, dalla parte opposta, tiene le sue braccia sollevate, mentre l'uomo (di pelle pi\u00f9 scura) si trova sulla schiena del toro. Le posizioni che essi assumono rivelano, come in una sequenza cinematografica, i tre momenti del gioco consistente nell'afferrare il toro per le corna, eseguire su di esso un doppio salto mortale, ricadere a terra restando in posizione verticale. La presenza contemporanea di atleti dei due sessi, inoltre, ci testimonia di una cultura nella quale, diversamente da quelle vicino-orientali, la donna iniziava a godere di un certo prestigio sociale. Entrambi i sessi indossano lo stesso costume (probabilmente per il fatto che un vestiario pi\u00f9 complesso avrebbe potuto aggrovigliarsi fra le corna del toro) diversificandosi per le differenze anatomiche e il colore della pelle (quella dell'uomo \u00e8 rosso ocra, quella delle donne bianca, come nelle Cicladi e negli affreschi micenei). Il movimento dell'uomo \u00e8 dinamico, le orecchie delle figure sono pienamente modellate e (come nella maggior parte dell'arte nell'et\u00e0 del bronzo) gli occhi del toro e quelli umani sono apparentemente simili a quelli di un uccello.\nL'affresco pu\u00f2 essere collegato a diversi elementi visivi in altre forme d'arte, come a un rhyton di steatite con la testa di toro (1600 a.C.) , Museo Archeologico di Heraklion. Vedi anche Bob Sinclair Hood, figure 87 e 55."}
{"id": "2497619", "revid": "799504", "url": "https://it.wikipedia.org/wiki?curid=2497619", "title": "Pieve di Varese", "text": "La pieve di Varese o pieve di San Vittore di Varese (in latino: \"Plebis Varesensis\" o \"Plebis Sancti Victori Varesensis\") era il nome di un'antica pieve dell'arcidiocesi di Milano e del Ducato di Milano con capopieve Varese.\nIl patrono era san Vittore, al quale \u00e8 ancora oggi dedicata la basilica prepositurale di Varese.\nStoria.\nLa presenza di un battistero preromanico, testimonia indubbiamente il ruolo fondamentale della chiesa varesina e la sua antichit\u00e0 anche come sede plebana. Varese, sede di corte, divenne propriet\u00e0 degli arcivescovi milanesi sin dall'epoca ottoniana.\nDalla fine del XIII secolo apprendiamo da Goffredo da Bussero che constava di 50 chiese, mentre sappiamo che la chiesa di Santa Maria al Monte di Varese, constava di una propria canonica e di un proprio arciprete che \"de facto\" si consideravano indipendenti dall'organizzazione plebana di Varese. Col Rinascimento la pieve assunse anche una funzione amministrativa civile come ripartizione locale della provincia del Ducato di Milano.\nAlla fine del XIV secolo, la canonica di San Vittore di Varese comprendeva il prevosto e ventiquattro canonici e la situazione sembrava invariata al 1564 quando erano nominalmente registrati nella canonica di Varese il prevosto, ventiquattro canonici ai quali si erano aggiunti per\u00f2 otto canonici in commenda e a sei cappellani, il che faceva del clero varesino uno dei pi\u00f9 importanti della Lombardia, seppur nei secoli la citt\u00e0 non fosse riuscita a divenire sede episcopale. Varese divenne sede di un vicariato dall'epoca post-tridentina, facendo coincidere il nuovo status di cose con l'antica funzione della pieve.\nDal punto di vista civile, la pieve amministrativa fu oggetto di un esperimento riformatore di stampo illuminista da parte dell'imperatore Giuseppe II, che nel 1786 la pose a capo della neocostituita Provincia di Varese, ripartizione cancellata per\u00f2 dopo soli cinque anni dal fratello Leopoldo II, imperatore ben pi\u00f9 conservatore. La pieve fu poi soppressa nel 1797 in seguito all'invasione di Napoleone e alla conseguente introduzione di nuovi e pi\u00f9 moderni distretti.\nL'inizio della decadenza della pieve religiosa invece, seppur in ritardo, giunse il 23 gennaio 1923 quando l'arcivescovo Eugenio Tosi decise di distaccare dall'autorit\u00e0 della pieve le parrocchie di Malnate, gi\u00e0 elevata a prevostura con decreto 30 agosto 1919, e Gurone furono staccate dalla pieve e vicariato di Varese per andare a far parte del vicariato di Malnate. Nel 1951 le parrocchie di Azzate, Bodio, Brunello, Buguggiate, Crosio della Valle, Daverio, Galliate Lombardo, Lomnago, gi\u00e0 della pieve di Varese, andarono a costituire il vicariato foraneo di Azzate.\nLa pieve varesina sopravvisse sino ai decreti arcivescovili che nel 1972 cancellarono tutte le pievi lombarde e le sostituirono con i moderni decanati, di cui Varese divenne sede.\n Oggi il suo territorio ricade sotto il decanato di Varese e comprende 25 parrocchie.\nTerritorio.\nNella seconda met\u00e0 del XVIII secolo, il territorio della pieve era cos\u00ec suddiviso:"}
{"id": "2497620", "revid": "1305772", "url": "https://it.wikipedia.org/wiki?curid=2497620", "title": "Andretti", "text": ""}
{"id": "2497622", "revid": "287204", "url": "https://it.wikipedia.org/wiki?curid=2497622", "title": "RCA Championships 2004", "text": "L'Indianapolis Tennis Championships 2004 \u00e8 stato un torneo di tennis giocato sul cemento.\n\u00c8 stata la 17\u00aa edizione dell'Indianapolis Tennis Championships (conosciuto quest'anno anche come \"RCA Championships\" per motivi di sponsorizzazione), \nche fa parte della categoria International Series nell'ambito dell'ATP Tour 2004. \nSi \u00e8 giocato al Tennis Center di Indianapolis negli Stati Uniti, dal 19 al 26 luglio 2004. \n\u00c8 stato il 2\u00b0 evento delle US Open Series 2004, succeduto dal Countrywide Classic di Los Angeles.\nCampioni.\nSingolare.\n Andy Roddick ha battuto in finale Nicolas Kiefer, 6-2, 6-3\nDoppio.\n Jordan Kerr / Jim Thomas hanno battuto in finale Wayne Black / Kevin Ullyett 6-7(7), 7-6(3), 6-3"}
{"id": "2497625", "revid": "339392", "url": "https://it.wikipedia.org/wiki?curid=2497625", "title": "RCA Championships", "text": ""}
{"id": "2497634", "revid": "439868", "url": "https://it.wikipedia.org/wiki?curid=2497634", "title": "Tonelli", "text": ""}
{"id": "2497641", "revid": "767487", "url": "https://it.wikipedia.org/wiki?curid=2497641", "title": "Mario Carlesi", "text": "Biografia.\nNato a Livorno, si trasfer\u00ec giovanissimo a Lucca dove frequent\u00f2 la Regia scuola lucchese di Belle Arti e fu allievo di Arnaldo Fazzi.\nA Lucca visse e lavor\u00f2 tutta la vita; il suo studio era sotto i portici di via Elisa.\nFu autore della statua della \"Piccola bagnante\" (per cui pos\u00f2 la figlia Laura) eseguita nel 1938 in pietra di Trani per adornare la vasca della piazza-giardino a Viareggio tra piazza Maria Luisa di Borbone e il mare. Il bozzetto in terracotta della \"Piccola bagnante\" si trova presso la biblioteca Agor\u00e0 a Lucca. Il monumento di Viareggio fu gravemente danneggiato con distruzione della testa, sostituita in seguito riproducendo l'originale su base fotografica. Negli anni trenta fu tra gli organizzatori delle mostre d'arte estive al Kursaal a Viareggio che videro la partecipazione dei migliori artisti toscani.\nRealizz\u00f2 il \"Monumento ai Caduti\", in piazza della Vittoria a Livorno, inaugurato il 15 luglio 1924 alla presenza dei sovrani d'Italia. L'opera, costituita da un gruppo di uomini in atto di solenne giuramento e da una statua raffigurante la Vittoria, precede l'ingresso al grande tempio votivo del Soccorso.\nVinse il concorso per il monumento ai caduti e invalidi sul lavoro, che tuttavia non fu mai realizzato per mancanza di fondi; la realizzazione in gesso a grandezza naturale fu completata ed \u00e8 oggi conservata presso il Real Collegio di Lucca\nSua la decorazione della chiesa di San Bartolomeo all'Arancio in Lucca, dove realizz\u00f2 la \"Via Crucis\" in terracotta, le formelle degli evangelisti per la facciata, gli altari laterali, i leggii, il fonte battesimale con una statua del Battista, due acquasantiere in marmo di Carrara, l'altare con incastonato un bassorilievo dell'\"Ultima Cena\" e un crocifisso.\nTra le sue opere ricordiamo la \"Via Crucis\" in terracotta, esposta nella chiesa di Segromigno, i \"Monumenti ai Caduti\" alla Pieve San Paolo e, a Tereglio, il monumento a \"Cesare Pellegrinetti\" e \"Marianna Raffaelli\" nel cimitero di Viareggio, i \"monumenti alla famiglia Baldocchi\" e alla \"famiglia Celli\" nel cimitero di Lucca e vari medaglioni nel Famedio di Lucca.\nFu autore della cappella dedicata al trasvolatore oceanico Carlo Del Prete, che contiene una notevole \"Piet\u00e0\" in marmo di Carrara.\nIl Museo Civico Giovanni Fattori di Livorno espone dal 2013 un busto in terracotta raffigurante il pittore Benvenuto Benvenuti."}
{"id": "2497643", "revid": "1702319", "url": "https://it.wikipedia.org/wiki?curid=2497643", "title": "Pieve di Vimercate", "text": "La pieve di Vimercate o pieve di Santo Stefano di Vimercate (in latino: \"Plebis Vicomercati\" o \"Plebis Sancti Stephani Vicomercati\") era il nome di un'antica pieve dell'Arcidiocesi di Milano e del Ducato di Milano con capopieve Vimercate. \nIl patrono era santo Stefano, al quale \u00e8 ancora oggi dedicata la basilica prepositurale di Vimercate.\nStoria.\nLa prima attestazione documentaria dell'esistenza della pieve di Vimercate risale al 1026 in un lascito testamentario in cui un abitante del paese di Burago prevedeva la possibilit\u00e0 di assegnare parte dei propri beni alla propria morte agli \"oficiales ecclesie et plebis sancti Stephani\". Nel 1398 il consiglio canonicale risulta composto di diciassette elementi pi\u00f9 il prevosto, status che rimase invariato anche nel XV secolo, quando apprendiamo che la pieve vimercatese comprendeva 34 chiese parrocchiali e molti monasteri, oltre alla cura d'anime dell'ospedale di Vimercate e di quello di Moirano, di Molgora.\nCol Rinascimento la pieve assunse anche una funzione amministrativa civile come ripartizione locale della Provincia del Ducato di Milano, al fine di ripartire i carichi fiscali e provvedere all'amministrazione della giustizia.\nDal punto di vista ecclesiastico, nel 1599 alle altre parrocchie si aggiunse quella di Velate, atto che decret\u00f2 anche la completa sovranit\u00e0 del nuovo sistema di vicariati che aveva praticamente sostituito nelle funzioni le antiche pievi anche se esse conservavano formalmente il nome. Dal punto di vista civile, fu solo nell'anno 1797 che la pieve amministrativa venne soppressa in seguito all'invasione di Napoleone e alla conseguente introduzione di nuovi e pi\u00f9 moderni distretti.\nLa decadenza della pieve ecclesiastica ebbe inizio nel 1925 quando la parrocchia di Carugate venne elevata a sede di vicariato foraneo, mentre nel 1906 gi\u00e0 la parrocchia di Lesmo era stata aggregata al nuovo vicariato di Casatenuovo. Villanova, Velasca, Arcore ed altre citt\u00e0 divennero parrocchie, giungendo sino al 1972 quando i decreti del cardinale Colombo rimossero definitivamente le pievi lombarde, sostituendole con i moderni decanati.\n Oggi il suo antico territorio ricade sotto il decanato di Vimercate e comprende 27 parrocchie.\nTerritorio.\nNella seconda met\u00e0 del XVIII secolo, avvenuta l\u2019aggregazione di \"Gerno\" a Lesmo, di \"Camuzzago\" a Bellusco, di \"Passirano\" a Carnate, di \"Rossino\" a Ornago, e di \"Cassina Velasca\" a Oreno, il territorio della pieve era cos\u00ec suddiviso:"}
{"id": "2497645", "revid": "26630", "url": "https://it.wikipedia.org/wiki?curid=2497645", "title": "Smith &amp; Wesson 29", "text": "La Smith &amp; Wesson 29 \u00e8 un revolver a sei colpi e doppia azione, camerato per la cartuccia .44 Magnum, prodotto dall'azienda americana Smith &amp; Wesson. Per sineddoche, l'arma stessa viene erroneamente chiamata .44 Magnum.\nIl Modello 29 era prodotto con canne di 10\u00a0cm, 12,5\u00a0cm, 16,25\u00a0cm, 21,25\u00a0cm e poi 26,25\u00a0cm come standard. Altre lunghezze erano presenti solo su ordinazione da Smith &amp; Wesson o prodotte da un armaiolo. Il modello con canna da 12,5\u00a0cm aveva un sottocanna di uguale lunghezza della canna. La finitura poteva essere altamente lucidata, brunita o nichelata.\nIl modello deve molta della sua notoriet\u00e0 all'apparizione nella serie di film dedicati all'ispettore Callaghan, interpretato da Clint Eastwood, i quali ne incrementarono notevolmente le vendite, che rimangono consistenti anche al giorno d'oggi.\nIl revolver fu ideato e creato intorno alla nuova cartuccia prodotta congiuntamente da Smith &amp; Wesson e Remington Arms, la celeberrima .44 Magnum, a tutt'oggi una delle cartucce pi\u00f9 potenti del mondo, e dunque fu la prima pistola in questo calibro.\nQuesta munizione, alla cui creazione partecip\u00f2 molto lo sceriffo Elmer Keith, fu inventata per la caccia grossa con arma corta, quando era ancora permessa negli Stati Uniti, per orsi e alci, per i quali la munizione \u00e8 ottimamente adattata.\nStoria.\nIl Modello 29, costruito sul castello per revolver \"N\" (largo), fu per la prima volta introdotto sul mercato nel 1955, e fino al 1971 rimase relegato ad usi specifici e ad un limitato numero di interessati, cio\u00e8 cacciatori, collezionisti e pochi agenti, finch\u00e9 Clint Eastwood lo rese famoso come la \u201cpistola pi\u00f9 potente del mondo\u201d nel film \"Dirty Harry\". La pistola compare anche nel film \"Taxi Driver\" del 1976. l'arma appare anche nel video di \"Come as You Are\" celebre canzone dei Nirvana.\nAnche se il Modello 29 non \u00e8 mai stato \u201cla pistola pi\u00f9 potente del mondo\u201d, come diceva il film, la S&amp;W 29 era una delle pi\u00f9 potenti pistole del periodo, almeno per quel che concerne le pistole prodotte in serie (non considerando i modelli prodotti su ordinazione, con cartucce non comuni, e molto potenti). Per poter dare questo giudizio bisogna considerare vari fattori, come la potenza alla bocca, la potenza in volo, ed altri elementi. Dopo che il film fu distribuito la S&amp;W ebbe difficolt\u00e0 a far fronte a tutte le ordinazioni per il Modello 29.\nQuando fu prodotto, il Modello 29 era la pistola commercialmente prodotta pi\u00f9 potente del mondo, essendo il .44 Magnum molto pi\u00f9 potente della vecchia .357 Magnum. C'erano per\u00f2 un gran numero di altre pistole non commercialmente disponibili, con proiettili pi\u00f9 potenti e di calibro maggiore, come le vecchie pistole Howdah del XIX secolo. La ricerca da parte di Elmer Keith per massimizzare la potenza e le prestazioni della .44 Special fu la spinta e l'ispirazione dietro alla .44 Magnum. La sua intenzione era costruire una cartuccia da poter essere utilizzata come proiettile da pistola per cacciatori di grossi, e pericolosi, animali, piuttosto che per autodifesa, anche se, grazie alle moderne cartucce specializzate, pu\u00f2 essere utilizzata anche in questo ruolo.\nLa S&amp;W 29 pu\u00f2 anche incamerare i proiettili .44 Special data la discendenza della .44 Magnum da essa, anche se quest'ultima ha il bossolo pi\u00f9 lungo e con pi\u00f9 propellente. Questa caratteristica impedisce anche che la cartuccia Magnum sia sparata in una pistola Special, il che la potrebbe distruggere.\nAlla fine degli anni novanta del XX secolo la S&amp;W smise di produrre molti modelli di revolver, incluso il modello 29. Dopo i primi anni 2000, la S&amp;W ripropose il Model 29 nella sua ultima variante, nota con la dicitura 29-10, priva di canna spinata e tamburo \"recessed\", nonch\u00e9 con il percussore integrato all'interno del fusto e non sul cane. Tale modello fa parte della serie Classic di S&amp;W, ancora prodotta in serie oggigiorno.\nVarianti.\nModello 629.\nIntrodotto nel 1978, il S&amp;W 629 \u00e8 una versione in acciaio inox del Modello 29.\nIl nome 629 deriva dall'usanza della S&amp;W di chiamare una versione in acciaio inox di un modello preesistente ponendo un \u201c6\u201d davanti al numero del modello originale.\nIl modello 629 nella versione \"Classic\" base presenta un sottocanna di uguale lunghezza della canna. Nella versione sportiva Performance Center presenta invece dei contrappesi su di essa per attenuare il rinculo.\nQuiet Special Purpose Revolver.\nAlcuni Modello 29 furono ricostruiti dall'azienda AAI per creare i Quiet Special Purpose Revolvers (QSPR). Questi avevano delle nuove canne corte (35\u00a0mm) ad anima liscia (al contrario del modello originale a canna rigata) di calibro .40 (cio\u00e8 10\u00a0mm, essendo .44 pollici uguale a 10,8\u00a0mm) e con il tamburo cambiato per accettare le munizioni OSPR che assomigliavano alla cartuccia metallica per il fucile a pallettoni calibro .410, ma che all'interno funzionavano come un pistone per intrappolare i gas.\nMountain Gun.\nLa Mountain Gun fu introdotta nel 1989 come una versione alleggerita del Modello 29. Il profilo della canna \u00e8 una ripresa dei modelli post - II Guerra Mondiale.\nUn modello di S&amp;W 629 chiamata \u201cTrail Boss\u201d fu anche prodotta avente canna accorciata ed impugnatura Hogue.\n50th Anniversary Edition.\nIl 26 gennaio 2006 Smith &amp; Wesson annunci\u00f2 il 50\u00ba anniversario del modello 29, e ne costru\u00ec una nuova versione con il nome della fabbrica in oro e finitura interna modificata.\nStealth Hunter.\nAlla mostra SHOT del 2008, la S&amp;W introdusse il modello 629 Stealth Hunter, una pistola da produrre su ordinazione.\nLa S&amp;W 29 nella cultura di massa.\n\u00c8 anche l'arma di Daisuke Aramaki in \"Ghost in the Shell\" del 2015.\nIl revolver S&amp;W 29 compare anche nel videogioco \"Fallout 3\" con un mirino montato sopra la canna."}
{"id": "2497646", "revid": "84184", "url": "https://it.wikipedia.org/wiki?curid=2497646", "title": "Mazzoni", "text": "Il cognome Mazzoni pu\u00f2 riferirsi a diverse persone:"}
{"id": "2497651", "revid": "357043", "url": "https://it.wikipedia.org/wiki?curid=2497651", "title": "Piedimonte S. Germano", "text": ""}
{"id": "2497652", "revid": "287204", "url": "https://it.wikipedia.org/wiki?curid=2497652", "title": "Marwin Hitz", "text": "Carriera.\nClub.\nCresciuto nelle giovanili della squadra della sua citt\u00e0 (il San Gallo), ha debuttato tra i professionisti nel 2008 con il Winterthur.\nNel 2008 si trasferisce al Wolfsburg in Bundesliga, dove da terzo portiere vince il campionato nel 2009.\nNel 2013, dopo 5 anni da riserva nel Wolfsburg, si trasferisce all'Augusta. Il 21 febbraio 2015, nella gara contro il Bayer Leverkusen (in cui giocava per la prima volta dopo 3 mesi in cui ha avuto un infortunio al crociato) segna il gol del definitivo 2-2 al 94\u00ba. All'Augusta Hitz si consacra: in 5 anni, nonostante qualche infortunio, tranne all'inizio della stagione 2013-2014, \u00e8 sempre stato titolare, e le sue ottime prestazione gli hanno valso le attenzioni di vari club europei oltre a quella del C.T. della sua Nazionale Vladimir Petkovi\u0107.\nIl 1\u00ba luglio 2018 passa al , dove raggiunge il connazionale e compagno di reparto Roman B\u00fcrki.\nNazionale.\nDebutta con la Nazionale maggiore svizzera il 10 giugno 2015 nell'amichevole vinta per 3-0 contro il Liechtenstein. Viene poi convocato per gli Europei 2016 in Francia.\nControversie.\nIl 5 dicembre 2015 Hitz ha intenzionalmente sabotato il terreno vicino al dischetto di rigore dopo che un calcio di rigore venne assegnato al Colonia nella partita contro l'Augusta. Anthony Modeste sbagli\u00f2 il rigore a causa delle pessime condizioni del terreno causate in precedenza da Hitz. L'Augusta, comunque, vinse la partita con il risultato di 1-0. Hitz in seguito si scus\u00f2 per le sue azioni e gli furono addebitati 122,92 \u20ac dal Colonia per i danni causati al loro campo che in seguito Hitz ha accettato di pagare."}
{"id": "2497653", "revid": "336956", "url": "https://it.wikipedia.org/wiki?curid=2497653", "title": "S&amp;W 29", "text": ""}
{"id": "2497655", "revid": "28592", "url": "https://it.wikipedia.org/wiki?curid=2497655", "title": "Valerij \u010ckalov", "text": ""}
{"id": "2497656", "revid": "339392", "url": "https://it.wikipedia.org/wiki?curid=2497656", "title": "Magica Emi", "text": ""}
{"id": "2497658", "revid": "336956", "url": "https://it.wikipedia.org/wiki?curid=2497658", "title": "Smith &amp; Wesson modello 29", "text": ""}
{"id": "2497659", "revid": "1342115", "url": "https://it.wikipedia.org/wiki?curid=2497659", "title": "Mazzi", "text": ""}
{"id": "2497660", "revid": "124093287", "url": "https://it.wikipedia.org/wiki?curid=2497660", "title": "Sky Radio", "text": "Sky Radio \u00e8 stato un canale interattivo della piattaforma satellitare Sky Italia dal quale si accedeva ad un mosaico comprendente radio (nazionali e regionali). Il canale era presente sul canale 700 di qualsiasi Sky Box.\nStoria.\nNato il 15 maggio 2008, Sky Radio era un mosaico interattivo. Sino al 27 giugno 2010 era conosciuto come \"radio on SKY\".\nSky Radio offriva Radio Deejay, m2o, Radio 105, Virgin Radio Italia, Radio Capital, Radio KissKiss, RTL 102.5, R101, Radio Italia, Radio 24, Radio Radicale, RDS e Radio Monte Carlo. Radio Monte Carlo e Radio 105 erano trasmesse in esclusiva per Sky, le altre emittenti sono trasmesse in chiaro dal satellite Hot Bird e via etere in tecnologia DAB. Radio Deejay, m2o e Radio Capital sono inoltre ricevibili in digitale terrestre sul mux Rete A 1.\nNel 2015 e nel 2018 ha subito un restyling grafico, adottando una nuova veste grafica e un nuovo logo, uniformandosi ai canali Sky presenti nel Regno Unito.\nIl 13 giugno 2019, in seguito all'incendio nella sede romana di Sky, il canale termina le sue trasmissioni.\nCopertura.\nLa maggior parte delle emittenti radiofoniche sintonizzabili con Sky Radio non rappresentavano un'esclusiva per la piattaforma satellitare: sono infatti diffuse in modalit\u00e0 \"free to air\" sul satellite, e quindi ascoltabili senza pagare nessun abbonamento. I canali radio che avevano la frequenza satellitare criptata in esclusiva per Sky, erano comunque ricevibili in modulazione di frequenza, anche se la qualit\u00e0 del segnale analogico \u00e8 assai inferiore a quella del segnale satellitare.\nIl segnale satellitare copre il 100% del territorio nazionale, cosa impossibile o difficile con il segnale radio analogico o digitale terrestre."}
{"id": "2497663", "revid": "339392", "url": "https://it.wikipedia.org/wiki?curid=2497663", "title": "Magica, magica Emi", "text": ""}
{"id": "2497664", "revid": "62272332", "url": "https://it.wikipedia.org/wiki?curid=2497664", "title": "Squadra di Mauri", "text": ""}
{"id": "2497668", "revid": "411198", "url": "https://it.wikipedia.org/wiki?curid=2497668", "title": "Microsoft Zune HD", "text": ""}
{"id": "2497669", "revid": "7336", "url": "https://it.wikipedia.org/wiki?curid=2497669", "title": "Strumenti traspositori", "text": ""}
{"id": "2497670", "revid": "729019", "url": "https://it.wikipedia.org/wiki?curid=2497670", "title": "Hitoshi Imamura", "text": "Biografia.\nInizio carriera e anni venti.\nNacque a Sendai (prefettura di Miyagi) il 28 giugno 1889, figlio di un giudice. Nel 1907 si diplom\u00f2 presso l'Accademia dell'esercito imperiale di Ishigaya, Tokio, venendo promosso sottotenente il 26 dicembre dello stesso anno, e tenente nel novembre 1910. A partire dal 1915 frequent\u00f2 l'Accademia di Guerra dell'esercito imperiale: promosso al grado di capitano nel 1917, l'anno successivo fu inviato nel Regno Unito come addetto militare presso la locale ambasciata giapponese. Nell'agosto 1922 divenne maggiore e nell'agosto 1926 ebbe la promozione a tenente colonnello. Nell'aprile 1927 fu nominato addetto militare giapponese per l'India britannica. Promosso colonnello il 1 agosto 1930, ricopr\u00ec l'incarico di Capo della Sezione di reclutamento dell'Ufficio affari militari presso il Ministero della Guerra. Nel 1931 fu scelto quale nuovo Capo della Sezione 2 (Maneuvers) del 1\u00ba Ufficio dello Stato maggiore generale dell'esercito; pass\u00f2 poi a dirigere la Sezione Operazioni, sempre dipendente dallo Stato maggiore dell'esercito.\nAnni trenta e primi anni quaranta.\nIl 28 gennaio 1932, data dell'incidente di Shanghai, fu inviato in Cina per assumere il comando del 57\u00ba Reggimento di fanteria appartenente alla 9\u00aa Divisione. Ritornato in Giappone nel 1933, fu nominato comandante della Scuola dell'esercito di Narashino, mantenendo l'incarico fino al 1935. Nel marzo dello stesso anno fu promosso generale di brigata nonch\u00e9 comandante della 40\u00aa Brigata di fanteria. Il 23 marzo 1936 divenne vicecapo di stato maggiore dell'Armata del Kwantung, nel Manciuku\u00f2. Il 1 marzo 1937 fu richiamato in Giappone per assumere l'incarico di comandante della Scuola di fanteria dell'esercito presso Toyama. Promosso al rango di generale di divisione nel marzo 1938, il 21 novembre dello stesso anno assunse anche il comando della 5\u00aa Divisione di fanteria, stanziata in Cina. Condusse la Grande Unit\u00e0 dalle prime fasi della seconda guerra sino-giapponese al 9 marzo 1940, quando divenne viceispettore generale all'addestramento militare, uno degli incarichi pi\u00f9 influenti e prestigiosi dell'esercito giapponese. Il 26 giugno 1941 prese il comando della 23\u00aa Armata in Cina, per passare poi alla testa della 16\u00aa Armata il 5 novembre dello stesso anno.\nLa seconda guerra mondiale.\n1941 - 1942.\nL'assunzione del comando della 16\u00aa Armata avvenne nel quadro dell'imminente avvio delle operazioni nel Sud-est asiatico e in Estremo Oriente contro le potenze occidentali, con lo scopo di una guerra breve e vittoriosa per costringerle a riconoscere le conquiste e le politiche giapponesi in Asia.\nL'obiettivo principale della strategia nipponica erano le Indie orientali olandesi con i loro preziosi pozzi petroliferi, che avrebbero garantito al Giappone il necessario sostentamento energetico alla prosecuzione della guerra. Il 7 dicembre 1941 avvenne l'attacco di Pearl Harbor e al contempo iniziarono gli sbarchi in Malaysia; il 23 gennaio 1942 iniziarono le operazioni contro le Indie olandesi e pi\u00f9 in particolare contro Sumatra per l'occupazione di Palembang. Il 27-28 febbraio iniziarono le operazioni di sbarco su Giava, ultima isola in mano alle forze alleate; tuttavia lo sbarco di uomini, armi e attrezzature fu momentaneamente disturbato dall'apparizione di due incrociatori alleati in fuga, che furono intercettati e affondati dalla scorta della marina. Un siluro lanciato dal cacciatorpediniere \"Fubuki\" colp\u00ec per\u00f2 la nave da trasporto \"Ryujo Maru\", sulla quale si trovava imbarcato. Messosi in salvo a nuoto, arriv\u00f2 a riva ricoperto di nafta, e s'imbatt\u00e9 nel proprio aiutante di campo, che solennemente si congratul\u00f2 con lui per la riuscita dello sbarco. L'8 marzo 1942 accett\u00f2 la resa delle forze armate olandesi delle Indie Orientali, che fu firmata dal tenente generale Hein ter Poorten a Kalidjati, Giava.\nIl 9 novembre 1942 assunse il commando della neocostituita 8\u00aa Armata d'area dell'esercito. Egli era responsabile delle operazioni della 17\u00aa Armata (operante nelle isole Salomone) e della 18\u00aa Armata (impegnata nella campagna della Nuova Guinea). Il 2 dicembre istitu\u00ec il suo Quartier generale a Rabaul in Nuova Britannia, e con il capo di stato maggiore il generale di brigata Rimpei Kat\u014d adott\u00f2 una politica particolarmente indulgente nei confronti della popolazione locale delle ex Indie olandesi, entrando spesso in conflitto con gli ufficiali pi\u00f9 anziani del Gran Quartier Generale imperiale. Tuttavia le sue politiche diedero un parziale sostegno alla popolazione civile e ridussero le difficolt\u00e0 dell'occupazione militare. Il 19 dicembre 1942, visti gli insuccessi nel settore appoggi\u00f2 la richiesta di ritiro delle forze giapponesi dall'isola di Guadalcanal, sancita formalmente il 26 dicembre.\n1943 - 1945.\nMentre era a Rabaul tent\u00f2 senza successo di convincere l'ammiraglio Isoroku Yamamoto a non effettuare la prevista ispezione delle postazioni difensive nelle Salomone centrali, viaggio che gli cost\u00f2 la vita il 18 aprile 1943. Promosso g\u00e9n\u00e9rale d'armata nel corso dello stesso anno rimase a Rabaul fino alla fine della guerra, dirigendo le operazioni belliche nelle Salomone e in Nuova Guinea. Il 6 settembre 1945 firm\u00f2 il documento di resa delle forze giapponesi presenti nell'aerea del Sud-est dell'Oceano Pacifico: la cerimonia di capitolazione avvenne a bordo della portaerei , ancorata nella baia di Rabaul, alla presenza del viceammiraglio Jin'ichi Kusaka e del tenente generale australiano Vernon Sturdee.\nUltimi anni.\nSubito dopo la resa venne arrestato dalla polizia militare australiana e accusato, assieme ai reparti sottoposti al suo comando, di crimini di guerra, compresa non ultima l'esecuzione di prigionieri di guerra alleati. Messo a disposizione di un tribunale militare, nell'aprile 1946 scrisse al comandante australiano di Rabaul chiedendo che il suo processo per crimini di guerra fosse accelerato al fine di perseguire gli eventuali criminali di guerra operanti sotto il suo comando.. Processato da un tribunale militare australiano a Rabaul tra il 1 e il 16 maggio 1947 il verdetto finale lo trov\u00f2 colpevole per \"... unlawfully [disregarding and failing] to discharge his duty... to control the members of his command, whereby they committed brutal atrocities and other high crimes...\" e fu condannato a dieci anni di carcere, che scont\u00f2 nella prigione di Sugamo a Tokyo.\nFu rilasciato nel 1954 si ritit\u00f2 a vita privata, spegnendosi il 4 ottobre 1968."}
{"id": "2497679", "revid": "118062628", "url": "https://it.wikipedia.org/wiki?curid=2497679", "title": "Display advertising", "text": "La Display advertising utilizza spazi a pagamento all'interno di un contenuto di interesse dell'utente in cui promuovere un prodotto/servizio. I formati rientrano in 4 grandi categorie: \nNon sempre campagne display sono efficaci; un modo per cercare di aumentarne l'efficacia \u00e8 quello di fare una buona pianificazione degli spazi in modo da intercettare il target. Per questo risulta importante il ruolo del centro media. Nella fase di implementazione del piano, si apre una negoziazione/collaborazione con le concessionarie per acquistare degli spazi pubblicitari. Importante in questo caso avere una conoscenza dei siti dei portali e del tipo di audiance che raccolgono, al fine di investire il budget in modo mirato. Le concessionarie vendono gli spazi in concessione: siti, portali, social network, community. La campagna viene costantemente monitorata attraverso strumenti di tracking specifici. La misurazione e vendita degli spazi viene effettuata per impression o CPM (cost per mille impression), tale dato rappresenta la visualizzazione del banner da parte dell'utente. \nIl click through rate (CTR) rappresenta il numero di click da parte dei visitatori del sito sul banner o link in generale, ma solo se questi hanno poi realmente raggiunto il contenuto richiesto e linkato nella pubblicit\u00e0. L'efficacia di una campagna si misura perci\u00f2 con il click rate (CR), cio\u00e8 il rapporto percentuale tra il numero di Impression erogate di un Ad e il numero di AdClick sullo stesso."}
{"id": "2497680", "revid": "736476", "url": "https://it.wikipedia.org/wiki?curid=2497680", "title": "Edgeworth David", "text": "Attivit\u00e0 scientifica.\nNato a St Fagans, in Galles, emigra in Australia per lavorare come assistente geologo dove si occupa della classificazione dei giacimenti di carbone della valle del fiume Hunter. \u00c8 professore di geologia all'universit\u00e0 di Sydney dal 1891 al 1924.\nNel 1907 prende parte alla spedizione Nimrod di Ernest Shackleton in Antartide dove dirige la prima scalata del monte Erebus sull'isola di Ross e comanda la prima spedizione che raggiunge il Polo Sud magnetico.\nVita militare.\nA 57 anni si arruola come maggiore e prende parte alla prima guerra mondiale dove fonda il corpo degli zappatori australiani.\nRiconoscimenti.\nNel 1900 entra nella Royal Society, \u00e8 stato inoltre insignito dell'Ordine dell'Impero Britannico (1920) e del Distinguished Service Order.\nLa New South Wales Geographical Society gli ha intitolato la Edgeworth David Medal.\nA lui \u00e8 dedicato il minerale davidite."}
{"id": "2497687", "revid": "151034", "url": "https://it.wikipedia.org/wiki?curid=2497687", "title": "Strada Europea E79", "text": ""}
{"id": "2497689", "revid": "767487", "url": "https://it.wikipedia.org/wiki?curid=2497689", "title": "\u010ckalovskaja", "text": ""}
{"id": "2497691", "revid": "91078", "url": "https://it.wikipedia.org/wiki?curid=2497691", "title": "Pianale C1", "text": ""}
{"id": "2497692", "revid": "28592", "url": "https://it.wikipedia.org/wiki?curid=2497692", "title": "Stazione della metropolitana di Mosca", "text": ""}
{"id": "2497694", "revid": "599013", "url": "https://it.wikipedia.org/wiki?curid=2497694", "title": "Denis Braidotti", "text": "Atleta del Centro Sportivo Carabinieri, ha vinto il Campionato Europeo a squadre di Madera nel 2001, insieme tra gli altri a Pino Maddaloni e Roberto Meloni. Sempre nel 2001 si aggiudica la medaglia d'oro individuale ai Giochi del Mediterraneo di Tunisi, nella categoria \"pesi massimi\" (+100kg).\nAi Giochi del Mediterraneo aveva gi\u00e0 conquistato il bronzo individuale nel 1997 a Bari.\nNelle competizioni a squadre, ha vinto la medaglia di bronzo ai Mondiali di Basilea nel 2002 e agli Europei di Villach del 1999.\nHa conquistato sei medaglie d'oro ai Campionati Italiani di judo, categoria massimi.\nNel 2019 ha raggiunto l'isola di Malta per diventarne il coach principale della nazionale maltese"}
{"id": "2497696", "revid": "320578", "url": "https://it.wikipedia.org/wiki?curid=2497696", "title": "Stazione della Metropolitana di Mosca", "text": ""}
{"id": "2497697", "revid": "28592", "url": "https://it.wikipedia.org/wiki?curid=2497697", "title": "Stazioni della Metropolitana di Mosca", "text": ""}
{"id": "2497702", "revid": "84184", "url": "https://it.wikipedia.org/wiki?curid=2497702", "title": "Nardini", "text": ""}
{"id": "2497705", "revid": "2162929", "url": "https://it.wikipedia.org/wiki?curid=2497705", "title": "Affiliate marketing", "text": "L'affiliate marketing, conosciuto in Italia anche come affiliazione, \u00e8 un accordo commerciale nel settore del marketing tra un advertiser (azienda che intende vendere un suo servizio o prodotto) e un affiliato (persona che promuove il servizio o prodotto dell'advertiser). Tra l'affiliato e l'advertiser pu\u00f2 agire una terza entit\u00e0, la piattaforma di affiliazione. Il ruolo della piattaforma di affiliazione \u00e8 quello di arbitro terzo tra l'advertiser e l'affiliato (detto anche publisher), offrendo un servizio quanto pi\u00f9 imparziale possibile di verifica dell'attivit\u00e0 svolta e di rendicontazione e pagamento.\nIl lavoro dell'affiliato \u00e8 di portare visitatori sul sito o sull'app dell'advertiser, usando ogni canale di traffico disponibile online, a pagamento o tramite attivit\u00e0 SEO o Email Marketing (DEM), al fine di generare delle azioni da parte dell'utente o delle vendite (dette in questo caso conversioni).\nUna conversione pu\u00f2 essere definita diversamente a seconda del programma o della campagna alla quale aderisce l'affiliato. Le informazioni al riguardo sono sempre stabilite nel piano commissionale dell'advertiser e vengono definite spesso come (costo per azione).\nAd esempio, un'azione pu\u00f2 essere un click, una vendita, l'acquisto di dati di contatto, il download di un catalogo, e cos\u00ec via. \nIl pagamento agli affiliati \u00e8 normalmente in base alle conversioni che essi hanno generato. Il prezzo pagato per ogni azione \u00e8 solitamente definito CPA (Cost per Action) o CPO (Cost per Order)."}
{"id": "2497706", "revid": "320578", "url": "https://it.wikipedia.org/wiki?curid=2497706", "title": "Stazione della metropolitana di San Pietroburgo", "text": ""}
{"id": "2497710", "revid": "1005847", "url": "https://it.wikipedia.org/wiki?curid=2497710", "title": "\u010ckalov", "text": ""}
{"id": "2497712", "revid": "25804132", "url": "https://it.wikipedia.org/wiki?curid=2497712", "title": "MVNO", "text": ""}
{"id": "2497714", "revid": "1718925", "url": "https://it.wikipedia.org/wiki?curid=2497714", "title": "MVNE", "text": ""}
{"id": "2497715", "revid": "647919", "url": "https://it.wikipedia.org/wiki?curid=2497715", "title": "Medaglia antartica", "text": ""}
{"id": "2497717", "revid": "1437722", "url": "https://it.wikipedia.org/wiki?curid=2497717", "title": "A braccia aperte (Renato Zero)", "text": "A braccia aperte \u00e8 un singolo Renato Zero pubblicato nel 2003 da Tattica in formato CD, primo estratto dall'album \"Cattura\".\nDescrizione.\nLa canzone \u00e8 ispirata e dedicata al numeroso popolo dei \"sorcini\", ovvero ai fan del cantante romano.\n\"A braccia aperte\" fu presentato in anteprima assoluta, insieme alle altre canzoni di Cattura, il 3 novembre 2003 al Teatro Eliseo di Roma nonostante fosse stato pubblicato diversi giorni prima.\nAl Teatro Eliseo, per\u00f2, furono ricordate anche le canzoni di No! Mamma, no! (in occasione del suo trentesimo anniversario), il primo album di Zero. L'8 novembre dello stesso anno, Renato \u00e8 ospite al programma \"Torno sabato..e 3\" di Giorgio Panariello dove presenta il singolo e un'altra canzone: \"Magari\".\nIl singolo \u00e8 stato trasmesso in radio dal 23 ottobre 2003 anticipando l'uscita dell'album di provenienza di due settimane (Cattura usc\u00ec il 7 novembre 2003).\n\"A braccia aperte\" entra nella classifica dei singoli pi\u00f9 venduti in Italia direttamente al terzo posto. Per quanto riguarda il numero di settimane in Top 100, il singolo \u00e8 sotto la media per sette settimane (16 settimane mentre la media \u00e8 23). Il singolo, dopo quattro settimane dall'uscita, resiste in top ten (al decimo posto). La canzone, il 12 gennaio 2004, risulta la trentasettesima pi\u00f9 venduta in Italia risultando uno dei singoli di maggior successo.\nEsistono quattro versioni del singolo con altrettante copertine diverse che, se unite, formano un puzzle con il viso di Renato."}
{"id": "2497718", "revid": "84184", "url": "https://it.wikipedia.org/wiki?curid=2497718", "title": "Chiarini", "text": ""}
{"id": "2497719", "revid": "767487", "url": "https://it.wikipedia.org/wiki?curid=2497719", "title": "Felipe Perrone", "text": "In carriera vanta numerosi titoli, conquistati con le calottine di Barcellona, Pro Recco e Barceloneta, che comprendono diversi campionati e coppe nazionali tra Spagna e Italia, due Champions League, una Coppa LEN e una Lega Adriatica.\nCon la nazionale spagnola ha conquistato un argento e un bronzo mondiali e un bronzo europeo.\nA partire dal 2015 abbandona la nazionalit\u00e0 spagnola acquisita, per riacquistare quella brasiliana e rispondere cos\u00ec alla convocazione del ct verdeoro Ratko Rudi\u0107 in ottica Giochi Olimpici di Rio de Janeiro."}
{"id": "2497730", "revid": "1543377", "url": "https://it.wikipedia.org/wiki?curid=2497730", "title": "La Libertad (Francisco Moraz\u00e1n)", "text": "La Libertad \u00e8 un comune dell'Honduras facente parte del dipartimento di Francisco Moraz\u00e1n.\nIl comune venne istituito nel 1864 con parte del territorio del comune di Alubar\u00e9n."}
{"id": "2497731", "revid": "1305772", "url": "https://it.wikipedia.org/wiki?curid=2497731", "title": "Zune HD", "text": "Zune HD \u00e8 un lettore multimediale prodotto da Microsoft facente parte della famiglia Zune. \n\u00c8 entrato in commercio il 15 settembre 2009 nel solo mercato statunitense. La produzione \u00e8 cessata il 3 ottobre del 2011 in quanto Microsoft ha deciso di dedicarsi esclusivamente al sistema operativo smartphone Windows Phone, considerato il suo erede (ne erediter\u00e0 infatti moltissime caratteristiche oltre all'interfaccia).\nStoria.\nIl 5 settembre 2007 Apple lanci\u00f2 l'iPod touch.\nPoco dopo il capo del dipartimento di ricerca e sviluppo di Microsoft, Robbie Bach, inizi\u00f2 a lavorare su un lettore Zune touch-screen per contrastare la concorrenza. \nIl dipartimento inizi\u00f2 immediatamente a rivisitare il sistema operativo del vecchio Zune, basato su Windows CE, per aggiungervi il supporto alla tecnologia multi-touch. La \"Astro Studios\" venne contattata per disegnare il case esterno in alluminio del nuovo Zune HD. Il 19 giugno del 2009, Matt Akers, insider, ha confermato che Zune HD avrebbe avuto una scheda video Nvidia Tegra APX 2600 ed un display OLED.\nZune HD venne lanciato sul mercato il 15 settembre 2009 in versione nera e platino, con capacit\u00e0 da 16 e 32 GB; inoltre, versioni rosse, verdi, e blu erano disponibili sul negozio ufficiale on line.\nDue mesi dopo, il 6 novembre, il firmware venne aggiornato alla versione 4.3. La nuova versione del firmware migliorava le prestazioni del browser, aggiungeva il supporto alle app che dovevano essere lanciate nei giorni successivi e sistemava molti bug importanti. L'11 novembre apparvero molte nuove app su \"Zune Marketplace\". Tra le novit\u00e0 c'erano: \"PGR: Ferrari Edition\", \"Audiosurf Tilt\", \"Lucky Lanes Bowling\", \"Vans Sk8: Pool Service\", \"Scacchi\" e \"Piano\".\nMicrosoft ne cess\u00f2 la commercializzazione a partire dal 3 ottobre 2011.\nCaratteristiche.\nIl dispositivo \u00e8 completamente touch screen ed \u00e8 presente un unico tasto \"home\"."}
{"id": "2497733", "revid": "36426", "url": "https://it.wikipedia.org/wiki?curid=2497733", "title": "Canale di vendita", "text": ""}
{"id": "2497736", "revid": "1543377", "url": "https://it.wikipedia.org/wiki?curid=2497736", "title": "La Venta (Honduras)", "text": "La Venta \u00e8 un comune dell'Honduras facente parte del dipartimento di Francisco Moraz\u00e1n.\nIl comune figura gi\u00e0 indipendente nella divisione amministrativa del 1889."}
{"id": "2497737", "revid": "287204", "url": "https://it.wikipedia.org/wiki?curid=2497737", "title": "Constellation (EP)", "text": ""}
{"id": "2497739", "revid": "1543377", "url": "https://it.wikipedia.org/wiki?curid=2497739", "title": "Lepaterique", "text": "Lepaterique \u00e8 un comune dell'Honduras facente parte del dipartimento di Francisco Moraz\u00e1n.\nIl comune venne istituito il 16 ottobre 1913."}
{"id": "2497741", "revid": "189857", "url": "https://it.wikipedia.org/wiki?curid=2497741", "title": "Line Of Sight", "text": ""}
{"id": "2497743", "revid": "767487", "url": "https://it.wikipedia.org/wiki?curid=2497743", "title": "Arnold Scholten", "text": ""}
{"id": "2497747", "revid": "287204", "url": "https://it.wikipedia.org/wiki?curid=2497747", "title": "Swedish Open 2008", "text": "Lo Swedish Open 2008 (conosciuto anche come \"Catella Swedish Open\" per motivi di sponsorizzazione) \u00e8 stato un torneo di tennis giocato sulla terra battuta. \n\u00c8 stata la 61\u00aa edizione dello Swedish Open, che fa parte della categoria International Series nell'ambito dell'ATP Tour 2008.\nSi \u00e8 giocato al B\u00e5stad Tennis Stadion di B\u00e5stad in Svezia,dal 7 al 13 luglio 2008.\nCampioni.\nSingolare.\n Tommy Robredo ha battuto in finale Tom\u00e1\u0161 Berdych, 6\u20134, 6\u20131\nDoppio.\n Jonas Bj\u00f6rkman / Robin S\u00f6derling hanno battuto in finale Johan Brunstr\u00f6m / Jean-Julien Rojer, 6\u20132, 6\u20132"}
{"id": "2497749", "revid": "1543377", "url": "https://it.wikipedia.org/wiki?curid=2497749", "title": "Maraita", "text": "Maraita \u00e8 un comune dell'Honduras facente parte del dipartimento di Francisco Moraz\u00e1n.\nIl comune figurava gi\u00e0 indipendente nella divisione amministrativa del 1889."}
{"id": "2497752", "revid": "287204", "url": "https://it.wikipedia.org/wiki?curid=2497752", "title": "Planaltina do Paran\u00e1", "text": "Planaltina do Paran\u00e1 \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed."}
{"id": "2497753", "revid": "287204", "url": "https://it.wikipedia.org/wiki?curid=2497753", "title": "Realize", "text": ""}
{"id": "2497754", "revid": "916580", "url": "https://it.wikipedia.org/wiki?curid=2497754", "title": "Barbarea", "text": "Barbarea \u00e8 un genere di piante angiosperme eudicotiledoni appartenenti alla famiglia delle Brassicaceae, dall'aspetto di piccole erbacee bienni o perenni dalla tipica infiorescenza recemosa con fiori gialli.\nSistematica.\nLa famiglia delle Brassicaceae (assieme alle Asteraceae) \u00e8 una delle pi\u00f9 numerose delle Angiosperme con circa 350 generi e 3000 specie, diffusa principalmente nella fascia temperata e fredda del nostro globo. Il genere \"Barbarea\" comprende circa 22 specie, 7 delle quali sono presenti spontaneamente sul territorio italiano.\nIl Sistema Cronquist assegna la famiglia delle Brassicaceae all'ordine Capparales mentre la moderna classificazione APG la colloca nell'ordine delle Brassicales. Sempre in base alla classificazione APG sono cambiati anche i livelli superiori (vedi tabella a destra).\nNelle classificazioni pi\u00f9 vecchie la famiglia del genere \"Barbarea\" era chiamata anche Crociferae e a volte Cruciferae.\nNelle prime classificazioni scientifiche di Carl von Linn\u00e9 (Rashult, 23 maggio 1707 \u2013 Uppsala, 10 gennaio 1778) i fiori dell'\"Erba di Santa Barbara\" erano compresi nel genere \"Erysimum\".\nQui di seguito \u00e8 indicata la classificazione scientifica di questo genere:\nSpecie spontanee della flora italiana.\nPer meglio comprendere ed individuare le varie specie del genere (solamente per le specie spontanee della flora italiana) l'elenco che segue utilizza in parte il sistema delle chiavi analitiche.\nGeneri simili.\nLa famiglia delle Brassicaceae \u00e8 molto vasta con tanti generi, molto dei quali a fiori gialli e quindi abbastanza simili al genere \"Barbarea\". Nell'elenco che segue sono indicati i generi che pi\u00f9 si avvicinano a quello di questa scheda:\nEtimologia.\nIl nome generico (\"Barbarea\") \u00e8 stato assegnato dal botanico scozzese Robert Brown (21 dicembre 1773\u00a0\u2013 10 giugno 1858) in una pubblicazione del 1812, probabilmente in onore di Santa Barbara. Santa Barbara \u00e8 la protettrice dei minatori (in particolar modo degli addetti alla preparazione e custodia degli esplosivi) e questa pianta nel passato \u00e8 servita spesso a guarire le ferite causate da questo pericoloso lavoro (queste piante hanno delle buone propriet\u00e0 vulnerarie); secondo alcuni testi il nome potrebbe essere derivato da questo impiego.\nMorfologia.\nAlcune piante di questo genere emanano un odore nauseabondo. L'altezza massima (almeno per le specie europee) pu\u00f2 essere di un metro. La forma biologica prevalente \u00e8 emicriptofita scaposa (H scap), ossia sono piante erbacea con gemme svernanti al livello del suolo e protette dalla lettiera o dalla neve, dotate di un asse fiorale pi\u00f9 o meno eretto e con poche foglie.\nRadice.\nLe radice normalmente sono del tipo a fittone.\nFusto.\nIl fusto si presenta eretto, ramoso con steli angolosi e striati. Pu\u00f2 essere anche legnoso.\nInfiorescenza.\nL'infiorescenza \u00e8 formata da grappoli di piccoli fiori gialli (per alcune specie il colore \u00e8 bianco) su terminali eretti (struttura di un racemo allungato a pannocchia). In questo tipo di infiorescenza non esiste un singolo fiore apicale. I fiori sono inoltre privi di brattee e sono brevemente peduncolati. \nFiore.\nI fiori sono ermafroditi, dialipetali, attinomorfi (in realt\u00e0 sono fiori dissimmetrici\u00a0\u2013 a due piani di simmetria) e tetrameri (calice e corolla composti da 4 parti). \nFrutti.\nIl frutto \u00e8 una siliqua lineare a 4 spigoli ottusi e senza becco. Le valve sono carenate (il nervo mediano \u00e8 pi\u00f9 marcato). I semi all'interno della siliqua sono disposti in un'unica fila ed hanno una forma appiattita. Il peduncolo del frutto in genere \u00e8 pi\u00f9 corto della siliqua stessa. La disposizione dei frutti \u00e8 divergente rispetto all'asse del racemo. I semi sono sprovvisti di endosperma.\nDistribuzione e habitat.\nDelle sette specie spontanee della flora italiana 5 vivono sull'arco alpino. La tabella seguente mette in evidenza alcuni dati relativi all'habitat, al substrato e alla diffusione delle specie alpine.\nLegenda e note alla tabella.\nPer il \u201csubstrato\u201d con \u201cCa - Si\u201d si intendono rocce di carattere calcareo o siliceo; vengono prese in considerazione solo le zone alpine del territorio italiano (sono indicate le sigle delle province).\nComunit\u00e0 vegetali:\nAmbienti:\nUsi.\nCucina.\nAlcune specie sono eduli come ad esempio la \"Barbarea praecox\". Nel mezzogiorno della Francia questa pianta viene coltivata e utilizzata come il \u201dcrescione d'acqua\u201d (\"Nasturtium officinale\" R. Br.), il sapore \u00e8 solo un po' pi\u00f9 pungente. Oppure la \"Barbarea vulgaris\" in diverse parti dell'Europa (ad esempio in Inghilterra e Svezia) viene raccolta con le foglie, bollita in acqua e quindi mangiata come ortaggio."}
{"id": "2497755", "revid": "436907", "url": "https://it.wikipedia.org/wiki?curid=2497755", "title": "Love Story", "text": "Love Story () pu\u00f2 riferirsi a:"}
{"id": "2497756", "revid": "287204", "url": "https://it.wikipedia.org/wiki?curid=2497756", "title": "Love Story (brano musicale)", "text": ""}
{"id": "2497757", "revid": "287204", "url": "https://it.wikipedia.org/wiki?curid=2497757", "title": "Porto Rico (Paran\u00e1)", "text": "Porto Rico \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed. Si trova 597 km a ovest della capitale dello Stato Curitiba."}
{"id": "2497758", "revid": "1543377", "url": "https://it.wikipedia.org/wiki?curid=2497758", "title": "Marale", "text": "Marale \u00e8 un comune dell'Honduras facente parte del dipartimento di Francisco Moraz\u00e1n.\nIl comune venne istituito nel 1824."}
{"id": "2497760", "revid": "916580", "url": "https://it.wikipedia.org/wiki?curid=2497760", "title": "Specie di Barbarea", "text": "Elenco delle specie di \"Barbarea\":\n "}
{"id": "2497761", "revid": "287204", "url": "https://it.wikipedia.org/wiki?curid=2497761", "title": "Quer\u00eancia do Norte", "text": "Quer\u00eancia do Norte \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed."}
{"id": "2497764", "revid": "1543377", "url": "https://it.wikipedia.org/wiki?curid=2497764", "title": "Nueva Armenia", "text": "Nueva Armenia \u00e8 un comune dell'Honduras facente parte del dipartimento di Francisco Moraz\u00e1n.\nIl comune venne istituito il 2 gennaio 1856."}
{"id": "2497765", "revid": "287204", "url": "https://it.wikipedia.org/wiki?curid=2497765", "title": "Santa Cruz de Monte Castelo", "text": "Santa Cruz de Monte Castelo \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed."}
{"id": "2497766", "revid": "1573940", "url": "https://it.wikipedia.org/wiki?curid=2497766", "title": "Monastero di San Giovanni Battista (Dorgali)", "text": "Il monastero di San Giovanni Battista, noto anche con l'appellativo \"su Lillu\", cio\u00e8 \"il Giglio\", oppure ancora con \"Sullili\", \"Sulliali\", \"Ossillilli\" o \"Offilo\", era un cenobio situato a Thorpeia, borgo medievale oggi inglobato nel comune di Dorgali, in provincia di Nuoro, centro amministrativo e religioso della Franca di Girifai (sede del balivo e dell'abate mitrato), separatasi dal giudicato di Gallura. Persa la supremazia abbaziale nel territorio, gi\u00e0 nel Quattrocento, ci\u00f2 che rimaneva del nucleo originale ubicato nell'attuale via Dante, al numero civico 6, \u00e8 stato demolito nella seconda met\u00e0 del Novecento.\nStoria.\nIl monastero fu eretto probabilmente fra l'XI secolo e il XII secolo a Thorpeia, antico borgo medievale. Fu un importante sito dei Cavalieri templari nel XIII secolo in Sardegna e la dedicazione a san Giovanni Battista lo dimostrerebbe. Secondo lo storico Pirodda, infatti, si trattava di una precettoria collegata ai territori templari della Catalogna e dell'Occitania e a quelli della terraferma italiana. Era l'abbazia pi\u00f9 importante della Franca di Girifai, filiazione del monastero di San Giovanni dell'isola del Giglio, l\u00ec ubicato quasi certamente in localit\u00e0 \"la Bredici\" o presso l'odierno castello degli Aldobrandeschi. Il convento gigliese, nel XII secolo, era uno dei possedimenti dell'abbazia cistercense delle Tre Fontane o di \"Aquae Salviae\" di Roma.\nIl monastero dorgalese possedeva un'estesa propriet\u00e0 ecclesiale sulla costa denominata, ancora nel XIV secolo, San Giovanni Portu Nonu (le odierne localit\u00e0 di \"Palmasera\" e di \"Sos Dorroles\" in agro di Dorgali). Era in comunicazione con i templari operanti in Maremma.La chiesa della badia era quella di San Lucifero vescovo di Cagliari e santa Maria Maddalena nel quartiere di \"Sa Chejedda\" (o \"Sha Kezhedda\" in protosardo che significava chiesetta) a Dorgali, gi\u00e0 in Torpeia (o Tropea per i locali).\nLa tradizione orale riportava l'esistenza di una fonte che sgorgava nel sotterraneo della cripta per via del suono dell'acqua che ivi si percepiva in periodo invernale. Nella chiesa erano presenti sui pilastri alcuni simboli grafici: due glifi di matrice templare, secondo la studiosa di arte medioevale Cristiana Collu, una croce con quattro cerchi, simili come impostazione ai quattro mori, probabilmente ripresi dal verso del \"croat\", una moneta aragonese circolante nel 1300. Lo stesso emblema \u00e8 rappresentato nell'abbazia di San Giovanni in Argentella a Palombara Sabina (Roma). Il borgo di Santa Maria Maddalena di Torpeia, sulla base di una documentazione cinquecentesca, aveva due salti, quello di Santo Stefano di S'Armulanza (ora Mulattai) e quello di Miriai (oggi Iriai e Mariscai). \nLa chiesa fu restaurata nel 1960 e allora si era proceduto all'esumazione degli scheletri dei defunti ivi sepolti fino al 1840 e si pot\u00e9 constatare che il costume femminile era dotato di una cuffia con due legacci oggi scomparsa. Nel XII secolo l'abitato di Torpeia, e con esso il monastero, vennero inglobati nella cerchia urbana di Dorgali. L'abbazia perse la funzione religiosa che aveva nel Quattrocento, all'inizio del periodo aragonese: era la sede dell'abate mitrato che, congiuntamente al balivo civile, deteneva il potere nella \"zona affrancata extragiudicale\" di Girifai . In quell'occasione, il simulacro di San Giovanni Battista, \"su Lillu\", fu traslato nella chiesa dei Santi Andrea e Marco, limitrofa al borgo di Castro, ubicata nell'odierna piazza \"Su Cucuru\".\nI pochi resti della costruzione principale, annessi a una casa di abitazione dorgalese situata fra via Dante e via Goito nell'isolato chiamato \"S'Eremu\" (\"L'Eremo\"), furono abbattuti negli anni settanta."}
{"id": "2497767", "revid": "287204", "url": "https://it.wikipedia.org/wiki?curid=2497767", "title": "Ojojona", "text": "Ojojona \u00e8 un comune dell'Honduras facente parte del dipartimento di Francisco Moraz\u00e1n.\nIl comune risultava gi\u00e0 istituito nel 1791."}
{"id": "2497768", "revid": "1305772", "url": "https://it.wikipedia.org/wiki?curid=2497768", "title": "Racconto d'amore", "text": ""}
{"id": "2497771", "revid": "287204", "url": "https://it.wikipedia.org/wiki?curid=2497771", "title": "Santa Isabel do Iva\u00ed", "text": "Santa Isabel do Iva\u00ed \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed."}
{"id": "2497775", "revid": "287204", "url": "https://it.wikipedia.org/wiki?curid=2497775", "title": "Santa M\u00f4nica", "text": "Santa M\u00f4nica \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed."}
{"id": "2497776", "revid": "1573940", "url": "https://it.wikipedia.org/wiki?curid=2497776", "title": "Hemigrammus erythrozonus", "text": "Hemigrammus erythrozonus \u00e8 un pesce d'acqua dolce appartenente alla famiglia Characidae.\nDistribuzione e habitat.\nQuesta specie \u00e8 diffusa nelle acque acide del fiume Essequibo, in Guyana (Sudamerica). Predilige le zone ricche di vegetazione acquatica.\nDescrizione.\nPresenta un corpo compresso lateralmente, non particolarmente alto e di piccole dimensioni, con il ventre pi\u00f9 gonfio negli esemplari femminili. La lunghezza massima registrata \u00e8 infatti di 3,3 cm. La colorazione \u00e8 prevalentemente argentea; talvolta il corpo \u00e8 quasi trasparente e possono essere visibili gli organi interni. A circa met\u00e0 del corpo \u00e8 presente una linea orizzontale molto evidente, rossa od arancione, che parte dalla bocca e termina sul peduncolo caudale. Le pinne sono trasparenti, e la pinna caudale \u00e8 biforcuta.\nBiologia.\nComportamento.\nNuota banchi di cinque-dodici esemplari.\nAlimentazione.\n\u00c8 onnivoro e si nutre sia di alghe che di invertebrati come vermi, in particolare anellidi, e crostacei di piccole dimensioni.\nRiproduzione.\n\u00c8 oviparo e la fecondazione \u00e8 esterna. Le uova vengono abbandonate subito dopo la deposizione; non ci sono cure verso di esse.\nAcquariofilia.\n\u00c8 una specie molto comune negli acquari anche perch\u00e9 vive in gruppi e si pu\u00f2 riprodurre in cattivit\u00e0."}
{"id": "2497778", "revid": "1442080", "url": "https://it.wikipedia.org/wiki?curid=2497778", "title": "Swedish Open 2008 - Singolare", "text": "Il singolare del Swedish Open 2008 \u00e8 stato un torneo di tennis facente parte dell'ATP Tour.\nDavid Ferrer era il detentore del titolo, ma ha perso in semifinale contro Tommy Robredo.\nTommy Robredo ha vinto in finale 6\u20134, 6\u20131, contro Tom\u00e1\u0161 Berdych.\nTeste di serie.\nLe prime 4 teste di serie hanno ricevuto un bye per il 2\u00ba turno."}
{"id": "2497779", "revid": "287204", "url": "https://it.wikipedia.org/wiki?curid=2497779", "title": "S\u00e3o Carlos do Iva\u00ed", "text": "S\u00e3o Carlos do Iva\u00ed \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed."}
{"id": "2497781", "revid": "88740", "url": "https://it.wikipedia.org/wiki?curid=2497781", "title": "San Francesco (Pelago)", "text": "San Francesco \u00e8 una frazione del Comune di Pelago attigua alla citt\u00e0 di Pontassieve. Sorge sulla riva sinistra del fiume Sieve. \nL'abitato nacque sicuramente grazie al medievale Ponte a Sieve, poi mediceo, sulla strada che portava verso il Casentino ed il Santuario della Verna. In questa zona, fuori dalle mura di Pontassieve, sorgeva un oratorio, dal 1520 affiancato dal convento di San Francesco che dette il nome all'intero paese e che ne \u00e8 ancora il centro. \nIl vecchio ponte fu poi sostituito da quello sulla moderna via Aretina, che lo collega a Pontassieve, paese con cui negli anni ha creato un agglomerato urbano pressoch\u00e9 allargato sulle due sponde del fiume. La via Aretina prosegue verso sud come Strada statale 69 di Val d'Arno, che subito fuori dall'abitato forma un bivio da cui inizia anche la strada della Consuma verso il Casentino (Strada statale 70) mentre verso nord si stacca la via Forlivese, detta anche del Muraglione (Strada statale 67 Tosco-Romagnola). La linea ferroviaria che collega Pontassieve a Borgo San Lorenzo la attraversa senza che vi sia una fermata o una stazione, la quale \u00e8 la vicina stazione di Pontassieve.\nLa frazione \u00e8 inoltre caratterizzata da un complesso di edifici idraulici presso lo sbarramento artificiale del fiume Sieve, subito a monte del centro abitato, attivi quasi ininterrottamente da oltre sei secoli fino agli ultimi anni '60. La struttura comprendeva dapprima un mulino, in seguito una gualchiera trasformata successivamente in una filatura."}
{"id": "2497786", "revid": "287204", "url": "https://it.wikipedia.org/wiki?curid=2497786", "title": "S\u00e3o Pedro do Paran\u00e1", "text": "S\u00e3o Pedro do Paran\u00e1 \u00e8 un comune del Brasile nello Stato del Paran\u00e1, parte della mesoregione del Noroeste Paranaense e della microregione di Paranava\u00ed."}
{"id": "2497789", "revid": "412139", "url": "https://it.wikipedia.org/wiki?curid=2497789", "title": "IRacing", "text": ""}
{"id": "2497791", "revid": "124502970", "url": "https://it.wikipedia.org/wiki?curid=2497791", "title": "Isola di Santa Catalina (California)", "text": "Santa Catalina \u00e8 un'isola dell'arcipelago delle Channel Islands in California, situata a circa 30\u00a0km dalle coste della Contea di Los Angeles di cui fa parte. \u00c8 la pi\u00f9 vicina delle Channel Islands e, secondo l'ultimo censimento del 2000, conta circa abitanti. La citt\u00e0 principale \u00e8 Avalon che conta abitanti.\nAttrazioni e turismo.\nCirca un milione di turisti visitano l'isola ogni anno.\nCollegamenti con il continente.\nL'isola di Catalina \u00e8 servita dal traghetto e da un aeroporto dal nome \"Airport in the Sky\" (aeroporto nel cielo). I traghetti partono dalla contea di Orange a Newport Beach e a Dana Point; altri traghetti partono dalla Contea di Los Angeles a Long Beach, San Pedro e Marina del Rey. Il tragitto dura circa 1 ora e a un prezzo di 65 dollari andata e ritorno. \u00c8 disponibile un servizio di elicotteri da Long Beach e da San Pedro.\nCatalina Island Conservancy.\nLa maggior parte dell'isola appartiene alla Catalina Island Conservancy, un'organizzazione senza scopo di lucro. Il progetto della Catalina Island Conservancy \u00e8 di essere guardiano responsabile dei suoi terreni tra una conservazione bilanciata, educazione e divertimento. Questa organizzazione protegge la magnificenza naturale e l'eredit\u00e0 culturale di Santa Catalina, controllando circa 170\u00a0km\u00b2 di terreno (l'88% dell'isola), 80\u00a0km di coste, l'aeroporto e la rete stradale.\nRestrizioni per i veicoli a motore.\nL'uso di veicoli a motore sull'isola \u00e8 limitato; c'\u00e8 un limite sul numero di auto registrate che possono circolare, il che si traduce in una lista d'attesa per portare automobili sull'isola lunga 10 anni. La maggior parte dei residenti si muove tramite golf cart. I turisti possono assumere un taxi alla Catalina Transportation Services. Le biciclette sono un sistema di trasporto popolare. C'\u00e8 un grosso numero di agenzie che affittano biciclette e golf cart sull'isola. Soltanto la citt\u00e0 di Avalon \u00e8 aperta al pubblico senza restrizioni.\nMare.\nGrazie alla bellezza dei fondali e ai relitti della zona, sono popolari i tour con le barche dal fondo trasparente e le immersioni subacquee. Lover's Cove, ad est della cittadina, e Descanso Beach, a ovest del casin\u00f2, sono popolari punti d'immersione.\nNonostante i turisti, raramente esiste la possibilit\u00e0 di fare surf; due spiagge sul lato esterno dell'isola offrono buone onde: si tratta delle spiagge di Shark Harbor e di Ben Weston.\nTwo Harbors.\nTwo Harbors \u00e8 il secondo, e molto pi\u00f9 piccolo, villaggio dell'isola. Situato sull'istmo dell'isola di Catalina a nord di Avalon, \u00e8 l'approdo primario per chi desidera visitare la parte occidentale dell'isola. \u00c8 accessibile tramite barca da San Pedro e via bus da Avalon.\nMuseo.\nIl museo dell'Isola di Catalina, situato all'interno di un antico casin\u00f2, \u00e8 anche un'attrazione e, allo stesso tempo, conserva l'eredit\u00e0 culturale con una collezione di oltre manufatti, inclusi oltre anni di storia dei nativi americani, oltre fotografie e immagini, una larga collezione di ceramica e tegole fabbricate a Catalina, modellini di navi e molto altro. I programmi del museo includono tour della citt\u00e0 di Avalon, classi per studenti, lezioni e altro.\nCuriosit\u00e0.\nIl nome della versione 10.15 del sistema operativo macOS di Apple \u00e8 dedicato a quest'isola. Nel Videogioco post-apocalittico The Last of Us parte 2 ( probabilmente anche parte 3) l'isola viene citata come la base delle Luci una delle fazioni del videogioco. Avviene anche il riferimento del casino' presente realmente."}
{"id": "2497796", "revid": "1305772", "url": "https://it.wikipedia.org/wiki?curid=2497796", "title": "Glorious", "text": ""}
{"id": "2497798", "revid": "16758", "url": "https://it.wikipedia.org/wiki?curid=2497798", "title": "Coppa Italia 2009-2010 (hockey su ghiaccio)", "text": "La Coppa Italia 2009-2010 di hockey su ghiaccio \u00e8 la 14\u00aa edizione del trofeo.\nAl tabellone principale accedono 16 squadre: le 9 di serie A e 7 delle 8 squadre di serie A2.\nPrima della rinuncia alla serie A2 dell'HC Varese, quando anche la serie A2 aveva 9 iscritti, si era deciso che, per determinare le due societ\u00e0 escluse, si sarebbe svolto un torneo di qualificazione fra le ultime tre classificate della \"regular season\" 2008-2009 della serie A2 (Milano, Varese e Torino) e la squadra neoiscritta alla serie A2 (Merano).\nCol ritiro dei bosini, il turno di qualificazione \u00e8 stato annullato, e dalla competizione \u00e8 stato escluso l'HC Merano.\nFinal Four.\nLe quattro squadre qualificate alla \"Final Four\" si sono incontrate il 30 e 31 gennaio 2010 al \"Palaonda\" di Bolzano.\nFinale.\n Il Ritten Sport vince la sua prima Coppa Italia, secondo trofeo nella sua storia dopo la Supercoppa italiana vinta nel precedente mese di settembre."}
{"id": "2497799", "revid": "16758", "url": "https://it.wikipedia.org/wiki?curid=2497799", "title": "Palaghiaccio Tazzoli", "text": ""}
{"id": "2497801", "revid": "287204", "url": "https://it.wikipedia.org/wiki?curid=2497801", "title": "Terra Boa", "text": "Terra Boa \u00e8 un comune del Brasile nello Stato del Paran\u00e1, parte della mesoregione del Centro Ocidental Paranaense e della microregione di Campo Mour\u00e3o."}
{"id": "2497806", "revid": "287204", "url": "https://it.wikipedia.org/wiki?curid=2497806", "title": "Luiziana", "text": "Luiziana \u00e8 un comune del Brasile nello Stato del Paran\u00e1, parte della mesoregione del Centro Ocidental Paranaense e della microregione di Campo Mour\u00e3o."}
{"id": "2497809", "revid": "1442080", "url": "https://it.wikipedia.org/wiki?curid=2497809", "title": "Swedish Open 2008 - Doppio", "text": "Il doppio dello Swedish Open 2008 \u00e8 stato un torneo di tennis facente parte dell'ATP Tour.\nSimon Aspelin e Julian Knowle erano i detentore del titolo, ma Knowle ha deciso di non partecipare quest'anno.\nSolo Aspelin ha partecipato facendo coppia con Thomas Johansson, ma ha perso in semifinale contro Jonas Bj\u00f6rkman e Robin S\u00f6derling.\nJonas Bj\u00f6rkman e Robin S\u00f6derling che hanno battuto in finale 6\u20132, 6\u20132, contro Johan Brunstr\u00f6m e Jean-Julien Rojer."}
{"id": "2497811", "revid": "287204", "url": "https://it.wikipedia.org/wiki?curid=2497811", "title": "Mambor\u00ea", "text": "Mambor\u00ea \u00e8 un comune del Brasile nello Stato del Paran\u00e1, parte della mesoregione del Centro Ocidental Paranaense e della microregione di Campo Mour\u00e3o."}
{"id": "2497814", "revid": "287204", "url": "https://it.wikipedia.org/wiki?curid=2497814", "title": "Peabiru", "text": "Peabiru \u00e8 un comune del Brasile nello Stato del Paran\u00e1, parte della mesoregione del Centro Ocidental Paranaense e della microregione di Campo Mour\u00e3o."}
{"id": "2497815", "revid": "287204", "url": "https://it.wikipedia.org/wiki?curid=2497815", "title": "Roncador", "text": "Roncador \u00e8 un comune del Brasile nello Stato del Paran\u00e1, parte della mesoregione del Centro Ocidental Paranaense e della microregione di Campo Mour\u00e3o."}
{"id": "2497819", "revid": "287204", "url": "https://it.wikipedia.org/wiki?curid=2497819", "title": "Quinta do Sol", "text": "Quinta do Sol \u00e8 un comune del Brasile nello Stato del Paran\u00e1, parte della mesoregione del Centro Ocidental Paranaense e della microregione di Campo Mour\u00e3o."}
{"id": "2497832", "revid": "287204", "url": "https://it.wikipedia.org/wiki?curid=2497832", "title": "Allianz Suisse Open Gstaad 2008", "text": "L'Allianz Suisse Open Gstaad 2008 \u00e8 stato un torneo di tennis giocato sulla terra rossa.\n\u00c8 stata la 41\u00aa edizione dell'Allianz Suisse Open Gstaad, che fa parte della categoria International Series nell'ambito dell'ATP Tour 2008.\nSi \u00e8 giocato al Roy Emerson Arena di Gstaad in Svizzera, dal 7 al 13 luglio 2008.\nCampioni.\nSingolare.\n Victor H\u0103nescu ha battuto in finale Igor' Andreev, 6\u20133, 6\u20134\nDoppio.\n Jaroslav Levinsk\u00fd / Filip Pol\u00e1\u0161ek hanno battuto in finale St\u00e9phane Bohli / Stanislas Wawrinka, 3\u20136, 6\u20132, 11\u20139"}
{"id": "2497835", "revid": "1522738", "url": "https://it.wikipedia.org/wiki?curid=2497835", "title": "Carlos Alazraqui", "text": "Biografia.\nAlazraqui nasce a Yonkers (New York) figlio di immigrati argentini. Attivo principalmente nel doppiaggio di cartoni animati e videogiochi, ha occasionalmente figurato come attore in diversi programmi televisivi come \"Reno 911!\".\n\u00c8 sposato dal 2010 con Laura Mala dalla quale ha avuto due figlie."}
{"id": "2497836", "revid": "729019", "url": "https://it.wikipedia.org/wiki?curid=2497836", "title": "Funghi rodosporei", "text": "Per Funghi rodosporei si intendono tutti quelli che hanno sporata di colore rosa."}
{"id": "2497840", "revid": "1543377", "url": "https://it.wikipedia.org/wiki?curid=2497840", "title": "Sergej Ma\u0161era", "text": "Biografia.\nTerzo figlio del professor Fran Ma\u0161era originario di Aussa, vicino a Caporetto, e di Ida Zarli (o Carli) di Tolmino, dopo la prima guerra mondiale la famiglia di Ma\u0161era dovette trasferirsi a causa delle mutate condizioni politiche nella Carinzia slovena, e di l\u00ec presto a Lubiana, dove il giovane frequent\u00f2 il ginnasio che concluse nel 1929. Successivamente si iscrisse all'Accademia navale a Ragusa di Dalmazia. Allora, la carriera militare, specie in marina, era traguardo molto amb\u00ecto per la giovent\u00f9, a causa del prestigio e della buona posizione economica che ne derivava. Sergej termin\u00f2 gli studi in accademia nel 1932 come il quinto miglior cadetto di quell'anno. Alcuni anni lavor\u00f2 sulla nave \"Sitnica\". Era particolarmente attratto dall'artiglieria; cos\u00ec colse subito l'occasione che gli si present\u00f2 di un corso in tal senso a Comb\u00f9r/Kumbor, nelle Bocche di Cattaro, che port\u00f2 con successo a compimento. Successivamente venne trasferito a Semlino/Zemun, dove sostenne un esame per il passaggio di grado. Fu poi mandato in Svezia e collabor\u00f2 all'armamento del cacciatorpediniere \"Beograd\", al quale fu assegnato dopo la sua assunzione nella flotta della regia marina militare Jugoslava.\nSubito prima dello scoppio della seconda guerra mondiale fu assegnato alla cacciatorpediniere \"Zagreb\" in qualit\u00e0 di ufficiale d'artiglieria. Quando la guerra mise piede sul suolo jugoslavo, quest'imbarcazione si trovava nelle Bocche di Cattaro, la base pi\u00f9 importante della marina del Regno di Jugoslavia. In quei giorni, l\u00ec erano ormeggiati anche il cacciatorpediniere \"Beograd\" e il \"Dubrovnik\". Gli equipaggi erano inquieti: riguardo allo svolgersi degli eventi bellici, le notizie erano frammentarie o addirittura false, e sempre in allarme nell'eventualit\u00e0 di attacchi aerei italo-tedeschi. Quando l'esercito jugoslavo capitol\u00f2 alle Potenze dell'Asse, l'equipaggio del cacciatorpediniere \"Zagreb\" lasci\u00f2 la nave. Vi rimasero solo i due ex compagni d'accademia, Ma\u0161era e Milan Spasi\u0107, appunto. Perch\u00e9 l'unit\u00e0 di marina non cadesse in mano nemica, si fecero saltare per aria insieme ad essa il 17 aprile 1941. Ma\u0161era e Spasi\u0107, che persero la vita sulla nave, furono proclamati eroi nazionali jugoslavi nel 1973. Il museo della marina di Pirano gi\u00e0 dal 1967 \u00e8 dedicato a Ma\u0161era."}
{"id": "2497843", "revid": "290948", "url": "https://it.wikipedia.org/wiki?curid=2497843", "title": "Resina termoplastica", "text": ""}
{"id": "2497845", "revid": "223320", "url": "https://it.wikipedia.org/wiki?curid=2497845", "title": "Oh, mia Dea!", "text": ""}
{"id": "2497848", "revid": "1884099", "url": "https://it.wikipedia.org/wiki?curid=2497848", "title": "Leccio (Reggello)", "text": "Leccio \u00e8 una frazione del comune di Reggello nella provincia di Firenze. L'abitato \u00e8 attraversato dalla strada regionale 69 che si interseca con la strada provinciale che lo collega con il capoluogo comunale.\nIl centro abitato si \u00e8 sviluppato lungo il Borro di Leccio che \u00e8 un affluente dell'Arno, da cui dista un centinaio di metri. Nell'area vicino al fiume \u00e8 prevista la realizzazione di una cassa di espansione.\nMonumenti e luoghi d'interesse.\nCastello di Sammezzano.\nIl castello di Sammezzano sovrasta la frazione dall'alto della collina che comprende anche il parco intorno all'edificio principale. La struttura di stile moresco attualmente \u00e8 in stato di abbandono.\nOutlet The Mall.\nLeccio ha conosciuto negli ultimi anni un grande sviluppo commerciale grazie alla realizzazione, nel 2001, di un outlet di grandi marche dell'abbigliamento. La relativa vicinanza al casello di Incisa-Reggello, lungo l'autostrada A1, ha permesso l'espandersi dell'area commerciale.\nIl numero dei visitatori dell'outlet \u00e8 quasi pari a quello della Galleria degli Uffizi.\nNelle vicinanze della frazione si possono visitare anche altri outlet secondari.\nInfrastrutture e trasporti.\nL'abitato \u00e8 attraversato dalla strada regionale 69 ed \u00e8 servito dai bus di Busitalia-Sita Nord in direzione Pontassieve/Firenze e Arezzo.\nI servizi ferroviari pi\u00f9 vicini sono a circa 3 km dalla frazione, presso la Stazione di Rignano sull'Arno."}
{"id": "2497852", "revid": "869733", "url": "https://it.wikipedia.org/wiki?curid=2497852", "title": "Blog - Il meglio della rete pi\u00f9 il peggio della televisione", "text": "Blog - Il meglio della rete pi\u00f9 il peggio della televisione \u00e8 stato un programma televisivo italiano andato in onda su Rai 4 nel periodo 2008-2009, che ricalcava lo storico programma \"Blob\" in onda su Rai 3.\nLa trasmissione si poneva come obiettivo quello di rappresentare il mondo di oggi attraverso le immagini del Web, in stile Web 2.0.\nIl programma.\nEra un programma satirico e d'intrattenimento, composto da video estrapolati da internet e quindi tutti generati dagli utenti (UGC).\nIl programma era diviso in due parti:\nIl sabato il programma cambiava grafica e nome, diventando Diritto di satira. La programmazione rimaneva sostanzialmente uguale, ma si privilegiavano contenuti pi\u00f9 leggeri rispetto a quelli normalmente in onda tutti i giorni."}
{"id": "2497857", "revid": "1442080", "url": "https://it.wikipedia.org/wiki?curid=2497857", "title": "Allianz Suisse Open Gstaad 2008 - Singolare", "text": "Il singolare dell'Allianz Suisse Open Gstaad 2008 \u00e8 stato un torneo di tennis facente parte dell'ATP Tour.\nPaul-Henri Mathieu era il detentore del titolo, ma ha perso nel 2\u00ba turno contro Marin \u010cili\u0107.\nVictor H\u0103nescu ha vinto in finale 6\u20133, 6\u20134, contro Igor' Andreev.\nTeste di serie.\nLe prime 4 teste di serie hanno ricevuto un bye per il 2\u00ba turno."}
{"id": "2497858", "revid": "114559451", "url": "https://it.wikipedia.org/wiki?curid=2497858", "title": "Pietro da Napoli", "text": " Presente in Parma intorno alla met\u00e0 del Trecento, egli leg\u00f2 il suo nome ad un affresco dipinto su un pilastro, raffigurante la Madonna rivestita di un mantello bianco e chiamata per questo Santa Maria Bianca. L'affresco, realizzato intorno al 1340 (ma poi ampiamente rimaneggiato nei secoli successivi), \u00e8 attualmente posto dietro l'altare maggiore dell'omonima chiesa, annessa al monastero delle Carmelitane Scalze di Parma. Esso gode di fama taumaturgica."}
{"id": "2497859", "revid": "729019", "url": "https://it.wikipedia.org/wiki?curid=2497859", "title": "Orcas Island", "text": "Orcas Island (pronunciato \u02c8\u0254rk\u0259s o anche \u02c8\u0254rk\u0259z) \u00e8 la pi\u00f9 grande delle San Juan Islands, che si trovano sull'angolo nord-ovest dello Stato di Washington nella contea di San Juan. Orcas Island \u00e8 accessibile via aeroplano o attraverso il mare. Il servizio statale di traghetti dello Stato di Washington collega le isola di San Juan alla terraferma al termina di Anacortes si ferma ad Orcas Island. Il collegamento aereo con l'isola \u00e8 fornito dalla compagnia Kenmore Air (partendo da Boeing Field con un collegamento via pullman fino all'aeroporto di Seattle) e dalla San Juan Air (partendo da Bellingham). La Kenmore Air, inoltre, fornisce collegamento aereo (tramite idrovolante) da Lake Union a Seattle fino a tre diversi punti sull'isola: Rosario, West Sound e Deer Harbor. Durante la stagione estiva \u00e8 attivo un pullman che conduce dall'approdo del traghetto ad Eastsound e ad altri punti dell'isola.\nGeografia.\nCon un terreno di 148.4\u00a0km\u00b2 ed una popolazione di 4,453, Orcas Island \u00e8 leggermente pi\u00f9 grande, ma meno popolosa della vicina San Juan Island. Orcas ha una forma che ricorda un paio di borse, separate dal golfo (somigliante ad un fiordo) di Eastsound e da Massacre Bay all'interno della quale \u00e8 presente la minuscola Skull Island a pochi metri dalla riva. All'estremit\u00e0 nord dell'isola \u00e8 presente il villaggio di Eastsound, che rappresenta il pi\u00f9 grande villaggio dell'isola e il secondo della contea di San Juan. Nel 1989 la nazione Lummi (una trib\u00f9 di nativi americani) riprese possesso di un villaggio e un cimitero nella zona Madrona Point di Orcas a poca distanza da Eastsound, ha trasformato l'area dandole il nome di Madrona Point Park, una riserva privata caratterizzata da centinaia di Arbutus menziesii che spuntano dalla costa rocciosa.\nAltri, pi\u00f9 piccoli agglomerati sull'isola includono Orcas Village (dove attracca il traghetto della Washington State Ferries), West Sound (tecnicamente parte di Eastsound), Deer Harbor, Rosario (tecnicamente parte di Eastsound), Olga e Doe Bay. Sono presenti alloggi per visitatori in ognuno di questi agglomerati. Di questi Olga e Doe Bay sono i meno popolati e generalmente i pi\u00f9 tranquilli sulla zona est dell'isola. Ad Olga, c'\u00e8 una popolare caffetteria e una galleria d'arte situata all'interno di una ex fabbrica di conserve alla fragola, dove artisti locali vendono i propri lavori, e laboratori per lavori di ceramica e di vetro. Doe Bay \u00e8 principalmente conosciuta per il suo omonimo albergo rustico.\nStoria.\nIl nome \"Orcas\" \u00e8 l'abbreviazione di \"Horcasitas,\" da Juan Vicente de G\u00fcemes Padilla Horcasitas y Aguayo, il vicer\u00e9 del Messico che invi\u00f2 una spedizione sotto il comando di Francisco de Eliza verso le terre del nord-est nel 1791. Durante il viaggio, Eliza esplor\u00f2 una parte delle San Juan Islands. Egli non assegn\u00f2 il nome Orcas specificatamente all'isola di Orcas, ma ad una parte dell'arcipelago. Nel 1847, Henry Kellett assegn\u00f2 il nome Orcas alla sola isola mentre riorganizzava le mappe per l'ammiragliato britannico. Fu questo lavoro di Kellett che elimin\u00f2 i nomi patriottici americani che erano stati dati da Charles Wilkes a molte delle zone dell'isola durante la sua esplorazione degli Stati Uniti avvenuta tra il 1838 ed il 1842. Wilkes aveva rinominato l'isola \"Hull Island\", in onore del commodoro Isaac Hull. Altri aree dell'isola rinominate da Wilkes erano: \"Insenatura Ironsides\" dato alla baia di EastSound, e \"Baia Guerrier\" dato alla baia di WestSound. Uno dei nomi dato da Wilkes rimane tuttora, quello di Monte Constitution (Monte Costituzione). I nomi dati da Wilkes seguivano uno schema: Isaac Hull era il comandante della \"Old Ironsides\" (meglio nota come USS Constitution) e acquis\u00ec fama catturando la nave da guerra britannica \"Guerriere\" durante la guerra del 1812.\nMoran State Park.\nIl Monte Constitution (alto 734 metri) \u00e8 il punto pi\u00f9 alto dell'arcipelago di San Juan ed \u00e8 un'attrazione principale. Per arrivare in cima alla montagna sono necessari circa 15 minuti in automobile (tranne durante i periodi pi\u00f9 freddi dell'inverno quando i ranger del parco chiudono la strada), in cima al monte \u00e8 possibile avere una visione a 360 gradi del mare che circonda l'isola. La montagna e parte del Moran State Park, che \u00e8 l'attrazione principale e la pi\u00f9 grande area ricreativa pubblica dell'arcipelago. Il Moran State Park si estende per oltre 2,000 ettari di bosco e dispone di molti laghi, usati per nuotare, pescare e per barche non motorizzate, in particolar modo kayak. Ci sono numerose cascate, chilometri di sentieri pedonali e ciclabili e aree per campeggiare.\nI ranger del Moran State Park controllano anche l'Obstruction Pass State Park, una riserva marina posta a 5\u00a0km di distanza dal Moran State Park, quest'area viene usata per campeggi sulle barche. L'Obstruction Pass Park ha un percorso di circa 1\u00a0km che conduce ad una spiaggia pubblica e ad un'area per campeggi. Ci sono 11 aree campeggio e 3 boe d'ormeggio all'interno del parco. \u00c8 presente un approdo pubblico sull'isola con un piccolo molo di sbarco e servizi igienici, \u00e8 situato a circa 2\u00a0km dalla Obstruction Pass Road. I resort Lieber Haven e Marina, situati a poca distanza da questo approdo pubblico, dispongono a loro volta di un approdo per i propri ospiti with short term boat moorage (spesso l'approdo pubblico \u00e8 al completo) ed una spiaggia di sabbia designata per il passaggio e l'approdo degli ospiti in kayak. Il resort dispone di collegamento WiFi che permette ai barcaioli di avere accesso ad internet. \u00c8 presente un piccolo centro di informazioni per turisti all'approdo e nelle vicinanze del supermercato.\nCampi estivi storici e museo.\nL'isola di Orcas e anche sede di tre campi estivi storici: Camp Orkila, Four Winds Westward Ho e Camp Indralaya. Il Camp Orkila, \u00e8 operato dai YMCA della zona di Seattle, si trova nell'estremit\u00e0 nord-orientale dell'isola. Il campo venne aperto nel 1906, Orkila ospita famiglie, scuole e altre organizzazioni durante il periodo scolastico, e durante l'estate ospita campeggi di lunga durata per ragazzi di scuole elementari e medie. Il campo Four Winds \u00e8 situato nell'angolo sud-occidentale dell'isola nella baia dei Quattro Venti, \u00e8 un campo estivo no-profit fondato nel 1927 che offre attivit\u00e0 come la vela, la canoa, sport equestri, attivit\u00e0 artistiche d'artigianato e sport terrestri per ragazzi dai 7 ai 18 anni. Il Camp Indralaya venne fondato nel 1927 dalla Societ\u00e0 Teosofica come esperimento di vita teosofica, opera ogni anno con programmi stagionali da aprile ad ottobre.\nIl museo di storia di Orcas \u00e8 situato al centro di Eastsound ed \u00e8 l'unica struttura sull'eredit\u00e0 storica dell'isola basata sugli oggetti, con una collezione permanente che contiene circa 6,000 oggetti, documenti cartacei e fotografie."}
{"id": "2497860", "revid": "47767", "url": "https://it.wikipedia.org/wiki?curid=2497860", "title": "Cattedrale di Santa Maria Assunta (Brescia)", "text": "Il Duomo nuovo, o pi\u00f9 correttamente cattedrale estiva di Santa Maria Assunta, \u00e8 la chiesa principale di Brescia, chiesa madre della diocesi omonima. \u00c8 situata in piazza Paolo VI, gi\u00e0 piazza del Duomo. Fu eretta tra il 1604 e il 1825 sull'area in cui sorgeva la basilica paleocristiana di San Pietro de Dom, del V-VI secolo.\n Inoltre, \u00e8 sede di una parrocchia facente parte della zona pastorale di Brescia Centro.\nStoria.\nUna nuova cattedrale.\nLa storia della cattedrale ha inizio nel 1603, quando Agostino Avanzo rileva l'antica basilica paleocristiana di San Pietro de Dom, per ottenere una visuale completa dell'area disponibile alla realizzazione di un nuovo edificio religioso. La vecchia basilica, ormai in condizioni pericolanti, doveva essere sostituita da una nuova cattedrale, pi\u00f9 idonea alle nuove esigenze architettoniche dettate dalla Controriforma e pi\u00f9 in linea con le architetture dell'epoca. Agostino Avanzo presenta un primo progetto del Duomo, un ibrido fra il manierismo e il classicismo: pianta a croce latina, con tre navate e transetto, altari laterali sporgenti e grande cupola centrale. Quest'ultima, in particolare, si impose fin dalle primissime idee sul progetto e accompagner\u00e0 il cantiere nei secoli come una specie di grande aspirazione comune, voluta e, in fondo, sognata da tutti gli architetti che vi lavoreranno.\nGiovanni Battista Lantana, appena uscito dall'accademia e fresco di studi, al contrario dell'Avanzo che era ormai un maestro di tradizione, presenta un progetto abbastanza simile ma pi\u00f9 moderno e con una maggiore attenzione strutturale. Entrambe le idee vengono per\u00f2 scartate dai deputati della commissione di cantiere, eletti dal Comune e dal vescovo, soprattutto per il fatto che non presentavano sufficienti affinit\u00e0 con le direttive del Concilio di Trento nell'ambito dell'architettura religiosa. Il Lantana presenta quindi un nuovo progetto con pianta a croce greca inscritta in un quadrato, grande cupola centrale contornata da quattro cupole minori e abside sporgente, abbastanza simile a quello presentato da Bramante per la basilica di San Pietro ma senza la navata esterna e solamente con l'abside di fondo, progetto che viene accolto dalla commissione. I dibattiti non tardano a nascere: si hanno dubbi anche sulla stessa posizione che dovr\u00e0 avere la cattedrale, cio\u00e8 se sia il caso di costruirla al posto della basilica di San Pietro de Dom, demolendola, o magari di posizionarla sul lato sud della piazza, creando un fondale monumentale di pieno gusto barocco. In questo luogo, per\u00f2, dove sorge oggi l'ottocentesco palazzo Negroboni, era presente la residenza della famiglia degli aristocratici bresciani, una grande villa con giardino. I Negroboni, in cambio della cessione del terreno e della conseguente distruzione della villa, ne pretendevano un'altra con parco annesso e, inoltre, la basilica di San Pietro di Dom sarebbe rimasta in piedi, richiedendo a breve un restauro radicale. Si opt\u00f2 quindi per la soluzione pi\u00f9 economica, ovvero di demolire l'antica basilica e di costruire al suo posto il nuovo duomo.\nLa disputa sulla planimetria.\nA questo punto si generarono altre discussioni: il progetto del Lantana era troppo simile alla conformazione del Duomo vecchio, proprio l\u00ec accanto, e la croce greca proposta era, praticamente, troppo moderna e ancora poco compresa dalle maestranze e dalla popolazione, nonch\u00e9 nuovamente incompatibile con i regolamenti della controriforma. Notare, comunque, come quest'ultimo problema non fosse cos\u00ec determinante: la pianta a croce greca, innalzata a impianto perfetto dell'architettura religiosa da praticamente tutti i pi\u00f9 importanti artisti rinascimentali (da Leonardo da Vinci a Bramante, a Antonio da Sangallo il Giovane), era notevolmente radicata nell'ideologia sul tema, tanto che nemmeno la controriforma non riusc\u00ec mai del tutto a contrastarla. In tal senso, facevano gi\u00e0 testo le chiese di Sant'Alessandro in Zebedia a Milano e di Santa Maria di Carignano a Genova, costruite appunto a croce greca proprio in quegli anni, rendendola, per cos\u00ec dire, non del tutto inedita. Proprio alla chiesa di Carignano, difatti, \u00e8 probabile che si rifece il Lantana per il suo progetto, poich\u00e9 i primi lapicidi che lavoreranno al cantiere del duomo saranno proprio gli Orsolini, genovesi. Il Lantana propone infine un terzo progetto, che si rivela essere quello definitivo: viene aggiunto un ordine minore tuscanico da affiancare a quello maggiore corinzio e viene posta un'ulteriore cupola sull'abside, che sarebbe stata retta da alcuni contrafforti esterni intervallati da nicchie. Per queste ultime, i deputati della fabbrica gi\u00e0 commissionano le statue decorative a Giovanni Antonio Carra, capostipite di un'illustre famiglia di scultori bresciani.\nLa posa della prima pietra avviene nel 1604 e la piazza antistante viene subito occupata dai casotti dei lapicidi, trasformandosi in una vera scuola di scultura e architettura, quest'ultima da sempre mancante a Brescia. Le polemiche, comunque, non si attenuano: al centro di tutte \u00e8 ancora la questione della pianta a croce greca, che i pi\u00f9 vorrebbero trasformata in croce latina. A capo degli oppositori si pone Pier Maria Bagnadore, pi\u00f9 per ostacolare il rivale Lantana che per questioni architettoniche. Propone un progetto alternativo, praticamente una copia di quello definitivo del Lantana con la sola aggiunta di una campata verso ovest che convertisse la croce greca in una croce latina. La \"battaglia\" viene vinta dal Bagnadore, che assume l'incarico di direttore dei lavori, mentre il Lantana resta a gestire l'aspetto economico del cantiere. Ma la rivalit\u00e0 fra i due \u00e8 insanabile: i disaccordi emergono ovunque e per qualsiasi particolare e il cantiere si blocca per lunghi periodi. Il progetto subisce alcune modifiche: ai lati dell'abside vengono poste due strutture di servizio, di cui una utilizzata come canonica. L'abside risulta quindi inglobato fra di esse e non pi\u00f9 sporgente, tanto che la cupola di copertura non avr\u00e0 pi\u00f9 bisogno di contrafforti. Anche le nicchie esterne, decorate dalle statue dei Carra, si ridurranno a due dalle forse cinque di partenza e gli scultori vi posizioneranno solamente le statue dei santi Faustino e Giovita, tuttora presenti. Oltretutto, nemmeno il Bagnadore, entrato nel cantiere come \"difensore\" della pianta a croce latina, la realizzer\u00e0 veramente: un'ulteriore modifica al progetto, da lui stesso operata, rende la pianta del duomo nuovamente a croce greca, assottigliando talmente la campata aggiunta poco tempo prima da eliminarla del tutto e riducendola a nient'altro che a due nicchie fra i piloni di controfacciata, nemmeno collegate fra di loro. Il continuo contrasto con il Bagnadore e, forse, anche questo suo discutibile comportamento, praticamente ipocrita, portano il Lantana all'abbandono del cantiere entro poco tempo. La goccia che fece traboccare il vaso, per cos\u00ec dire, pare fu l'arrivo di Tommaso Lorando, un allievo dello stesso Lantana, che gli venne affiancato nella gestione della contabilit\u00e0, forse mettendo in discussione le capacit\u00e0 del Lantana anche in questo campo e generando un suo definitivo rifiuto a seguire il percorso della fabbrica.\nIl cantiere subisce nuovamente lunghi arresti. Il ritorno all'impianto a croce greca da parte del Bagnadore porta l'architetto fuori dalle grazie del vescovo di Brescia Giorgi, che lo allontana dal cantiere nel 1611 e chiama al suo posto il milanese Lorenzo Binago, realizzatore della chiesa di Sant'Alessandro in Zebedia, proprio una di quelle che aveva forse ispirato il progetto di partenza del Lantana. Si entra nella seconda fase di costruzione del duomo: a fianco del Binago viene posto Antonio Comino, altro grande esponente dell'architettura e scultura bresciane dell'epoca e realizzatore del progetto di ricostruzione della chiesa dei Santi Faustino e Giovita. Comino diventa il direttore dei lavori, mentre Binago resta progettista e sovrintendente. Viene prodotta una notevole quantit\u00e0 di disegni di carattere esecutivo, corredati da annotazioni e spiegazioni. La facciata pensata dal Binago \u00e8 pi\u00f9 barocca e contornata da due torri-campanile, come era di moda all'epoca per gli edifici religiosi. Quest'ultima soluzione, per\u00f2, \u00e8 nuovamente troppo moderna agli occhi della popolazione e dell'amministrazione, tanto che non si era mai vista a Brescia una chiesa con due torri in facciata. Oltretutto, se fossero state realizzate, le torri sulla piazza si sarebbero rivelate ben quattro: le due del duomo, la Torre del Popolo del Broletto e il campanile del Duomo vecchio, oggi non pi\u00f9 esistente perch\u00e9 crollato nel 1708. L'idea, in teoria, sarebbe servita per \"imbarocchire\" la piazza, ma i tempi non erano ancora maturi e dunque le torri non furono mai costruite.\nL'epidemia di peste del Seicento.\nL'epidemia di peste che interess\u00f2 il Nord Italia attorno al 1630 e la conseguente crisi economica e demografica misero a dura prova anche il cantiere del duomo, provocando un arresto quasi quarantennale. Il cantiere riprende, fra alti e bassi, nella seconda met\u00e0 del Seicento, ma sar\u00e0 solo alla fine del secolo che potr\u00e0 dirsi riavviato. Particolare degno di nota \u00e8 che, se i lavori poterono riprendere abbastanza presto, lo si dovette a tutte le eredit\u00e0 donate alla Chiesa dall'enorme numero di defunti provocato dalla peste, che mise quindi la Diocesi di Brescia in condizioni economiche sufficienti a riaprire la fabbrica sebbene, al di fuori, la crisi ancora imperversava. Alla ripopolazione del cantiere, dunque, i personaggi erano ovviamente tutti mutati: comincia la terza fase di costruzione dell'edificio. Nel 1698 Luca Serena, figlio del pittore Nicola Serena, disegna un progetto per il completamento del duomo, cos\u00ec come far\u00e0 nel 1711 Giuseppe Antonio Torri, artista al tempo di fama nazionale, presentando inoltre una copertura dell'abside a carena di nave, mai realizzata. Antonio Biasio diventa, pochi anni dopo, il nuovo direttore dei lavori e nel 1719 progetta una nuova facciata, in sostituzione a quella del Binago, con coronamento a frontone semicircolare, molto di moda al tempo. L'idea rimarr\u00e0 fino al 1748, quando un'altra modifica sempre ad opera del Biasio modificher\u00e0 il frontone in forma di arco ribassato, nuovamente seguendo i costumi dell'epoca. In questi anni si ha il fiorente episcopato del Cardinale Angelo Maria Querini, che dar\u00e0 un forte impulso ai lavori.\nIn quegli anni, inoltre, fu richiesta la consulenza di molti ed illustri artisti del tempo, tra i quali figurano, per esempio, Andrea Pozzo, Giorgio Massari e Filippo Juvarra, al tempo architetto di casa Savoia, il quale sarebbe arrivato ad affermare che:\nLa fase conclusiva dei lavori.\nNel 1758 il Biasio muore e alla direzione della fabbrica subentra Giovanni Battista Marchetti, accompagnato da suo figlio Antonio. La facciata, al momento terminata solo nella met\u00e0 inferiore, viene nuovamente modificata e questa volta secondo il gusto neoclassico, proponendo un frontone triangolare che sar\u00e0 poi quello definitivo. Anche l'imposta della cupola subisce alcune variazioni e viene leggermente rialzata, come era tipico fare in quegli anni. Il cantiere, comunque, non si completer\u00e0 a breve e bisogner\u00e0 aspettare ancora poco meno di un secolo per vedere finalmente realizzata, nel 1825, anche la grande cupola disegnata da Luigi Cagnola e messa in opera da Rodolfo Vantini, quella cupola che, fin dall'inizio, come detto, aveva rappresentato l'elemento trainante e comune di tutti i progetti. Alla grande struttura verranno apposti, sulla superficie interna, i vari elementi dell'apparato decorativo in stucco e marmo scolpiti da Giovanni Battista Carboni alla fine del Settecento, a cupola ancora incompleta. Completata nel 1825, misura un diametro di 21 metri all'interno, e 26 all'esterno; con un'altezza complessiva di 64,20 metri all'interno e di 72,60 alla sommit\u00e0 esterna della lanterna, tenendo anche conto di una pi\u00f9 corretta misurazione che dall'esterno sarebbe di circa 80 metri, la cupola, al tempo, sarebbe stata la terza in Italia per grandezza.\nLa facciata, invece, oggetto di tante modifiche, alla fine non sar\u00e0 nemmeno completata del tutto, poich\u00e9 sar\u00e0 tralasciato il coronamento a balaustra che si sarebbe dovuto apporre lungo la linea di gronda del tetto.\nIl duomo sub\u00ec notevoli danni durante il bombardamento aereo della citt\u00e0 avvenuto il 13 luglio 1944: il rivestimento in piombo della cupola si incendi\u00f2 e vennero seriamente danneggiati il timpano, i telai e i vetri delle finestre del tamburo, del lanternino e dell\u2019abside. Le scalfitture e abrasioni presenti sui muri del retro dell'edificio sono dovute ai bombardamenti che gli austriaci effettuarono durante le X giornate del 1849 sparando dal castello. Oggetto di restauro nel dopoguerra, ha oggi ripreso l'aspetto originale, sebbene le scalfitture sulle pareti dell'abside siano tuttora presenti.\nDescrizione.\nIl Duomo Nuovo, non essendo il risultato di un'edificazione secolare, ma frutto di un unico cantiere, presenta una struttura complessivamente omogenea e coerente, nell'architettura e nelle decorazioni. Unico elemento che tradisce la lunga durata della fabbrica, protrattasi 230 anni circa, \u00e8 il sottile connubio che si avverte all'interno, ma soprattutto in facciata, fra gusto barocco e stile neoclassico, il cui risultato \u00e8 una specie di stemperato barocco classicheggiante, praticamente un edificio iniziato barocco e finito neoclassico.\nEsterno.\nLa facciata su Piazza Paolo VI si rivela come l'elemento pi\u00f9 caratterizzante dell'edificio: realizzato in marmo di Botticino, \u00e8 simmetrica e si sviluppa su due ordini, con quello inferiore pi\u00f9 largo per contenere i due ingressi laterali. Quello superiore \u00e8 invece di carattere soprattutto decorativo, essendo molto pi\u00f9 alto di quanto sia in realt\u00e0 il soffitto della cattedrale. L'ordine architettonico utilizzato \u00e8 ovunque il corinzio e le basi sono tutte attiche. Sull'asse di simmetria centrale si aprono, a livello della strada, il grande portale d'ingresso con frontone ad arco, ospitante il busto del Cardinale Angelo Maria Querini realizzato da Antonio Calegari nel 1750. Sul livello superiore \u00e8 posto invece un alto finestrone, sormontato da un frontone triangolare.\nTriangolare, come detto, \u00e8 anche il frontone principale della facciata, dove campeggia lo stemma della citt\u00e0 di Brescia (a ricordo, fra l'altro, che le cattedrali erano di propriet\u00e0 del Comune), coronato dalle statue della \"Vergine Assunta\" e dei Santi \"Pietro\", \"Paolo\", \"Giacomo\" e \"Giovanni\" di Giovanni Battista Carboni, Stefano Citerio e Pier Giuseppe Possenti, realizzate nel 1792. Sono invece, come detto, di Antonio e Carlo Carra le statue dei \"Santi Faustino e Giovita\" nelle nicchie dell'abside e il \"San Giovanni Battista\" collocato sulla porta laterale nell'odierna Via Querini, verso il Broletto.\nInterno.\nL'interno, maestoso e solenne, \u00e8 impostato su pianta a croce greca, con unica navata a contorno dell'ampio centro dell'edificio sormontato dalla cupola. La profonda abside evidenzia comunque un asse principale di simmetria e fu, come detto, l'espediente per mantenere l'impianto a croce greca pur non contraddicendo le direttive della controriforma. L'ordine corinzio gigante di facciata si ripete all'interno, decorando coerentemente tutte le pareti e i sostegni della cupola. Quest'ultima poggia su un alto tamburo illuminato da ampi finestroni rettangolari e tutta la struttura si sostiene su quattro piloni ingentiliti da otto alte colonne libere, anch'esse di ordine corinzio, rivolte verso il vano centrale. Dal pavimento alla sommit\u00e0 della lanterna si raggiungono gli 80 metri di altezza. All'epoca della sua edificazione, tra le maggiori d'Italia. Ai quattro pennacchi sono apposti i busti in marmo degli evangelisti: \"San Giovanni\" e \"San Luca\" sono opera di Santo Calegari il Giovane, mentre \"San Marco\" e \"San Matteo\" sono del Carboni. I numerosi sottarchi, compresi quelli della cupola, sono decorati da cassettoni con rosette in marmo, ma alcune sono copie in cemento realizzate durante i restauri post-bellici. Tutto l'ambiente interno \u00e8 impregnato da una luce bianco-azzurra, data dallo stucco e dai marmi bianchi che ricoprono ogni superficie. Notare, a proposito a questo fatto, come comunque siano numerosi gli elementi in marmo, dunque non sia tutto in semplice stucco: sono infatti in marmo, come gi\u00e0 detto, le rosette dei sottarchi e gli Evangelisti nei pennacchi della cupola, ma anche tutti gli elementi architettonici del tempio, cio\u00e8 le colonne, le lesene, il fregio, le cornici delle finestre e le decorazioni nelle lunette sopra gli altari laterali.\nTele.\nNella cattedrale sono presenti in tutto otto cappelle laterali, dove si possono trovare numerose opere d'arte, soprattutto provenienti dal vicino Duomo vecchio:\nIn un locale attiguo alla cattedrale \u00e8 conservato un pregevole \"Cristo benedicente\", databile alla prima met\u00e0 del XVI secolo e attribuito a un esponente dei Piazza.\nOrgani a canne.\nNella cattedrale si trovano due organi a canne monumentali: l'organo Mascioni \"Opus 898\" (1968) e l'organo Tonoli-Porro (1855), collocati rispettivamente nella cantoria \"in cornu Evangelii\" e \"in cornu Epistul\u00e6\", entrambi entro delle casse in stile neoclassico.\nOrgano Tonoli-Porro.\nL'organo Tonoli fu costruito nel 1855 ad unico manuale (il secondo fu aggiunto nel 1880) in sostituzione di un organo precedente del 1750; lo strumento fu riformato nel 1906 da Diego Porro ed \u00e8 stato oggetto di una pulizia generale per mano di Gianluca Chiminelli nel 2005-2006.\nOrgano Mascioni.\nL'organo a canne Mascioni \"opus 898\" fu costruito nel 1968 e restaurato dalla stessa ditta nel 2005.\nLo strumento, a trasmissione elettrica, ha le canne dislocate fra il corpo d'organo nella cantoria \"in cornu Evangelii\" (Positivo, Espressivo, Pedale e Grand'Organo) e la cassa espressiva posta dietro l'antico altare maggiore barocco (Corale Espressivo); la consolle, invece, si trova nel presbiterio ed ha tre tastiere di 61 note ciascuna e pedaliera concavo-radiale di 32 note."}
{"id": "2497862", "revid": "287204", "url": "https://it.wikipedia.org/wiki?curid=2497862", "title": "Leccio (disambigua)", "text": ""}
{"id": "2497866", "revid": "287204", "url": "https://it.wikipedia.org/wiki?curid=2497866", "title": "Equal Vision Records", "text": "La Equal Vision Records \u00e8 un'etichetta discografica con sede ad Albany specializzata nella produzione di punk e hardcore.\nL'etichetta fu fondata nel 1992 da Ray Cappo, componente storico degli Youth of Today, oltre che degli Shelter e dei Better Than a Thousand.\nInizialmente l'etichetta pubblicava unicamente lavori degli Shelter, ma nel 1992 fu comprata da Steve Reddy, sotto la cui direzione l'azienda mise sotto contratto gruppi hardcore come One King Down, Ten Yard Fight e Floorpunch. Alla fine degli anni novanta la Equal Vision acquis\u00ec ulteriore importanza pubblicando dischi di Bane, Trial, Converge e Saves the Day.\nNel luglio 2009 la Equal Vision ha creato una sottoetichetta, la Mantralogy Records, che si occuper\u00e0 principalmente di gruppi Hare Krishna."}
{"id": "2497867", "revid": "486946", "url": "https://it.wikipedia.org/wiki?curid=2497867", "title": "Accordo Generale sulle Tariffe ed il Commercio", "text": ""}
{"id": "2497875", "revid": "767487", "url": "https://it.wikipedia.org/wiki?curid=2497875", "title": "Disfenoide", "text": "Il disfenoide \u00e8 un tetraedro le cui facce triangolari sono congruenti tra loro.\nI 4 angoli solidi ai vertici pure sono congruenti tra loro. Tuttavia non si tratta di un poliedro regolare, poich\u00e9 le sue facce non sono poligoni regolari.\nUn tetraedro regolare ha 4 facce triangolari congruenti, ma non \u00e8 normalmente considerato un disfenoide."}
{"id": "2497876", "revid": "411670", "url": "https://it.wikipedia.org/wiki?curid=2497876", "title": "Angoli solidi", "text": ""}
{"id": "2497877", "revid": "39224", "url": "https://it.wikipedia.org/wiki?curid=2497877", "title": "Organizzazione per la cooperazione economica e lo sviluppo", "text": ""}
{"id": "2497878", "revid": "838137", "url": "https://it.wikipedia.org/wiki?curid=2497878", "title": "Allianz Suisse Open Gstaad 2008 - Doppio", "text": "Il doppio dell'Allianz Suisse Open Gstaad 2008 \u00e8 stato un torneo di tennis facente parte dell'ATP Tour.\nFranti\u0161ek \u010cerm\u00e1k e Pavel V\u00edzner erano i detentori del titolo, ma hanno perso in semifinale contro St\u00e9phane Bohli e Stanislas Wawrinka.\nJaroslav Levinsk\u00fd e Filip Pol\u00e1\u0161ek hanno battuto in finale 3\u20136, 6\u20132, 11\u20139, contro St\u00e9phane Bohli e Stanislas Wawrinka."}
{"id": "2497879", "revid": "1855488", "url": "https://it.wikipedia.org/wiki?curid=2497879", "title": "Ron Oliver", "text": ""}
{"id": "2497880", "revid": "1318658", "url": "https://it.wikipedia.org/wiki?curid=2497880", "title": "Andr\u00e9a Guiot", "text": "Biografia.\nStudi\u00f2 al conservatorio di Parigi, dove si diplom\u00f2 nel 1955, vincendo quindi diversi concorsi canori. L'anno successivo divent\u00f2 un membro della \"R\u00e9union des th\u00e9\u00e2tres lyriques nationaux\" (RTLN) con la quale cant\u00f2 stabilmente all'Op\u00e9ra fino al 1973.\nDopo un lungo tirocinio come comprimaria, nel 1959 ottenne i primi ruoli importanti (Marguerite, Mica\u00ebla).\nSi ritir\u00f2 dalle scene nel 1975 dopo aver interpretato Elisabetta di Valois a Strasburgo.\nDal 1977 fu docente di canto al Conservatorio di Parigi, oltre a dare lezioni private.\nFu insignita del titolo di \"Chevalier\" dell'Ordre des Arts et des Lettres.\nAndr\u00e9a Guiot \u00e8 morta nel 2021 all'et\u00e0 di 93 anni per complicazioni da Covid-19.\nVocalit\u00e0 e personalit\u00e0 interpretativa.\nDotata di una voce di timbro argentino, piena e morbida e sorretta da una buona preparazione tecnica, si era distinta come interprete essenziale ed elegante del repertorio di soprano lirico."}
{"id": "2497882", "revid": "599013", "url": "https://it.wikipedia.org/wiki?curid=2497882", "title": "Davide Bulega", "text": "Carriera.\nLa sua carriera nel motociclismo ha avuto inizio con la vittoria nel 1989 del campionato italiano Sport Production con una Aprilia AF1; venne poi ingaggiato nei primi anni novanta dalla Cagiva per gareggiare sempre nel campionato Italiano Sport Production con la Cagiva Mito e come collaudatore delle moto che correvano nel motomondiale - classe 500.\nEsordisce nella classe 250 nel 1993 con un'Aprilia grazie ad una wild card in occasione del Gran Premio motociclistico d'Italia dove taglia il traguardo in 23\u00aa posizione. Corre poi lo stesso Gran Premio anche nel 1994, senza portare a termine la gara.\nNel 1995 le sue presenze si intensificano e corre sei Gran Premi sempre nella stessa classe ma con una Honda del team Givi Racing, ottenendo un 16\u00ba posto quale miglior risultato stagionale e nessun punto in classifica.\nNel 1996 torna all'Aprilia con il team Italia, classificandosi 24\u00ba al termine della stagione con 14 punti ottenuti. Corre un solo Gran Premio nel 1997, giungendo 17\u00ba nel GP della Citt\u00e0 di Imola. Sempre nel 1997 gareggia per\u00f2 nel campionato Europeo Velocit\u00e0 e ottiene il titolo continentale.\nNel 1998 torna come pilota titolare nel motomondiale con il team OXS Matteoni, iniziando la stagione con una Honda e terminandola con una ERP-Honda, si posiziona al 25\u00ba posto con 11 punti in campionato.\nNel 1999 si sposta nel campionato mondiale Supersport correndo le prime gare stagionali con una Ducati 748 R, senza ottenere punti per la classifica piloti.\nContinua nel mondiale Supersport anche nel 2000 passando alla guida della Yamaha YZF-R6 del team GIMotorsports, ma proprio come l'anno precedente corre solo le prove iniziali in calendario, senza racimolare punti.\nNel 2001 ha fondato insieme al padre il team Lightspeed, con il quale corre il primo anno lo stesso Bulega con scarso successo. Ritiratosi a fine stagione, rimane nell'ambiente del motociclismo sportivo sino al 2007 solo come team manager della squadra di famiglia.\n\u00c8 padre del pilota motociclistico Nicol\u00f2 Bulega."}
{"id": "2497883", "revid": "124168046", "url": "https://it.wikipedia.org/wiki?curid=2497883", "title": "Magaldrato", "text": "Il magaldrato (nome DCI), alluminato di magnesio monoidrato, \u00e8 un comune farmaco antiacido usato per il trattamento di ulcera duodenale, ulcera gastrica, esofagite da reflusso. In Italia il farmaco \u00e8 venduto dalla societ\u00e0 farmaceutica Nycomed con il nome commerciale di Riopan nella forma farmaceutica di compresse masticabili da 800\u00a0mg e di sospensione (80\u00a0mg/ml) o gel orale. Altre societ\u00e0 farmaceutiche commercializzano la molecola con il nome di Magaltop, Magralibi e Gadral.\nFarmacodinamica.\nMagaldrato agisce tramite la neutralizzazione dell'acido gastrico. L'attivit\u00e0 antiacida comporta un rapido innalzamento del pH gastrico ad un valore compreso tra 3 e 5 non si verifica un effetto di rimbalzo dell'acidit\u00e0. Come effetto aggiuntivo la pepsina viene ad essere prima inattivata ed infine assorbita dal magaldrato. Il farmaco \u00e8 in grado di legare una notevole quantit\u00e0 di sostanze contenute nel reflusso duodeno-gastrico e tale legame \u00e8 dose-dipendente e pH-dipendente. Tra le sostanze legate si segnalano gli acidi biliari e la lisolecitina, noti aggressori in caso di gastrite, esofagite, ulcera peptica ed ulcera da stress. \u00c8 stato calcolato che 800\u00a0mg di magaldrato siano sufficienti a neutralizzare circa 18-25 mEq di acido cloridrico.\nTra i vantaggi del farmaco vi \u00e8 pure un basso contenuto di sodio.\nFarmacocinetica.\nDopo somministrazione orale magaldrato non risulta assorbito dal tratto gastrointestinale. Nel corso del processo di neutralizzazione degli ioni H+ vengono rilasciate piccole quantit\u00e0 di ioni magnesio (Mg++) ed alluminio (Al+++). Questi cationi nel transito intestinale, formano sali di fosfato poco solubili e perci\u00f2 vengono in gran parte escreti nelle feci. L'uso per lungo periodo di antiacidi contenenti alluminio pu\u00f2 comportare una riduzione nell'assorbimento dei fosfati.\nUsi clinici.\nMagaldrato trova indicazione nel trattamento dei soggetti affetti da ulcera duodenale e gastrica, da ulcera da stress, da esofagite da reflusso e nella terapia sintomatica della gastropatia cronica caratterizzate da iperacidit\u00e0.\nEffetti collaterali ed indesiderati.\nAd alti dosaggi e con un uso prolungato nel tempo magaldrato pu\u00f2 portare ad un incremento della defecazione e ad una riduzione della consistenza delle feci, talvolta con diarrea franca. Molto pi\u00f9 raramente il farmaco pu\u00f2 alterare la funzionalit\u00e0 del tratto gastrointestinale, provocando occasionalmente stitichezza.\nSoprattutto nei soggetti con insufficienza renale ed a seguito di uso prolungato, specie se ad alte dosi, \u00e8 possibile il verificarsi di accumuli plasmatici e tissutali di alluminio, in particolare nel tessuto nervoso ed osseo. A questo proposito si ricorda che lo sviluppo di encefalopatie pu\u00f2 correlare con elevati livelli di alluminio sierico.\nIn alcuni pazienti \u00e8 possibile il manifestarsi di una deplezione di fosfati.\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo oppure ad uno qualsiasi degli eccipienti. \u00c8 inoltre controindicato nei soggetti affetti da porfiria, ipofosfatemia e grave insufficienza renale (clearance della creatinina inferiore a 30 ml/min). L'et\u00e0 pediatrica e lo stato di cachessia sono ulteriori controindicazioni.\nDosi terapeutiche.\nNei soggetti adulti \u00e8 consigliata l'assunzione di una compressa di magaldrato da 800\u00a0mg, quattro volte al giorno, un'ora dopo i pasti principali e subito prima di recarsi a letto. Il paziente non deve deglutire le compresse intere, ma succhiarle o masticarle.\nPer la sospensione orale valgono analoghe indicazioni, tenendo presente che 10 ml di sospensione equivalgono ad una compressa da 800\u00a0mg.\nInterazioni.\nMagaldrato pu\u00f2 influenzare negativamente l'assorbimento di altri farmaci ed in particolare di: tetracicline, chinolonici (ciprofloxacina, ofloxacina, norfloxacina ed altri), benzodiazepine, clorpromazina, isoniazide, indometacina, acido cheno ed ursodesossicolico e preparati a base di ferro."}
{"id": "2497885", "revid": "767487", "url": "https://it.wikipedia.org/wiki?curid=2497885", "title": "N. a pris les d\u00e9s...", "text": "N. a pris les d\u00e9s... \u00e8 un film del 1971 diretto da Alain Robbe-Grillet.\nProduzione.\nAlain Robbe-Grillet aveva firmato per produrre due differenti film utilizzando lo stesso girato, con un differente montaggio, ma con le scene ordinate in modo differente cos\u00ec da costruire due storie completamente diverse. Il primo film prodotto fu cos\u00ec \"Oltre l'Eden\" (\"L'\u00e9den et apr\u00e8s\"), mentre il secondo fu \"N. a pris les d\u00e9s...\".\n\"N. a pris les d\u00e9s...\" \u00e8 infatti l'anagramma del titolo originale del primo film, \"L'\u00e9den et apr\u00e8s\", ma racconta la storia dal punto di vista del protagonista maschile, che diviene la voce narrante fuori campo, anzich\u00e9 della protagonista femminile, Violette (Catherine Jourdan)."}
{"id": "2497890", "revid": "110157", "url": "https://it.wikipedia.org/wiki?curid=2497890", "title": "Novokuzneckij rajon", "text": "Il Novokuzneckij rajon () \u00e8 un rajon dell'Oblast' di Kemerovo, nella Russia europea; il capoluogo \u00e8 Novokuzneck. Istituito nel 1924, ricopre una superficie di 13.290 chilometri quadrati e consta di una popolazione di circa 52.000 abitanti."}
{"id": "2497892", "revid": "1977557", "url": "https://it.wikipedia.org/wiki?curid=2497892", "title": "Andr\u00e9-Louis Danjon", "text": "Biografia.\nAndr\u00e9 Danjon \u00e8 stato direttore dell'osservatorio di Strasburgo dal 1930 al 1945 e dell'osservatorio di Parigi dal 1945 al 1963.\nDecano della facolt\u00e0 di scienze di Strasburgo nel 1935, nel 1940 \u00e8 diventato rettore dell'Universit\u00e0 di Strasburgo dove ha giocato un ruolo importante nella protezione degli insegnanti e studenti alsaziani, per questo \u00e8 stato revocato dai tedeschi nel 1942. \nNel 1948 \u00e8 diventato membro dell'Accademia delle scienze francese, nel 1958 ha ricevuto la medaglia d'Oro della Royal Astronomical Society.\nIl cratere Danjon sulla Luna \u00e8 stato designato in suo onore.\nAttivit\u00e0 scientifica.\nDanjon ha concepito un metodo per misurare il riflesso della Terra sulla Luna (vedi: luce cinerea). Usando un telescopio in cui un prisma divideva la luce in due immagini della Luna identiche e affiancate. Attraverso la regolazione di un diaframma attenuava una delle due immagini fino a che la parte illuminata della Luna avesse avuto, sull'immagine non regolata, la stessa luminosit\u00e0 apparente della parte non illuminata dal Sole (cio\u00e8 la parte illuminata solamente dal riflesso terrestre). Quantificando l'aggiustamento del diaframma ha potuto effettuare una misura reale del riflesso. Ha registrato le misurazioni dal 1925 agli anni cinquanta usando una scala da lui inventata, la scala di Danjon, oggi ancora usata per indicare il livello di luminosit\u00e0 di un'eclissi di Luna.\nTra i suoi contributi all'astronomia da citare la progettazione di un astrolabio a prisma (per la misurazione del tempo, della latitudine e della posizione delle stelle), oggi conosciuto col nome astrolabio impersonale di Danjon, che ha notevolmente migliorato la precisione dello strumento. Una sua descrizione, e i suoi risultati nei primi anni di utilizzo, sono stati esposti da Danjon nel 1958 ad una conferenza della Royal Astronomical Society.\nIl suo nome \u00e8 anche legato al limite di Danjon, che \u00e8 una stima della minima separazione angolare tra il Sole e la Luna alla quale una luna crescente pu\u00f2 essere vista. Danjon stimava questo limite a 7\u00b0 e gli attribuiva una natura intrinseca dovuta all'asperit\u00e0 della superficie lunare. Oggi si pensa che il limite sia dovuto in massima parte alla difficolt\u00e0 di percepire una luce molto debole e sottile, come l'inizio della luna crescente, in un ambiente crepuscolare abbastanza illuminato.\nCollegamenti esterni.\n Biografia sul sito dell'osservatorio di Parigi"}
{"id": "2497893", "revid": "913245", "url": "https://it.wikipedia.org/wiki?curid=2497893", "title": "Yarelys Barrios", "text": "Biografia.\nNel settembre 2016, gli viene tolto l'argento olimpico vinto ad Pechino 2008. Alcuni test antidoping svolti a distanza di anni dalla manifestazione, sui campioni prelevati all'atleta a Pechino, risultarono infatti positivi all'Acetazolamide.\nIn seguito alla condanna di 1 anno sono stati annullati tutti i suoi risultati dal 18 agosto 2008 al 17 agosto 2009."}
{"id": "2497894", "revid": "73125", "url": "https://it.wikipedia.org/wiki?curid=2497894", "title": "Andr\u00e9 Danjon", "text": ""}
{"id": "2497896", "revid": "73125", "url": "https://it.wikipedia.org/wiki?curid=2497896", "title": "Andre Louis Danjon", "text": ""}
{"id": "2497898", "revid": "663182", "url": "https://it.wikipedia.org/wiki?curid=2497898", "title": "Trans-Europ-Express", "text": ""}
{"id": "2497902", "revid": "73125", "url": "https://it.wikipedia.org/wiki?curid=2497902", "title": "Fabri de Peiresc", "text": ""}
{"id": "2497903", "revid": "767487", "url": "https://it.wikipedia.org/wiki?curid=2497903", "title": "Antiacido", "text": "Un antiacido \u00e8 un composto chimico, genericamente uno o pi\u00f9 sali basici, che neutralizza l'acidit\u00e0 dello stomaco. Tra questi sono compresi il bicarbonato di sodio, l'ossido di magnesio, il citrato di sodio, il trisilicato di magnesio e l'idrossido di alluminio. La mucina, prodotta a livello gastrico, ha le stesse propriet\u00e0.\nMeccanismo di azione.\nGli antiacidi neutralizzano direttamente acidit\u00e0, aumentando il pH, oppure riducendo o bloccando reversibilmente la secrezione di acido da parte delle cellule gastriche, determinando quindi una diminuzione dell'acidit\u00e0 dello stomaco.\nQuando l'acido cloridrico gastrico raggiunge le terminazioni nervose nella mucosa gastrointestinale, un segnale di tipo doloroso raggiunge il sistema nervoso centrale (SNC).\nOltre alla riduzione di acidit\u00e0 gastrica, gli antiacidi alterano anche la secrezione di diversi ormoni, in particolare gastrina, colecistochinina e ormoni pancreatici.\nViene alterato anche il profilo delle prostaglandine prodotte dalla mucosa gastroduodenale.\nQuesta modificazione potrebbe promuovere la guarigione della mucosa ed essere legato all'effetto terapeutico di queste sostanze.\nUsi clinici.\nGli antiacidi vengono assunti per via orale per alleviare il bruciore di stomaco, il sintomo principale della malattia da reflusso gastroesofageo. Il trattamento con i soli antiacidi \u00e8 sintomatico ed \u00e8 giustificato solo per i sintomi lievi. \nIl trattamento dell'ulcera peptica derivante da eccessiva acidit\u00e0 pu\u00f2 richiedere l'utilizzo di antagonisti dei recettori H2 oppure gli inibitori della pompa protonica, e talvolta il trattamento di eradicazione di Helicobacter pylori.\nEffetti collaterali e indesiderati.\nUn eccesso di calcio derivante da assunzione di integratori alimentari, oppure da diete ad alto contenuto di calcio, pu\u00f2 causare l'insorgenza di una sindrome latte-alcali, che ha una tossicit\u00e0 grave e talvolta pu\u00f2 essere fatale.\nNel 1915, Bertram Sippy introdusse il \"regime Sippy\" un regime dietetico che prevedeva l'ingestione ogni ora di latte e panna con la graduale aggiunta di uova e cereali cotti, per 10 giorni, in combinazione con polveri alcaline.\nQuesto tipo di regime alimentare era stato studiato per fornire sollievo sintomatico per i soggetti affetti da ulcera peptica.\nNel corso dei decenni successivi al suo utilizzo, il regime Sippy comport\u00f2 l'insorgenza di insufficienza renale, alcalosi e ipercalcemia, per lo pi\u00f9 in soggetti di sesso maschile affetti da ulcera peptica.\nQuesti effetti avversi cessavano allorch\u00e9 i pazienti terminavano di seguire il regime dietetico, tuttavia si verificarono alcuni decessi in soggetti con vomito protratto e irrefrenabile.\nL'incidenza della sindrome alcali latte \u00e8 notevolmente diminuita dopo che furono introdotti alcuni trattamenti efficaci per l'ulcera peptica.\nI composti antiacidi contenenti calcio possono aumentare l'escrezione di calcio nelle urine, e questa evenienza pu\u00f2 essere associata a una maggiore facilit\u00e0 di formazione di calcoli renali.\nI sali di calcio sono inoltre noti per poter causare stitichezza.\nSebbene l'alluminio presenti un basso assorbimento gastrointestinale, un accumulo pu\u00f2 verificarsi soprattutto in soggetti affetti da insufficienza renale. \nGli antiacidi contenenti alluminio spesso causano stitichezza e possono risultare neurotossici. Controindicato in donne in stato di gravidanza.\nIn generale gli effetti indesiderati che si associano all'assunzione di antiacidi variano da individuo a individuo, e sono spesso in relazione alla interazione con altri farmaci che possono essere contemporaneamente assunti dal paziente. Tra gli effetti avversi che si verificano con maggiore frequenza vi sono le alterazioni delle funzioni intestinali, come la diarrea, costipazione o flatulenza.\nAnche se le reazioni a questa classe di farmaci variano da persona a persona, in genere gli antiacidi contenenti alluminio o calcio sono la causa pi\u00f9 probabile di stitichezza. Al contrario gli antiacidi che contengono il magnesio sono una causa pi\u00f9 probabile di diarrea. Alcuni prodotti combinano questi diversi ingredienti, al fine di annullarne i rispettivi, spiacevoli e e contrastanti effetti collaterali.\nInterazioni.\nLe alterazioni del pH o la formazione dei complessi possono alterare la biodisponibilit\u00e0 di diversi altri farmaci: atenololo, propranololo, metoprololo, tetracicline, fluorochinoloni, digoxina, bisfosfonati, glucocorticoidi, neurolettici fenotiazinici, indometacina, isoniazide, ketoconazolo e molti altri ancora.\nSpesso pu\u00f2 essere alterata anche l'escrezione urinaria di diversi farmaci."}
{"id": "2497904", "revid": "1543377", "url": "https://it.wikipedia.org/wiki?curid=2497904", "title": "Ponte a Sieve", "text": "Il cosiddetto ponte a Sieve \u00e8 il ponte mediceo che attraversa il fiume Sieve per collegare il vecchio borgo di Pontassieve con la frazione di San Francesco del comune di Pelago. Presenta una struttura costituita da due archi in mattoni che poggiano, al centro, su una robusta pigna intermedia in pietra forte. Da non confondere con i due pi\u00f9 moderni ponti, stradale e ferroviario, posti pi\u00f9 vicini alla confluenza con l'Arno. Attualmente il ponte \u00e8 aperto al traffico pedonale e veicolare, quest'ultimo a senso unico in direzione di San Francesco.\nStoria.\nLa struttura attuale del ponte mediceo risale alla met\u00e0 del Cinquecento quando, a causa dell'alluvione del 1547 si rese necessario provvedere alla ricostruzione del precedente ponte in pietra distrutto dalla Sieve. Cosimo I commission\u00f2 nel 1555 a Stefano di San Piero a Ponti e al figlio Tommaso la costruzione di un nuovo ponte, realizzato probabilmente su progetto di Bartolomeo Ammannati. Fu in seguito restaurato, prima nel 1788 su ordine del Granduca Pietro Leopoldo di Lorena, e successivamente, negli anni '50, dopo i danni provocati dalla seconda guerra mondiale. Le origini della precedente struttura rimangono invece di difficile datazione: \u00e8 stata ipotizzata la sua esistenza in relazione al ponte Maggio di cui parla Lapo da Castiglionchio."}
{"id": "2497917", "revid": "357043", "url": "https://it.wikipedia.org/wiki?curid=2497917", "title": "Valle del Trebbia", "text": ""}
{"id": "2497920", "revid": "393542", "url": "https://it.wikipedia.org/wiki?curid=2497920", "title": "Campo di Bagno a Ripoli", "text": ""}
{"id": "2497930", "revid": "228587", "url": "https://it.wikipedia.org/wiki?curid=2497930", "title": "Farrukh Siyar", "text": "Celebre per la sua avvenenza, si rivel\u00f2 un monarca poco avveduto e saggio. Sotto il suo regno furono due gli eventi degni di nota: la campagna contro i seguaci della fede Sikh e la concessione di ulteriori privilegi commerciali alla Compagnia Inglese delle Indie Orientali. Entrambe queste scelte politiche si rivelarono fondamentali nel determinare il successivo declino dell'Impero Moghul.\nCampagna contro i Sikh.\nQuando ascese al trono, i seguaci Sikh avevano da lungo intrapreso una lotta di opposizione contro il predominio Moghul nel Punjab, sotto la guida del celebre condottiero e guerriero Sikh Banda Singh Bah\u0101dur. Le imprese di quest'ultimo, e soprattutto i suoi successi, avevano seminato il terrore fra i soldati dell'impero e demoralizzato gli alti vertici dell'esercito.\nCon lo scopo di ridare vigore ai suoi soldati, Farrukh Siyar nomin\u00f2 un nuovo comandante, \u02bfAbd al-\u1e62amad Kh\u0101n, governatore del Kashmir, con lo scopo di avviare una campagna contro i Sikh e il loro leader, in stretta collaborazione con il governatore di Lahore, Am\u012bn Kh\u0101n. La campagna ebbe un discreto successo e costrinse Banda Bah\u0101dur a ritirarsi nei pressi del territorio dell'odierna regione indiana di Jammu e Kashmir, che divenne il nuovo quartier generale dei Sikh. Non contento dei risultati ottenuti dal nuovo comandante, Farrukh Siyar lo depose eleggendo nuovo comandante il figlio di costui, un giovane e ambizioso guerriero di nome Zakariyy\u0101 Kh\u0101n. Costui lanci\u00f2 una nuova offensiva contro Banda Bah\u0101dur che si concluse con un'aspra battaglia nei pressi di Kalanaur, nel distretto di Gurdaspur."}
{"id": "2497932", "revid": "40295875", "url": "https://it.wikipedia.org/wiki?curid=2497932", "title": "Karlobag", "text": ""}
{"id": "2497934", "revid": "28592", "url": "https://it.wikipedia.org/wiki?curid=2497934", "title": "Pilota di rally", "text": ""}
{"id": "2497941", "revid": "547034", "url": "https://it.wikipedia.org/wiki?curid=2497941", "title": "Radio pirata", "text": "Per radio pirata si intende un'emittente radiofonica che trasmette illegalmente.\nSignificato.\nL'etimologia del termine evidenzia la natura illecita delle trasmissioni, ma storicamente non mancano casi in cui quello delle radio pirata installate su alcuni vascelli, e si \u00e8 sviluppato come un fenomeno privo di connotazioni negative.\nIl termine si riferisce solitamente a trasmissioni radiofoniche utilizzate illegalmente per intrattenere o come mezzo di propaganda politica, ma pu\u00f2 anche riferirsi alle operazioni di ricetrasmissione, non consentite dalla legge. In realt\u00e0 la legislazione radiofonica \u00e8 molto varia da stato a stato. Negli USA e in molti paesi dell'Europa il termine \"radio pirata\" descrive la trasmissione illecita secondo tecnologia FM radio, AM radio o dei segnali a onde corte ad ampio raggio.\nLe radio pirata.\nNel Regno Unito.\nIn Gran Bretagna negli anni '60 nacquero diverse radio pirata installate su navi fuori dalle acque territoriali, che violavano il monopolio della BBC; le pi\u00f9 famose Radio Caroline nata nel 1964 e Radio London.\nFurono un mezzo radiofonico popolare e duraturo dagli anni '60, e di nuovo negli anni '80 e '90, nonostante l'espansione delle trasmissioni su licenza e l'avvento sia della radio digitale che della radio Internet.\nDopo essere passati dalla trasmissione dalle navi in mare alle citt\u00e0 del Regno Unito, nel 2009 l'Autorit\u00e0 di regolamentazione delle trasmissioni del Regno Unito ha stimato che pi\u00f9 di 150 stazioni radio pirata fossero ancora operative.\nIn Italia.\nAll'inizio degli anni '70 le prime radio pirata iniziarono a trasmettere prima in onde corte, poi in FM. Il primo caso di pirateria radiofonica in Italia fu Radio Sicilia Libera che inizi\u00f2 le sue trasmissioni in onde medie il 24 marzo 1970 per sole ventiquattro ore (prima dell'arrivo dei Carabinieri) nella zona terremotata della valle del Belice.\nQueste radio libere erano illegali, per il monopolio di Radio Rai, fino a quando nell'aprile 1975 il pretore di Milano con una sentenza diede ragione a Radio Milano International, ma si dovette attendere una decisione della corte costituzionale nel luglio 1976 che ha deciso che ogni cittadino ha il diritto di trasmettere tramite radio in ambito locale. Le pi\u00f9 note furono Italian Broadcasting Corporation e Radio Europe a Milano, Radio Amica a Bologna, e la toscana Radio Studio X\nTra le emittenti broadcast pirata in Italia, viene ricordata Radio Fanfulla, famosa per il genere goliardico delle sue trasmissioni. Trasmetteva sulla frequenza di 87,700\u00a0MHz in modulazione di frequenza con la copertura dell'intera citt\u00e0 di Milano e parte della provincia. Fondata nella seconda met\u00e0 degli anni ottanta, traeva il nome dalla famosa canzone di evidente genere goliardico, narrante appunto le gesta di Fanfulla da Lodi. Le trasmissioni avvenivano dalle ore 22 fino a notte fonda ed intrattenevano gli ascoltatori con canti popolari, goliardici, a doppio senso, ecc., nonch\u00e9 dirette radiofoniche notturne. Radio Fanfulla cess\u00f2 le trasmissioni alla met\u00e0 degli anni novanta."}
{"id": "2497942", "revid": "92723", "url": "https://it.wikipedia.org/wiki?curid=2497942", "title": "Benigno Aquino Jr.", "text": "Fu governatore della provincia di Tarlac ed in seguito Senatore, nonch\u00e9 nota figura dell'opposizione nei confronti del governo di Ferdinand Marcos, assieme ad altri esponenti del Partito Liberale come Gerry Roxas e Jovito Salonga. Poco dopo l'imposizione della legge marziale, nel 1972 fu arrestato dal governo filippino assieme ad altri attivisti, accusato di istigazione alla violenza, omicidio e possesso illegale di armi. Durante questo periodo fu infatti sospettato di aver collaborato con il Partito Comunista delle Filippine, fondato da Jose Maria Sison, e con il suo braccio armato, il Nuovo Esercito Popolare, entrambi autori di numerosi e ripetuti attentati agli inizi degli anni settanta.\nIn seguito ad una detenzione di sette anni e ad un infarto, nel 1980 ottenne il permesso di potersi medicare negli Stati Uniti da parte del governo Marcos, da cui ricevette inoltre sostegno finanziario per le sue cure mediche. Nei primi anni ottanta le sue ambizioni presidenziali divennero centro di discussioni ed egli fu accusato di aver ideato un piano con il governo della Malaysia per rimuovere Ferdinand Marcos dalla presidenza, in cambio della rinuncia della disputa filippina sul territorio di Sabah.\nFu assassinato nel 1983 all'aeroporto Internazionale di Manila (ora intitolato Ninoy Aquino International Airport in suo onore) mentre sbarcava dall'aereo che lo riportava in patria dagli Stati Uniti alla fine del suo esilio. I suoi uccisori non furono mai individuati e la sua morte \u00e8 ancora oggi misteriosa. Secondo diverse voci venne ucciso da agenti militari, mentre altre accusarono invece Danding Cojuangco per via del loro dissidio e di ambizioni politiche, mentre una minima parte indic\u00f2 come mandante Ferdinand Marcos a causa del notevole seguito che Aquino aveva tra le varie frange dell'opposizione politica.\nLa sua vedova Corazon Aquino succedette a Marcos nel 1986 come Presidente delle Filippine, in seguito alla rivoluzione del Rosario. Dal 2004, l'anniversario della sua morte \u00e8 giorno di festa nazionale e ha preso il nome di Ninoy Aquino Day. \u00c8 sepolto, insieme alla moglie, al Manila Memorial Park.\nBiografia.\nOrigini.\nBenigno Sime\u00f3n Aquino Jr. nacque a Concepcion, Tarlac, da una ricca famiglia di \"hacienderos\" (ricchi proprietari di terre). Suo nonno, Servillano Aquino, fu generale nell'armata rivoluzionaria di Emilio Aguinaldo, mentre il padre, Benigno Aquino Sr. (1894-1947), fu un ufficiale dell'esercito filippino (controllato dal governo giapponese) sotto il comando di Jos\u00e9 P. Laurel. Sua madre, Aurora Aquino, era cugina di terzo grado di suo padre. Benigno Sr. mor\u00ec quando Ninoy era ancora un ragazzo e mentre circolava voce che stesse collaborando con i giapponesi durante la loro occupazione.\nNinoy frequent\u00f2 scuole private di prestigio, come il St. Joseph's College, l'Ateneo de Manila e il De La Salle. Fin\u00ec le scuole medie al San Beda College, per proseguire all'Ateneo de Manila per ottenere un bachelor nelle arti, ma interruppe i suoi studi.\nIl matrimonio e i figli.\nL'11 ottobre 1954 spos\u00f2 a Pasay la proprietaria terriera Corazon Sumulong Cojuangco, quest'ultima di etnia sinofilippina. Ebbero cinque figli, quattro femmine ed un maschio:\nL'attentato e la morte.\nBenigno Aquino fu assassinato il 21 agosto 1983 all'Aeroporto Internazionale di Manila, a Para\u00f1aque, con un colpo d'arma da fuoco alla nuca mentre sbarcava dall'aereo che lo riportava in patria dagli Stati Uniti alla fine del suo esilio. Quel giorno, il governo Marcos gli aveva assegnato una scorta militare avente il compito di arrestarlo non appena atterrato nella capitale. Seppur temuto da alcuni suoi sostenitori, fu un evento straordinario che ebbe enorme influenza negli avvenimenti a venire. Successivamente fu effettuata un'investigazione che port\u00f2 all'accusa di omicidio nei confronti di alcuni ufficiali militari, i quali furono assolti dalla corte del Sandiganbayan. In seguito alla caduta di Ferdinand Marcos per via della rivoluzione del Rosario, il governo Aquino organizz\u00f2 una seconda serie di indagini che culmin\u00f2 nell'accusa di omicidio nei confronti di sedici soldati ed alla loro condanna all'ergastolo. Ciononostante, diversi di essi furono scarcerati nel corso degli anni e l'ultimo gruppo di accusati fu liberato nel marzo 2009.\nNella piazzola dell'aeroporto era presente anche il suinicoltore Rolando Galman, il cui corpo fu ritrovato privo di vita accanto a quello di Aquino alcuni istanti dopo gli spari. L'amministrazione di Marcos accus\u00f2 Galman di essere stato l'assassino, nonch\u00e9 di essere collaboratore del Partito Comunista delle Filippine.\nPablo Martinez, soldato accusato dell'assassinio dell'ex senatore, punt\u00f2 inizialmente le proprie accuse su Galman ma successivamente cambi\u00f2 versione ed indic\u00f2 Eduardo Cojuangco Jr. come vero mandante dell'omicidio. Quest'ultimo era cugino della moglie di Aquino, Corazon, e fu sospettato di aver architettato il piano all'insaputa di Marcos, mentre quest'ultimo recuperava le proprie forze a seguito di un delicato trapianto renale.\nOnorificenze.\nPersonalmente \u00e8 stato insignito di:"}
{"id": "2497949", "revid": "767487", "url": "https://it.wikipedia.org/wiki?curid=2497949", "title": "Alexandre Bonnet", "text": "Caratteristiche tecniche.\nIl suo ruolo \u00e8 quello di centrocampista offensivo e laterale. Dotato di una velocit\u00e0 notevole e di un tiro perfetto si rende molto pericoloso quando converge verso il centro dalla destra.\nCarriera.\nNella stagione 2006-2007 ha giocato in prestito nella squadra francese del Sedan. Fino alla stagione 2008-2009 ha militato nel Tolosa."}
{"id": "2497950", "revid": "247933", "url": "https://it.wikipedia.org/wiki?curid=2497950", "title": "Ortigueira (Paran\u00e1)", "text": ""}
{"id": "2497960", "revid": "121837", "url": "https://it.wikipedia.org/wiki?curid=2497960", "title": "61 Cygni A", "text": ""}
{"id": "2497964", "revid": "124807431", "url": "https://it.wikipedia.org/wiki?curid=2497964", "title": "Proteggi la mia terra", "text": ", anche conosciuto con il titolo internazionale Please Save My Earth o con l'abbreviazione \"Bokutama\", \u00e8 un manga sh\u014djo fantascientifico disegnato da Saki Hiwatari.\nIl manga fu pubblicato dalla Hakusensha dal 1987 al 1994 sulla rivista \"Hana to yume\", e raccolto in ventuno \"tank\u014dbon\". La serie \u00e8 stata adattata in una serie di sei OAV nel 1993. In Italia il manga \u00e8 stato pubblicato dalla Planet Manga a partire dal 1998, mentre l'anime dalla Yamato Video nello stesso anno.\nDal manga sono seguiti due sequel: il primo, intitolato La luce della Luna, \u00e8 stato serializzato dal 2003 e pubblicato in Italia sempre da Panini Comics; il secondo, \"Boku wa Chikyuu to Utau - Boku Chikyuu Jiseidai Hen\", \u00e8 tuttora serializzato su \"Bessatsu Hana to yume\".\nTrama.\nLa storia di \"Proteggi la mia terra\" ruota intorno alla studentessa Arisu Sakaguchi, un bambino di sette anni Rin Kobayashi, e altri cinque studenti che hanno frequentemente dei sogni collettivi relativi ad un gruppo di scienziati alieni di stazione sulla Luna, che osservano e raccolgono dati relativamente alla Terra.\nAll'inizio della storia, Arisu apprende che i suoi compagni di classe Jinpachi ed Issei hanno quei sogni ricorrenti sin dalle scuole medie, ma \u00e8 soltanto quando quei sogni iniziano a venire anche a lei, che Arisu cerca di scoprire cosa stia succedendo. I tre ragazzi si rendono conto che ogni volta i loro sogni sono vissuti dal punto di vista di uno dei sette scienziati della base lunare, che \u00e8 di volta in volta sempre lo stesso per ognuno dei ragazzi, e decidono di trovare le altre quattro persone che probabilmente hanno gli stessi sogni.\nQuasi come se si trattassi di un gioco, Arisu, Jinpachi ed Issei si mettono alla ricerca delle quattro persone che hanno in comune con loro lo stesso sogno, nella speranza di dare un senso all'intera vicenda. Dopo un suggerimento da parte di Issei ed un po' di pazienza e fortuna, i tre ragazzi riescono a mettersi in contatto con le altre quattro persone che si rivelano essere tre adolescenti ed un bambino (poich\u00e9 reincarnatosi di nuovo successivamente alla morte del primo reincarnato). Insieme i sette giovani iniziano a ricostruire sulla base dei rispettivi sogni l'intera vicenda e si rendono conto che non si tratta di semplici sogni, ma di ricordi delle loro passate reincarnazioni di scienziati sulla Luna. Tuttavia man mano che il passato viene svelato, iniziano a riaffiorare fra i sette ragazzi le stesse rivalit\u00e0, gli stessi sentimenti e le stesse gelosie dei sette scienziati, che tanti anni prima portarono alla loro tragica fine.\nMedia.\nManga.\n\"Proteggi la mia terra\" \u00e8 stato scritto e disegnato da Saki Hiwatari. La serie \u00e8 stata serializzata dalla Hakusensha sulla rivista \"sh\u014djo\" \"Hana to yume\" dal 1987 al 1994. I capitoli della serie sono stati successivamente raccolti in 21 \"tank\u014dbon\". Successivamente la serie \u00e8 stata nuovamente ristampata in 12 \"bunkoban\" (un formato pi\u00f9 piccolo, ma qualitativamente migliore) nel 1998. Il manga \u00e8 stato pubblicato in Italia dalla Planet Manga in 32 volumi, editi dal 1998 al 2000. Durante Lucca Comics &amp; Games 2021 \u00e8 stata annunciata una nuova edizione in 12 volumi, pubblicata a partire da aprile 2022.\nOAV.\n\"Please Save My Earth\" \u00e8 stato adattato in una serie di sei OAV diretti da Kazuo Yamazaki e prodotti dalla Production I.G. I sei episodi dell'anime coprono grossomodo met\u00e0 dell'intera storia del manga. La serie \u00e8 stata pubblicata in Italia dalla Yamato Video, che ha raccolto i sei episodi in tre VHS nel 1998.\nFilm.\n\"Please Save My Earth Movie: From Arisu to Rin-kun\" \u00e8 un film di due ore, che attraverso la narrazione di Arisu, ricorda gli eventi raccontati nei sei OAV. Nel film sono stati aggiunte alcune nuove animazioni relative ad alcune scene di Arisu con Rin.\nImage Video.\n\"Please Save My Earth Music Image Video: The Passing of the Golden Age\" \u00e8 uno speciale OAV, composto da sei video musicali realizzati con immagini tratte dagli OAV, e con l'aggiunta di nuove animazioni. In Giappone questi video sono stai pubblicati in un unico DVD, intitolato come quarto volume della serie OAV.\nI titolo riprodotti in Tv sull'ex-emittente GAY.tv che and\u00f2 in onda tra l'anno 2002/2005 spesso in replica."}
{"id": "2497970", "revid": "223320", "url": "https://it.wikipedia.org/wiki?curid=2497970", "title": "Please Save My Earth", "text": ""}
{"id": "2497973", "revid": "1543377", "url": "https://it.wikipedia.org/wiki?curid=2497973", "title": "A Profesionalna Futbolna Grupa 2008-2009", "text": "L'edizione 2008-2009 della A Profesionalna Futbolna Grupa vide la vittoria finale del Levski Sofia.\nCapocannoniere del torneo fu Martin Kamburov (Levski Sofia), con 16 reti."}
{"id": "2497974", "revid": "287204", "url": "https://it.wikipedia.org/wiki?curid=2497974", "title": "Ghigliosc\u00e8", "text": ""}
{"id": "2497976", "revid": "223320", "url": "https://it.wikipedia.org/wiki?curid=2497976", "title": "Boku no Chiky\u016b o Mamotte", "text": ""}
{"id": "2497977", "revid": "111031042", "url": "https://it.wikipedia.org/wiki?curid=2497977", "title": "Iablanaz", "text": "Iablanaz (in italiano anche \"Jablanazzo\"o Porto Melinedo, in croato Jablanac, in ungherese \"Tengerv\u00e1rad\") \u00e8 un insediamento della Croazia nel comune di Segna affacciato su un piccolo e pittoresco porticciolo sul canale della Morlacca, nel mar Adriatico settentrionale.\nIn epoca romana, tra Jablanac e l'attigua Stinica, era localizzato il municipio di Ortoplinia.\n\u00c8 noto soprattutto come uno dei due porti (l'altro, di recente costruzione, si trova nell'attigua Stinica) ove si prende il traghetto per raggiungere l'isola di Arbe e come punto di sosta sulla \"Jadranska Magistrala\", la lunga strada statale litoranea, \u00e8 inoltre comodo punto di partenza per visitare il non distante parco nazionale del Velebit Settentrionale. Sul capo di fronte al porto sono visibili le rovine di un castello medievale.\nL'insediamento comprende anche gli agglomerati elencati di seguito (tra parentesi il nome in lingua italiana, generalmente desueto):"}
{"id": "2497979", "revid": "830939", "url": "https://it.wikipedia.org/wiki?curid=2497979", "title": "Jakob Dubs", "text": "Biografia.\nFiglio di Jakob, macellaio, oste e buralista postale e di Anna Barbara N\u00e4f. Frequent\u00f2 le scuole primarie e secondarie a Zurigo in seguito prosegu\u00ec gli studi di diritto a Berna, Heidelberg e di nuovo a Zurigo dove consegu\u00ec il dottorato nel 1843. Come radicale e membro dell'associazione studentesca Helvetia, partecip\u00f2 alla guerra del Sonderbund. Fu gran consigliere zurighese nel 1847 e nel 1849 procuratore pubblico. Fu anche giornalista e redattore del giornale \"Landbote\". Nel 1854 entr\u00f2 nel governo cantonale zurighere dirigendo il Dipartimento della pubblica istruzione. Nel 1849 venne eletto consigliere nazionale e nel 1854 consigliere agli stati. Il 30 luglio del 1861 venne eletto come successore di Jonas Furrer in Consiglio federale. Fu presidente della confederazione nel 1864, 1868 e 1870. Dal 1861 al 63 diressi il Dipartimento federale di giustizia e polizia nel 1864 quello degli esteri nel 1865 quello degli affari interni nel 1866 quello di giustizia e polizia nel 1867 quello delle poste, nel 1868 fu a capo di quello degli affari esteri, nel 1869 di nuovo le poste, nel 1870 di nuovo gli esteri e dal 1871 al 72 ancora il dipartimento degli affari interni."}
{"id": "2497997", "revid": "173469", "url": "https://it.wikipedia.org/wiki?curid=2497997", "title": "Catherine Parr", "text": ""}
{"id": "2498000", "revid": "121475453", "url": "https://it.wikipedia.org/wiki?curid=2498000", "title": "San Donato in Collina", "text": "San Donato in Collina \u00e8 una frazione divisa tra i comuni di Rignano sull'Arno e di Bagno a Ripoli, situata a met\u00e0 strada (7 km circa) tra i due capoluoghi, nella Citt\u00e0 metropolitana di Firenze.\nStoria.\nIl centro abitato nasce lungo la Strada Provinciale 1 Aretina che collega Firenze ad Arezzo con un percorso poi ricalcato anche dall'A1. Il paese ha avuto una notevole espansione urbanistica a partire dagli anni ottanta del XX secolo, soprattutto nel territorio comunale di Rignano sull'Arno. \nViene conosciuto anche come il \"Paese delle Frittelle\".\nMonumenti e luoghi d'interesse.\nIn direzione di Troghi si trova la Villa di Torre a Cona, imponente costruzione settecentesca dell'area fiorentina.\nNelle immediate vicinanze, verso Sud-Est, \u00e8 situato il Bosco di Fonte Santa.\nInfrastrutture e trasporti.\nGalleria San Donato.\nSotto il paese sono scavati due tunnel, uno stradale e uno ferroviario, che servono il trasporto nazionale sull'asse Milano-Roma. Entrambi portano il nome di \"Galleria San Donato\": quello relativo all'Autostrada A1 ha una lunghezza di 931 metri, mentre della Ferrovia Direttissima supera i 10\u00a0km.\n\u00c8 prevista la realizzazione di un'ulteriore galleria in concomitanza alla programmata terza corsia autostradale nel tratto Firenze Sud - Incisa.\nIn concomitanza con questa terza galleria, \u00e8 previsto di ricoprire 24 ettari del versante nord di San Donato (valle dell'Isone, versante di Antella) con 1,5 milioni di metri cubi di terre di scavo provenienti dalla nuova galleria suddetta e da tutto il tratto Firenze Sud - Incisa/Reggello della Autostrada A1. I 24 ettari \u00e8 previsto siano recintati come pertinenza autostradale.\nPosto di Comunicazione San Donato.\nLungo la Ferrovia Direttissima \u00e8 presente un Posto di Comunicazione denominato \"PC San Donato\" che, oltre a un'area di emergenza, permette il passaggio dei treni da un binario all'altro."}
{"id": "2498006", "revid": "287204", "url": "https://it.wikipedia.org/wiki?curid=2498006", "title": "Pitangueiras (Paran\u00e1)", "text": "Pitangueiras \u00e8 un comune di 2.786 abitanti dello stato del Paran\u00e1 in Brasile."}
{"id": "2498010", "revid": "1543377", "url": "https://it.wikipedia.org/wiki?curid=2498010", "title": "This Year's Model", "text": "This Year's Model \u00e8 il secondo album di Elvis Costello e il primo con il gruppo di supporto The Attractions, formato da Steve Nieve alle tastiere, Bruce Thomas al basso e Pete Thomas alla batteria, oltre che dallo stesso Costello alla chitarra (tuttavia il gruppo The Attractions non viene accreditato).\nFu registrato principalmente negli Eden Studios di Londra tra il 1977 ed il 1978.\nCritica e riconoscimenti.\nFu eletto miglior disco dell'anno dai critici di \"The Village Voice\". Nel 2000, il magazine Q ha posizionato \"This Year's Model\" al numero 82 nella sua lista dei 100 pi\u00f9 grandi album britannici di sempre. Nel 1987, la rivista Rolling Stone ha inserito il disco al numero 11 della sua lista dei migliori album del periodo 1967-1987. Nel 2003, l'album \u00e8 stato posizionato al numero 98 nella Lista dei 500 migliori album secondo Rolling Stone.\nConfezione e grafica.\nLe prime versioni dell'album hanno una copertina apparentemente mal stampata, che taglia il lato sinistro dell'immagine (fra cui la \"E\" di \"Elvis\" e la \"T\" di \"This\") e mostra la barra di colori da tipografo lungo il lato destro. Questo \u00e8 un errore intenzionale dell'autore della copertina Barney Bubbles.\nLa versione statunitense riporta in copertina un'altra foto dalla stessa sessione.\nTracce.\nLa versione U.S.A. edita dalla Columbia Records presenta \"Radio Radio\" al posto di \"(I Don't Want to Go to) Chelsea\" e \"Night Rally\"."}
{"id": "2498012", "revid": "198277", "url": "https://it.wikipedia.org/wiki?curid=2498012", "title": "Franco Jurlano", "text": "Biografia.\nNel 1975 \u00e8 nel consiglio di amministrazione dell'Unione Sportiva Lecce che delibera per la costituzione del \"Lecce S.p.A.\" L'anno successivo assume in prima persona la guida del club salentino neopromosso in Serie B, succedendo ad Antonio Rollo. \nSotto la sua presidenza, nella stagione 1984-1985, il Lecce allenato da Eugenio Fascetti e costruito dal direttore sportivo Mimmo Cataldo, suo storico collaboratore, raggiunge la prima promozione della sua storia in Serie A.\nDal 1987 al 1991 il periodo d'oro della sua presidenza: promozione in A con Carlo Mazzone allenatore e salvezza nelle due stagioni successive. Dopo un'ultima promozione in A nel 1993, segue la retrocessione che porta Jurlano ad abbandonare la guida del Lecce nel 1994. Gli succede per un breve periodo Giuseppe Bizzarro, prima del passaggio alla famiglia Semeraro.\n\u00c8 stato il presidente pi\u00f9 longevo nella storia del club salentino, con ben diciotto campionati (tutti tra Serie A e B) alla guida dei giallorossi.\nFu inoltre consigliere di Lega e consigliere federale. Tra le sue battaglie pi\u00f9 importanti, quella per ottenere dalla RAI il pagamento dei diritti per le riprese e la cronaca, e quella per l'aumento dei proventi del Totocalcio."}
{"id": "2498013", "revid": "767487", "url": "https://it.wikipedia.org/wiki?curid=2498013", "title": "Hall of Fame Tennis Championships 2008", "text": "L'Hall of Fame Tennis Championships 2008 (conosciuto anche come \"Campbell's Hall of Fame Tennis Championships\" per motivi di sponsorizzazione) \n\u00e8 stato un torneo di tennis giocato sull'erba. \n\u00c8 stata la 33\u00aa edizione dell'Hall of Fame Tennis Championships,\nche fa parte della categoria International Series nell'ambito dell'ATP Tour 2008.\nSi \u00e8 giocato all'International Tennis Hall of Fame di Newport negli Stati Uniti, dal 7 al 13 luglio 2008.\nCampioni.\nSingolare.\n Fabrice Santoro ha battuto in finale Prakash Amritraj, 6\u20133, 7\u20135\nDoppio.\n Mardy Fish / John Isner hanno battuto in finale Rohan Bopanna / Aisam-ul-Haq Qureshi, 6\u20134, 7\u20136(1)"}
{"id": "2498016", "revid": "916580", "url": "https://it.wikipedia.org/wiki?curid=2498016", "title": "Hippophae", "text": "Hippophae \u00e8 un genere di piante della famiglia Elaeagnaceae.\nTassonomia.\nIl genere \"Hippophae\" comprende le seguenti specie:"}
{"id": "2498017", "revid": "89688", "url": "https://it.wikipedia.org/wiki?curid=2498017", "title": "Neo culture", "text": ""}
{"id": "2498019", "revid": "2121638", "url": "https://it.wikipedia.org/wiki?curid=2498019", "title": "Bravia", "text": "BRAVIA, acronimo di \"Best Resolution Audio Visual Integrated Architecture\", \u00e8 un marchio di Sony usato per televisori LCD (inclusi LED e LED 3D) ad alta definizione e proiettori, oltre che per la gamma home cinema con il brand BRAVIA Theatre. Ha sostituito dal 2006 il marchio WEGA, fino ad allora usato da Sony per i propri apparecchi televisivi LCD.\nSul mercato giapponese il marchio BRAVIA \u00e8 usato anche per i telefoni cellulari.\nUtilizzo e capacit\u00e0.\nCome altre linee di televisori ad alta definizione, i vari modelli BRAVIA differiscono tra loro per caratteristiche e dimensione dello schermo. Le capacit\u00e0 di visualizzazione dipendono da quali formati ad alta definizione sono supportati e dal segnale fornito in ingresso. I televisori BRAVIA possono mostrare video provenienti da diverse fonti, la qualit\u00e0 dell'immagine dipende dalla qualit\u00e0 del segnale in ingresso al televisore.\nIl connettore coassiale dell'antenna, pu\u00f2 ricevere le normali trasmissioni televisive, quelle via cavo, i segnali provenienti da VCR/DVD e pu\u00f2 anche ricevere e decodificare qualsiasi contenuto ad alta definizione disponibile sulla TV tradizionale o via cavo (DTT). Ad oggi la maggior parte delle trasmissioni televisive in alta definizione sono realizzate tramite l'utilizzo di contenuti in bassa risoluzione e successivamente \"scalate\" per adattarle allo schermo.\nAltri output VCR/DVD tradizionali come S-Video o video composito erogano la risoluzione televisiva tradizionale, non migliore della risoluzione mostrata dai televisori tradizionali.\nL'ingresso HDMI eroga al televisore un segnale video di qualit\u00e0 pi\u00f9 alta e produce l'immagine ad alta definizione di qualit\u00e0 migliore, raggiungendo i limiti delle capacit\u00e0 tecniche del televisore.\n\u00c8 disponibile anche un connettore VGA stile PC, tuttavia la risoluzione del segnale video proveniente da un computer pu\u00f2 essere limitata a risoluzioni inferiori alle capacit\u00e0 del televisore, a seconda delle capacit\u00e0 della scheda video del computer.\nAlcuni dei modelli di fascia alta includono la funzione MotionFlow a 200\u00a0Hz, a 400\u00a0Hz o a 800\u00a0Hz il nome che Sony d\u00e0 alla propria tecnologia di interpolazione dei fotogrammi.\nCampagne pubblicitarie.\nBalls.\nIl lancio del marchio BRAVIA \u00e8 stato supportato da una campagna pubblicitaria con protagoniste 250.000 palline di gomma colorate (vere, non generate al computer) che rimbalzano gi\u00f9 per una via di San Francisco. La pubblicit\u00e0 \u00e8 stata realizzata dal fotografo danese Nicolai Fuglsig con l'aiuto del guru degli effetti speciali Barry Conner. Oltre a dodici cannoni ad aria compressa, Conner predispose tre piattaforme giganti, ognuna sollevata di quindici metri in aria e contenente 35.000 palle colorate di gomma.\nLa prima ripresa richiese 50.000 palle spedite gi\u00f9 per una collina, collidendo ad un incrocio con altre 50.000 palle che erano state sparate da una traversa. Un gruppo di cinquanta tirocinanti recuper\u00f2 le palle dopo ognuna delle sei riprese nei successivi quattro giorni. Ai lati della strada vennero erette delle reti da golf e ogni canale di scolo fu bloccato.\nLa pubblicit\u00e0 televisiva e cinematografica \u00e8 accompagnata dalla canzone Heartbeats, scritta dal duo svedese The Knife e suonata da Jos\u00e9 Gonz\u00e1lez. La musica divenne molto popolare nelle stazioni radio del Regno Unito dopo la sua pubblicazione da parte di Peacefrog Records. La pubblicit\u00e0 aiut\u00f2 l'album di Jos\u00e9 Gonz\u00e1lez, Veneer, a raggiungere la settima posizione nella classifica degli album nel Regno Unito.\nLa colonna sonora usata all'inizio del video dietro le quinte del \"Making of Sony BRAVIA Commercial\" \u00e8 \"Everything Is Alright\" dei Four Tet.\nParodie.\nUna parodia di questa pubblicit\u00e0 \u00e8 stata fatta nel Regno Unito da Tango, la marca di una bibita. La pubblicit\u00e0 \u00e8 stata filmata a Swansea, nel Galles, e vedeva la presenza di frutta invece delle palle rimbalzanti.\nUn video diffuso solo su Internet e realizzato da un clan di un videogioco vede protagonisti 64 giocatori che saltano simultaneamente gi\u00f9 da un pendio superando alcuni Humvee, sulla Penisola Sharqui, una localit\u00e0 di Battlefield 2. Invece di \"BRAVIA - Colour like no other\", lo slogan del video di Sony, il video del clan mostra \"Bunny hopping - Like no other\".\nSulla televisione belga, il canale VT4 ha mostrato uno spot per un evento calcistico usando palle da calcio e la stessa musica della pubblicit\u00e0 di Sony.\nAl Game Developers Conference del 2008 la casa di sviluppo videogiochi Crytek ha riprodotto lo spot di Sony per dimostrare le capacit\u00e0 del motore grafico CryEngine 2. Al posto di palle multicolore, Crytek ha usato teiere rimbalzanti. Alla fine della dimostrazione il video mostra \"Realtime - Like no other.\".\n'Paint'.\nDando seguito alla prima campagna pubblicitaria, Jonathan Glazer ha diretto lo spot successivo in cui un palazzo di cemento nel quartiere di Toryglen a Glasgow, in Scozia, \u00e8 stato ricoperto da 70.000 litri di vernice ecologica con l'aiuto di oltre 1400 esplosioni ad imitazione di fuochi d'artificio. Lo spot \u00e8 stato girato da una troupe di 250 persone impegnata in oltre 10 giorni di lavoro nel luglio 2006. La musica utilizzata in questa pubblicit\u00e0 \u00e8 l'Overture de La gazza ladra di Gioacchino Rossini.\n'Play-Doh (Rabbit)'.\nLa relativa colonna sonora \u00e8 \"She's a Rainbow\" dei Rolling Stones. Lo spot \u00e8 stato filmato a New York City.\n'Pyramid'.\nL'ultima pubblicit\u00e0, filmata in Egitto, vede protagonisti migliaia di rotoli di cotone colorati scendere gi\u00f9 da una piramide.\nIndia.\nLa pubblicit\u00e0 in India vede protagonisti migliaia di pixel antropomorfici. Il volto verde di un danzatore di Kathakali si trasforma in pixel che corrono via. Il volto si ricompone successivamente sullo schermo di un televisore BRAVIA.\nDominos.\nQuesta campagna pubblicitaria \u00e8 stata lanciata nell'ottobre 2008. Filmata negli stati indiani di Rajastan e Uttar Pradesh. I sessanta secondi del video sul Domino conducono gli osservatori in un viaggio di colori, da un maestoso forte a Jaisalmer attraverso un deserto fino al Taj Mahal ad Agra. La musica dello spot \u00e8 stata creata da Song Zu e Rob Barbato.\nBRAVIA-drome.\nNel dicembre 2008 Sony ha filmato a Venaria, in Italia, un grande zoetropio chiamato BRAVIA-drome per promuovere la tecnologia Motionflow 200\u00a0Hz.\nMotionflow 200\u00a0Hz \u00e8 la tecnologia di interpolazione di Sony, dove tre nuovi frame al secondo vengono aggiunti per rendere le immagini pi\u00f9 fluide. Sessantaquattro immagini del giocatore di calcio brasiliano Kak\u00e1 - testimonial di Sony per BRAVIA e per l'Alta Definizione - sono state usate nel BRAVIA-drome per dimostrare che, aumentando i fotogrammi per secondo (la velocit\u00e0 con la quale lo zoetropio ruota), c'\u00e8 un aumento della fluidit\u00e0 del movimento. Largo dieci metri e pesante dieci tonnellate, il BRAVIA-drome \u00e8 stato ufficialmente dichiarato il pi\u00f9 grande zoetropio del mondo dal Guinness dei primati.\nLa pubblicit\u00e0 \u00e8 stata diretta da Vernie Yeung e prodotta da Fallon Worldwide, l'agenzia dietro la trilogia \"Balls\", \"Paint\" e \"Play-doh\".\nUBS Network News: Tale of the Tape.\nIl 10 novembre 2008 fu pubblicato un video su YouTube da \"UBS Network News\", una finta notizia che riporta un video anonimo che mostra un \"Unidentifiable Fast Moving Object\" (oggetto molto veloce non identificato). La seconda parte, pubblicata il 24 novembre, mostrava un giornalista intervistare uno \"scienziato\" riguardo all'oggetto, che sembra lasciare dietro di s\u00e9 una scia come i razzi. Tuttavia, nel video finale pubblicato il 25 novembre, viene rivelato che i video facevano parte di una campagna pubblicitaria di Sony e che quando furono installati televisori BRAVIA, le riprese mostrano la pattinatrice canadese Cindy Klassen.\nLinea di prodotti.\nLa gamma di prodotti Sony BRAVIA comprende (2010) le seguenti serie:\nGreen TV.\nIn vendita da giugno 2009 il TV BRAVIA della serie WE5 \u00e8 il TV di Sony che consuma meno energia rispetto ai normali modelli con la stessa qualit\u00e0 d'immagine, inaugurando nuovi standard di efficienza energetica. La retroilluminazione con lampade fluorescenti microtubolari a catodo caldo, il sensore di presenza intelligente, l'interruttore di risparmio energetico lo rendono il TV BRAVIA pi\u00f9 efficiente dal punto di vista energetico, con una qualit\u00e0 Full HD pari agli altri TV BRAVIA 100\u00a0Hz.\nBravia KDL-22PX300.\nIl BRAVIA KDL-22PX300 \u00e8 una TV HD Ready con schermo LCD di 22 pollici e risoluzione di 1366x768 a 720p. La particolarit\u00e0 che lo contraddistingue dagli altri televisori \u00e8 il sistema PlayStation 2 incorporato, compatibile con tutti i titoli PS2 (oltre che a fungere da lettore DVD). Tuttavia i giochi non sono riprodotti in HD, ma con la stessa risoluzione delle altre PS2. \u00c8 dotata di 4 ingressi HDMI e di un ingresso Ethernet per la connessione al web, inoltre \u00e8 possibile inserire una chiavetta WiFi per la connessione senza fili, venduta separatamente.\nAccessori.\nNell'aprile 2007, Sony ha lanciato il BRAVIA TDM-IP1, una base per Apple iPod che permette di riprodurre su un televisore BRAVIA l'audio ed il video presenti nel lettore della Apple.\nDati interni.\nI pannelli LCD dei televisori BRAVIA sono fabbricati da S-LCD, una joint-venture tra Sony e Samsung.\nDalle licenze fornite con i televisori BRAVIA (modello KDL-40V2500 e presumibilmente altri modelli) risulta che il dispositivo gira almeno parzialmente su un sistema operativo Linux e usa componenti software pubblicamente disponibili."}
{"id": "2498021", "revid": "117935332", "url": "https://it.wikipedia.org/wiki?curid=2498021", "title": "Giovanni Montanaro", "text": "Biografia.\nNel 2005 ha scritto per il teatro il dramma \"Arriva sempre la stessa lettera da Vienna\".\nHa esordito con il romanzo \"La Croce Honninfjord\" (2007, Marsilio, segnalato nel 2006 alla XIX edizione del Premio Italo Calvino). Nel 2008 \u00e8 stato selezionato per il progetto \"Scritture Giovani\" del Festivaletteratura di Mantova. Ha pubblicato poi \"Le conseguenze\" (2009, Marsilio) e \"Tutti i colori del mondo\" (2012, Feltrinelli) che \u00e8 stato finalista al Premio Campiello. Ha poi scritto \"Tommaso sa le stelle\" (2014, Feltrinelli), \"Guardami negli occhi\" (2017, Feltrinelli) e \"Le ultime lezioni\" (2019, Feltrinelli) e \"Il libraio di Venezia\" (2020, Feltrinelli)."}
{"id": "2498022", "revid": "486946", "url": "https://it.wikipedia.org/wiki?curid=2498022", "title": "Fatima al-Mansouri", "text": ""}
{"id": "2498023", "revid": "1305772", "url": "https://it.wikipedia.org/wiki?curid=2498023", "title": "Mirador", "text": "Mirador \u00e8 un toponimo che pu\u00f2 essere riferito a:"}
{"id": "2498029", "revid": "247933", "url": "https://it.wikipedia.org/wiki?curid=2498029", "title": "C\u00earro Azul", "text": ""}
{"id": "2498038", "revid": "109434362", "url": "https://it.wikipedia.org/wiki?curid=2498038", "title": "Auto-assemblaggio molecolare", "text": "L'auto-assemblaggio molecolare \u00e8 il processo tramite il quale molecole adottano un arrangiamento definito senza aiuto n\u00e9 assistenza esterna. Sono noti due tipi di auto-assemblaggio, intramolecolare e intermolecolare. Spesso quest'ultimo si riferisce ad auto assemblaggio intermolecolare, mentre l'analogo intramolecolare \u00e8 pi\u00f9 comunemente noto come ripiegamento.\nSistemi supramolecolari.\nL'auto-assemblaggio molecolare \u00e8 il concetto base nella chimica supramolecolare, che coinvolge componenti che possono andare dal macroscopico al nanoscalare, dato che l'assemblaggio \u00e8 diretto da interazioni deboli e non covalenti come ad esempio legami ad idrogeno, coordinazione di metalli, forze idrofobiche, forze di Van der Waals, interazioni \u03c0-\u03c0 o elettrostatiche, e infine interazioni elettromagnetiche. Affinch\u00e9 il processo abbia luogo, \u00e8 importante che la struttura finale sia maggiormente ordinata rispetto a quella di partenza (solitamente il processo \u00e8 reversibile). Esempi comuni riguardano la formazione di micelle, vescicole, fasi di cristalli liquidi, e monostrati di Langmuir di tensioattivi. i molti esempi di assemblamento supramolecolare dimostrano la possibile variet\u00e0 di forme e dimensioni che si possono ottenere con l'auto-assemblaggio molecolare.\nProprio per questa caratteristica \u00e8 un processo che viene sfruttato in molte branche scientifiche, come ad esempio la chimica, la biologia, la scienza dei materiali, la fisica e la nanoscienza, laddove la sintesi molecolare che porta alla formazione di legami covalenti tra atomi non d\u00e0 buoni risultati, oppure \u00e8 lenta e complessa.\nCon l'auto-assemblaggio molecolare \u00e8 stato possibile l'assemblaggio di intriganti topologie molecolari. Tre macrocicli intrecciati l'un l'altro, in modo che la rottura di uno di essi risulti in due liberi macrocicli, formano un anello di Borromeo molecolare. Molecole di DNA o macrocicli organici sono stati usati per preparare questo analogo molecolare che sono i pi\u00f9 piccoli esempi di anello di Borromeo.\nSistemi biologici.\nL'auto-assemblaggio molecolare \u00e8 cruciale per le funzioni cellulari. Si riscontra auto-assemblaggio nelle membrane cellulari formate da lipidi, nella formazione a doppia elica del DNA attraverso di legami ad idrogeno dei due filamenti di basi, nell'ripiegamento proteico per formare la propria struttura terziaria e nell'interazioni per dar forma alla struttura quaternaria. L'importanza di questo fenomeno \u00e8 sottolineato da varie malattie come nel caso in cui un incorretto ripiegamento di proteine in fibre amiloidi insolubili \u00e8 responsabile di infezioni tipo prione in malattie neodegenerative.\nNanotecnologia.\nL'auto-assemblaggio molecolare \u00e8 un importante aspetto di approcci \"bottom-up\" di nanotecnologia. Usando tale fenomeno la struttura finale \u00e8 programmata nella forma e funzionalizzazione delle molecole. L'auto-assemblaggio \u00e8 alla base di tecniche \"bottom-up\" al contrario di tecniche \"top-down\" come litografia dove la struttura desiderata \u00e8 ricavata da pi\u00f9 grossi blocchi di materia. \nNanotecnologia del DNA.\nLa nanotecnologia del DNA \u00e8 un'area di attuale forte ricerca che combina approcci \"bottom-up\", auto-assemblaggio per obiettivi di nanotecnologia con le propriet\u00e0 di riconoscimento molecolare dell'acido desossiribonucleico (DNA) e altri acidi nucleici per creare complessi ramificati auto-assemblati di adenosina di nucleotide con utili propriet\u00e0.. L'DNA \u00e8 cos\u00ec usato come materiale strutturale piuttosto che come un trasportatore biologico di informazioni, come in strutture lattice bi-dimensionali periodiche e tri-dimensionali a forma di poliedri (con metodi basati su piastrellatura molecolare e usando DNA origami). Queste strutture acido desossiribonucleiche sono state usate come sagomare l'assemblaggio di altre molecolare come nanoparticelle di oro e proteine streptavidina."}
{"id": "2498040", "revid": "25808834", "url": "https://it.wikipedia.org/wiki?curid=2498040", "title": "Franco Iurlano", "text": ""}
{"id": "2498041", "revid": "574302", "url": "https://it.wikipedia.org/wiki?curid=2498041", "title": "Satellite Award per i migliori costumi", "text": "Il Satellite Award per i migliori costumi \u00e8 un riconoscimento annuale dei Satellite Awards, consegnato dall'International Press Academy.\nVincitori e candidati.\nI vincitori sono indicati in grassetto.\nAnni 1990.\n1997\n1998\n1999\nAnni 2000.\n2000\n2001\n2002\n2003\n2004\n2005 (gennaio)\n2005 (dicembre)\n2006\n2007\n2008\n2009\nAnni 2010.\n2010\n2011\n2012\n2013/2014\n2015\n2016\n2017\n2018\n2019\nAnni 2020.\n2020\n2021"}
{"id": "2498043", "revid": "125433984", "url": "https://it.wikipedia.org/wiki?curid=2498043", "title": "Pierre Magnan", "text": "Biografia.\nHa studiato fino ai dodici anni nella sua citt\u00e0 natale. Dai tredici a vent'anni ha svolto la professione di tipografo in una tipografia locale.\nHa pubblicato il suo primo romanzo, \"Alba insolita\", nel 1946. Ha avuto una buona critica letteraria ma scarso successo di pubblico. Ha lavorato 27 anni in una societ\u00e0 di trasporti frigoriferi, ma nel frattempo continua a scrivere romanzi che non vengono pubblicati.\nNel 1976 viene licenziato per la riduzione del personale e ne approfitta per scrivere \"Il sangue degli atridi\" con il quale ottiene nel 1978 il prestigioso premio \"Prix du Quai des Orf\u00e8vres\": a 56 anni inizia la sua carriera di scrittore. In questo romanzo compare per la prima volta il suo personaggio pi\u00f9 famoso, il commissario Laviolette. \u00c8 originario di Pi\u00e9gut, microscopico paese della Nuova Aquitania, dove possiede ancora l'avita casa di famiglia. \u00c8 un uomo dall'aspetto poco appariscente, basso e sovrappeso, con le gambe storte e le orecchie a sventola, ma con un glorioso passato nella Resistenza e dotato di acume e spirito d'osservazione. Fuma troppo, non disdegna alcolici e buona cucina e soffre di ernia del disco. Guida, con una flemma esasperante, un Ford SAF Vedette verde mela. Torner\u00e0 in altri libri cio\u00e8: \"Il velo magico ovvero il commissario nella tartufaia\", \"La tomba di Helios\", \"Il segreto dei vicoli oscuri\", \"Messaggi di morte\" e il recente \"Il commissario Innamorato\". Invece \"La polvere della morte\" riguarda le vicende del nonno di Laviolette, svoltesi agli inizi del secolo XX.\nI suoi romanzi sono ambientati nella sua Manosque e dintorni.\nCon \"Il commissario nella tartufaia\" vince il Martin Beck Award.\nNel 1984 scrive \"La Casa assassinata\" che riscuote un ottimo successo in Francia: pi\u00f9 di copie vendute e il \u201cPrix RTL grand public\".\nLa sua ultima opera \u00e8 \"Chronique d'un ch\u00e2teau hant\u00e9\", romanzo che parla dell'epidemia di peste nera del 1348/50 ed arriva ai giorni nostri; \u00e8 datata 2008.\nNel 2012 muore a Voiron, nell'Is\u00e8re, dove si era ritirato da poco pi\u00f9 di un anno."}
{"id": "2498045", "revid": "1442080", "url": "https://it.wikipedia.org/wiki?curid=2498045", "title": "Hall of Fame Tennis Championships 2008 - Singolare", "text": "Il singolare del Hall of Fame Tennis Championships 2008 \u00e8 stato un torneo di tennis facente parte dell'ATP Tour.\nFabrice Santoro era il detentore del titolo e ha vinto in finale 6\u20133, 7\u20135, contro Prakash Amritraj.\nTeste di serie.\nLe prime 4 teste di serie hanno ricevuto un bye per il 2\u00ba turno."}
{"id": "2498052", "revid": "767487", "url": "https://it.wikipedia.org/wiki?curid=2498052", "title": "Maja Erki\u010d", "text": "Carriera.\nClub.\nAla piccola di nazionalit\u00e0 slovena, disputa la stagione 2008-09 in Italia, a Faenza risultando una delle migliori esordienti del campionato italiano. In questa stagione conquista la Coppa Italia 2009 e si aggiudica il premio come MVP della competizione.\nNella stagione 2009-2010 prosegue la sua permanenza nel Club Atletico Faenza.\nGioca a Schio e nel 2010-11 vince sia il campionato che la coppa."}
{"id": "2498062", "revid": "1825453", "url": "https://it.wikipedia.org/wiki?curid=2498062", "title": "Associazione Sportiva Dilettantistica Arona Calcio", "text": "LAssociazione Sportiva Dilettantistica Arona Calcio (comunemente nota come Arona) \u00e8 una societ\u00e0 calcistica italiana con sede nella citt\u00e0 di Arona, in provincia di Novara.\nNota con tale ragione sociale dal 2009, \u00e8 erede della tradizione sportiva iniziata nel 1920 con la fondazione della \"Libertas Arona\". Vanta quale maggior risultato due partecipazioni al campionato di Serie C2.\nStoria.\nAnni 1920-30.\nFondata nel 1920 con il nome di \"Libertas Arona\", divent\u00f2 successivamente \"Associazione Sportiva Arona\" e disput\u00f2 i suoi primi campionati in II e in I divisione.\nAnni 1940-50.\nDal 1946 rimase in I divisione fino al 1952, quando fu retrocessa in II divisione. Nell'annata 1953-54 fu promossa in I divisione, nel 1955-56 vinse il campionato e fu promossa in Promozione.\nAnni 1960-70.\nPer quattordici anni rimase nel campionato di I categoria e Promozione (che cambi\u00f2 denominazione). Al termine dell'annata 1969-70 fu promossa per la prima volta in serie D. Rimase in serie D per tre anni poi ritorn\u00f2 in promozione. Nel 1975-76 conquist\u00f2 per la seconda volta la promozione in serie D e nel 1978-79 fu per la prima volta promossa in serie C2.\nAnni 1980-90.\nRimase in serie C2 per due anni: lasciata la categoria, non risal\u00ec pi\u00f9 oltre la serie D.\nNel 1989-90 si present\u00f2 con il nuovo nome di \"HM Arona\" (acquisito dopo la fusione con Humilitas e Mercurago) e alle tradizionali divise azzurre si aggiunse il colore giallo.\nAnni 2000.\nNella stagione 2001/02 l'HM Arona raggiunse il 2\u00ba posto nel campionato di Eccellenza e conquist\u00f2 la Coppa Piemonte, battendo in finale il Pinerolo per 3 a 1. Successivamente raggiunse la semifinale di Coppa Italia Dilettanti ma fu eliminata dal Monfalcone.\nNelle stagioni successive la squadra sub\u00ec una forte crisi societaria che la port\u00f2 nel giro di due stagioni dall'Eccellenza al campionato di 1\u00aa Categoria.\nNel 2006/07 fece un'altra fusione, questa volta con le squadre di Gattico, Oleggio Castello, Invorio e Paruzzaro, assumendo il nome di \"Arona G.Ol.In.Par.\" (colori sociali: verde-bianco) e in breve tempo risal\u00ec nel campionato di Promozione.\nAnni 2010.\nNella stagione 2009/10, guidata da una nuova cordata dirigenziale, ritorn\u00f2 al vecchio nome di origine, \"Arona Calcio\" (colori sociali: Bianco Celesti a righe verticali, Azzurri Bianco crociati, Bianco Arancione a righe verticali). Si classificher\u00e0 per tre anni consecutivi all'ottavo posto.\nNella stagione 2012/2013 arriva ultima nel suo girone e retrocede in 1\u00aa categoria, nella quale militer\u00e0 per tre anni. Ben due volte si vede sfuggire l'occasione della promozione perdendo ai play-off con il Dormelletto (nel 2013/14) e con l'Inter Farmaci Verbania (nel 2015/16).\nViene comunque ripescata e nel 2016/17 partecipa al campionato di promozione. Dopo un girone di andata condotto nelle prime posizioni in classifica, contro ogni pronostico, e la sostituzione del Mister Cesare Rampi, dimessosi per problemi personali, con Alessandro Ferrero, l'Arona rimane in testa alla classifica per tutto il girone di ritorno, fino a centrare la promozione in Eccellenza con una giornata di anticipo. Al termine del campionato \u00e8 la squadra con la miglior difesa ed il secondo attacco, il cui perno principale \u00e8 anche il migliore cannoniere del girone: Giovanni Vergadoro.\nIl 25 maggio 2017 il ds Antonio Notte annuncia che nel campionato di Eccellenza la squadra sar\u00e0 allenata da Luca Porcu e il 24 ottobre 2017 Elio Fortis si dimette della carica di presidente. Al suo posto viene nominato Massimo Portacci.\nL'allenatore per la stagione 2018/19 \u00e8 Emiliano Rossini.\nColori e simboli.\nColori.\nI colori sociali sono il bianco e l'azzurro.\nSimboli ufficiali.\nSimbolo del club \u00e8 il cosiddetto \"volo\", il paio d'ali piumate in campo bianco-verde che connota lo stemma araldico di Arona.\nStadio.\nNel 1938 venne costruito e inaugurato, in pieno centro cittadino, lo stadio comunale; negli anni 1990 venne intitolato alla memoria di Giovanni Di Domenico, giocatore \"simbolo\" dell'Arona morto nel 1985 in un incidente stradale.\nLa squadra vi gioc\u00f2 fino al 2006, allorch\u00e9 l'inaugurazione del nuovo campo sportivo di Mercurago permise la dismissione della vecchia arena, che tutt'oggi \u00e8 area di degrado lasciata all'abbandono, figlia di una contesa tra un privato ed il comune stesso. Le lamentele dei cittadini, abitanti la zona limitrofa il campo sportivo, sono da sempre inascoltate, nonostante topi e sporcizia proliferino per tutta l'area dell'ex stadio dell'Arona.\nDal 2018 il nuovo impianto di Mercurago \u00e8 intitolato a Valerio Del Ponte, personaggio di spicco nell'ambito del tifo aronese, morto prematuramente nel 2015 per una grave malattia."}
{"id": "2498073", "revid": "3115", "url": "https://it.wikipedia.org/wiki?curid=2498073", "title": "Eruzione dell'Etna del 2007-2009", "text": "Fasi dell'eruzione.\nInizio.\nPrimo Evento.\nIl primo parossismo avviene la mattina del 29 marzo 2007. Dalla cima del Cratere di Sud-Est alle ore 6:30 iniziano a fuoriuscire fontane di lava sempre pi\u00f9 alte accompagnate dalla fuoriuscita di cenere che viene spinta dal vento in direzione sud-est. Quest'evento dura poco pi\u00f9 di un'ora (alle 7:45 \u00e8 gi\u00e0 concluso) e causa la fuoriuscita di tre distinte colate, tutte in zona sommitale. Una verso la Valle del Bove e due verso la zona del Belvedere, in direzione sud.\nSecondo Evento.\nHa inizio all'1:30 dell'11 aprile 2007. La fenomenologia \u00e8 sempre la stessa. Dopo l'immediato innalzamento del tremore registrato dagli strumenti dell'Istituto Nazionale di Geofisica e Vulcanologia sezione di Catania iniziano a fuoriuscire esplosioni dalla cima del Cratere di Sud-Est. Alle 2:40 comincia a fuoriuscire una colata che si butta all'interno della Valle del Bove. Alle 3:00 la fase esplosiva raggiunge il culmine e altissime fontane di lava illuminano la cima del vulcano. Anche in questo caso le colate scorrono sia ad est del Cratere che a sud (dove raggiunge la quota di 2880\u00a0m. Il parossismo si placa alle 8:30 quindi con una durata complessiva maggiore del primo evento.\nTerzo Evento.\nIl terzo evento prende vita dopo 18 giorni di pausa e quindi il 29 aprile 2007. Tra le 16:00 e le 24:00 fontane di lava dalla sommit\u00e0 del Cratere di Sud-Est mentre una colata scende in direzione della Valle del Bove. Da notare che ogni evento \u00e8 superiore in durata rispetto a quello precedente.\nQuarto Evento.\nQuesto \u00e8 anche l'ultimo evento eruttivo della prima met\u00e0 dell'anno. Avviene il 7 maggio 2007 tra l'1:00 e le 11:30 del mattino, assente stavolta l'emissione di cenere a testimonia di una minore intensit\u00e0 dell'evento ma forti le esplosioni che adesso non escono pi\u00f9 dalla cima del Cratere di Sud-Est ma da una frattura formatisi nella parte pi\u00f9 alta del cono poco sotto la bocca sommitale. Da questa frattura escono fino a mattina inoltrata fontane di lava e una colata che si sovrappone a quelle precedenti.\nDopo questo evento durato complessivamente 10 ore il vulcano si assopisce per buona parte dell'estate.\nIl parossismo del 4 settembre 2007.\nA Ferragosto dalla bocca apertasi durante le eruzioni del 2004 e del 2006 dal fianco orientale del Cratere di Sud-Est iniziano a fuoriuscire folate di cenere scura. Per i vulcanologi stanno avvenendo dei crolli interni al condotto che sono causati o dall'innalzamento del magma o, al contrario, dal suo abbassamento. A partire dal 21 agosto le emissioni di cenere, che sono andate via via ad aumentare in quantit\u00e0 e frequenza, vengono accompagnate dalla fuoriuscita di brandelli di lava. Queste esplosioni stromboliane diventano, nei giorni avvenire, sempre pi\u00f9 alte e potenti. Nei primi di settembre sono ben visibili da buona parte della provincia di Catania che sorge ad est del vulcano.\nIl 4 settembre 2007 a partire dalle 16:00 il tremore subisce una forte impennata e le esplosioni si fanno sempre pi\u00f9 alte e continue. Poco dopo si trasformano in una fontana di lava a getto continuo. All'inizio lo scenario \u00e8 semi-nascosto dalla presenza di alcune nuvole che coprono la sommit\u00e0 del vulcano ma dopo due ore le nuvole scompaiono e da mezza Sicilia \u00e8 possibile ammirare una vera e propria fontana di lava alta oltre 400 metri ed una nuvola di cenere che si dirige ad est. Subito a farne le spese sono i comuni di Santa Venerina, Giarre e Riposto che si ritrovano ricoperti da un fitto strato di cenere nera e vetrosa causata dalla violenza dell'evento. Con il girare del vento vengono colpiti anche i comuni di Milo e Sant'Alfio dove ricade la quantit\u00e0 di sabbia vulcanica maggiore.\nLa fontana \u00e8 talmente potente che causa un fenomeno particolare, al cadere dei brandelli di lava che come una pioggia rovente si abbattono ai piedi del Cratere di Sud-Est si forma un fiume di lava che non \u00e8 causato dal trabocco del magma dal cratere come avviene solitamente ma dalla continua caduta di brandelli di lava ancora roventi che formano un fiume che scende all'interno della Valle del Bove percorrendo parecchia strada e raggiungendo la quota di 1650 metri. Questo tipo di colata \u00e8 detto \"reomorfico\".\nLa fontana di lava dura fino a notte fonda, intorno alle 5:00 del 5 settembre il tremore cala e le fontane si abbassano lasciando il posto a spettacolari esplosioni stromboliane che si esauriscono poco dopo. In tutto il fenomeno \u00e8 stato stimato sia durato ben 12 ore che per un parossismo non ha precedenti sull'Etna. Inoltre la ricaduta di scorie ha causato la formazione di un enorme bastione di scorie sotto il Cratere di Sud-Est lungo circa 700 metri ed il cui spessore varia da pochi centimetri a 25 metri.\nIl parossismo del 23 novembre 2007.\nL'ultimo evento eruttivo dell'anno avviene tra il 23 ed il 24 novembre ed ha le stesse caratteristiche del parossismo precedente se pur con qualche differenza; le esplosioni partono dalla stessa bocca sul fianco orientale del Cratere di Sud-Est ma sono pi\u00f9 basse, la sua durata \u00e8 di 7 ore (20:30 - 4:00) ed in questo caso la colata che fuoriesce, e che si ferma a quota 1700 metri, non \u00e8 di tipo reomorfico. La cenere stavolta colpisce il versante nord passando per Piano Provenzana e raggiungendo la citt\u00e0 di Messina.\nSviluppo.\nDal 10 maggio , durante le prime ore del pomeriggio, con un repentino aumento dei tremori precede l'inizio dell'ennesima eruzione \"lampo\". Alla base del cratere di sud-est si apre una frattura dalla quale velocemente si sviluppano due colate laviche che si dirigono verso la Valle del Bove, lontano dai centri abitati. Dal medesimo cratere si innalzano per centinaia di metri intense fontane di lava, mentre una nube di cenere causa la caduta di sabbia vulcanica nel versante nord dell'Etna, interessando i comuni di Linguaglossa, Randazzo, Francavilla di Sicilia e Castiglione di Sicilia, arrivando ad interessare anche Messina. L'eruzione, anticipata alcune settimane prima da eventi sismici nei paesi pedemontani dell'est etneo, si conclude nella tarda serata dello stesso giorno.\nIl 13 maggio, durante la mattinata, si rilevano numerosi terremoti di magnitudo quasi 4, a meno di 1\u00a0km di profondit\u00e0 proprio nella zona dei crateri e si apre una frattura di circa un chilometro nella Valle del Leone. Si formano due bocche esplosive nella sommit\u00e0 della frattura, mentre qualche centinaio di metri pi\u00f9 in basso si apre una bocca effusiva che emette una colata lavica ben alimentata che si dirige verso la desertica Valle del Bove. Nei giorni successivi si osserva una costante fluttuazione del tremore vulcanico: pi\u00f9 \u00e8 alto il tremore, pi\u00f9 aumenta l'attivit\u00e0 esplosiva ed effusiva. Tra il 10 e l'11 luglio si osserva un improvviso aumento del tremore; tutto questo comporta un progressivo aumento dell'attivit\u00e0 stromboliana dalle bocche di quota 2800\u00a0m. L'intensa attivit\u00e0 ridesta dal sonno gran parte della popolazione della fascia jonica, infatti i boati sono cos\u00ec forti da sentirsi fino a Catania. L'attivit\u00e0 effusiva aumenta e forma un vasto campo lavico nell'alta Valle Del Bove. Da quel momento l'attivit\u00e0 va a diminuire e da settembre \u00e8 assente l'attivit\u00e0 stromboliana, le colate laviche sono alimentate soprattutto da alcune bocche effimere poste sull'alta Valle del Bove e non scendono oltre quota 1900\u00a0m. L'eruzione continua, andando a scemare, fino al mese di luglio dell'anno seguente.\nConclusione.\nL'eruzione \u00e8 continuata fino a luglio del 2009 limitandosi ad attivit\u00e0 esplosive stromboliane (visibili a chilometri di distanza) alla bocca di quota 2800. Le attivit\u00e0 esplosive sono accompagnate da piccoli sciami sismici percepibili soprattutto nelle quote pi\u00f9 alte. L'8 luglio viene data la notizia della cessata attivit\u00e0. L'attivit\u00e0 effusiva era infatti rimasta confinata ad alta quota ed in continua ma costante sovrapposizione fino al 6 luglio, quando l'attivit\u00e0 vulcanica, durata quasi due anni ininterrottamente, ha cessato il suo decorso per lasciare spazio ad attivit\u00e0 esclusivamente di tipo gassoso, fino al 12 luglio.\nIl 6 novembre d'improvviso nella tarda serata si apre una piccola bocca esplosiva sul fianco orientale del Cratere di Sud-Est che emette per qualche ora esplosioni stromboliane per poi placarsi. Nei giorni successivi il magma staziona all'interno del condotto ma non trabocca limitandosi ad illuminare di rosso il fumo emesso da questa nuova bocca."}
{"id": "2498079", "revid": "36426", "url": "https://it.wikipedia.org/wiki?curid=2498079", "title": "Occupazione francese (Arcidiocesi di Firenze)", "text": ""}
{"id": "2498084", "revid": "767487", "url": "https://it.wikipedia.org/wiki?curid=2498084", "title": "Lavinia Santucci", "text": "Ala grande di 185\u00a0cm, ha giocato in Nazionale italiana, in Serie A1 con Viterbo, Faenza, Cagliari e Umbertide e in Lega Nazionale A con Riva.\nCarriera.\nGiocatrice preferibilmente utilizzata come ala grande, dalle buone attitudini difensive, si trasferisce nella stagione 2008/09 al Club Atletico Faenza, provenendo dalla Virtus Viterbo, con cui ha debuttato nella massima serie. In questa stagione conquista la Coppa Italia 2009.\nNella stagione 2009-10 prosegue la sua permanenza nel Club Atletico Faenza.\nDopo il fallimento del Club Atletico Romagna, si trasferisce prima al Riva Basket, nel campionato svizzero, poi al CUS Cagliari.\nNel 2013 viene ingaggiata dalla Pallacanestro Femminile Umbertide. Con la squadra umbra disputa due campionati di A1."}
{"id": "2498085", "revid": "838137", "url": "https://it.wikipedia.org/wiki?curid=2498085", "title": "Hall of Fame Tennis Championships 2008 - Doppio", "text": "Il doppio del Hall of Fame Tennis Championships 2008 \u00e8 stato un torneo di tennis facente parte dell'ATP Tour.\nJordan Kerr e Jim Thomas erano i detentori del titolo, ma quest'anno non hanno partecipato.\nMardy Fish e John Isner hanno battuto in finale 6\u20134, 7\u20136(1), Rohan Bopanna e Aisam-ul-Haq Qureshi"}
{"id": "2498114", "revid": "767487", "url": "https://it.wikipedia.org/wiki?curid=2498114", "title": "Metztli", "text": "Nella mitologia azteca Metztli o Meztli o Metzi fu un dio o una dea della luna, della notte e dei contadini. Si trattava probabilmente della stessa divinit\u00e0 nota come Y\u014dhu\u0101lt\u00e9catl, Coyolxauhqui o Tecciztecatl. Come quest'ultimo temeva il sole ed il fuoco. Si fa anche riferimento a Metztli come all'umile dio dei vermi che non riusc\u00ec a sacrificare se stesso nel tentativo di diventare il sole, trasformandosi invece in luna, con la faccia annerita da un coniglio.\nMitologia otomi.\nSecondo gli Otomi Metztli era la luna, la regina della notte, e probabilmente la divinit\u00e0 principale. Veniva chiamata la Vecchia Madre, e rappresentava contemporaneamente terra e luna. Il suo sposo, il Vecchio Padre, era il dio del fuoco. Gli Otomi contavano le fasi lunari da una luna nuova all'altra. Per loro tutti i 9 mesi erano composti da 30 giorni.\nTracce dei Mexica.\nL'origine del nome Mexica deriva probabilmente da Metztli. \nAlcuni hanno descritto Metztli (sotto il nome alternativo di \"Mextli\") come un Dio maschile guerriero alleato di Huitzilopochtli. Alcuni Aztechi si consacrarono a Mextli e divennero i Mexihcah, ovvero il \"Popolo di Metztli\".\nSecondo gli Aztechi per\u00f2 il Dio che impersonificava la Luna era Tecuciztecatl (noto anche coi nomi \"Tecciztecatl \"e \"Tecciztli\").\nLeggenda.\nAll'inizio luna e sole era brillanti in modo equivalente. Questo non era appropriato per gli dei, ed allora uno di loro scagli\u00f2 un coniglio sulla faccia della Luna, scurendola. Da quel momento \u00e8 possibile distinguere l'immagine di un coniglio sulla superficie lunare. Nelle notti di luna piena \u00e8 particolarmente agevole."}
{"id": "2498125", "revid": "547992", "url": "https://it.wikipedia.org/wiki?curid=2498125", "title": "Fratelli Carli", "text": "Fratelli Carli S.p.A. \u00e8 un'azienda alimentare italiana specializzata nel settore dell'olio di oliva.\nStoria.\nLa lunga tradizione dell'azienda Fratelli Carli S.p.A. ha inizio a Oneglia nel 1911. Proprio in questa annata i fratelli Carli, proprietari di un'avviata tipografia, assistettero a un eccezionale raccolto di olive nei terreni di loro propriet\u00e0. L'abbondanza di materia prima port\u00f2 uno dei fratelli, Giovanni, a prendere la decisione di produrre e vendere l'olio in eccesso non in un normale negozio, ma intraprendendo un'attivit\u00e0 di vendita porta a porta del prodotto, in modo da fidelizzare il cliente. L'idea si rivel\u00f2 vincente, e l'antica tipografia di famiglia divenne un ottimo supporto per la commercializzazione e la pubblicizzazione del marchio, \"una bambina con la damigiana\", creato nel 1922 dal cartellonista Plinio Codognato insieme con la scritta \"Fratelli Carli\". Dalla fusione delle due attivit\u00e0, tipografica e alimentare, nasce la \"Fratelli Carli di Oneglia\", che nel 1927 diviene fornitrice pontificia ed, esattamente dieci anni dopo, della Real Casa di Savoia.\nRicostruito nel 1948 lo stabilimento distrutto dalla guerra per opera di Carlo Carli (successivamente insignito dell'onorificenza di Cavaliere del Lavoro), nel 1950 viene adottato il marchio in lamina d'oro dell'Olio Carli disegnato ancora negli anni trenta da Giuseppe Cappadonia, che nel 1936 aveva illustrato il primo ricettario Carli. Nel 1981 all'olio d'oliva si affianca l'olio extra vergine d'oliva. Nel 1997, su iniziativa di Lucio Carli, nasce la Linea Mediterranea, una divisione di cosmetici derivati dall'olio d'oliva.\nDal 2012 l'azienda ha aperto dei negozi monomarca in alcune citt\u00e0 italiane: Milano, Torino, Genova, Cuneo, Alessandria, Pavia, Piacenza, Aosta, Padova, Bologna Monza, Varese, Como, Novara e adiacente all'aeroporto di Bergamo-Orio al Serio.\nNel 2018, come dichiarato in etichetta, delle sei varianti di olio vendute nei diversi formati due, di olio extravergine, sono ottenute da oli esclusivamente italiani e di queste una pu\u00f2 fregiarsi della denominazione di origine protetta D.O.P. Riviera Ligure (Riviera dei Fiori). Le altre varianti vengono prodotte mediante miscelazione di oli ottenuti da raccolti di olive italiane ed estere.\nCollezioni della famiglia Carli e Museo dell'olivo.\nLa famiglia Carli possiede una collezione privata di oggetti che possono essere considerati simbolo dell'olivo nel Mediterraneo. A Oneglia \u00e8 stato allestito un museo privato multimediale che ripercorre la storia della pianta di olivo e dell'olio di oliva. L'offerta museale ripercorre la cultura dell'olio dagli antichi Egizi all'era moderna ed \u00e8 visitabile con biglietto d'ingresso."}
{"id": "2498147", "revid": "1711941", "url": "https://it.wikipedia.org/wiki?curid=2498147", "title": "Grande moschea di Qayrawan", "text": "La moschea di \u02bfUqba (), conosciuta anche come la Grande moschea di Qayrawan (), \u00e8 una moschea di Qayrawan, una delle pi\u00f9 importanti della Tunisia.\nFu costruita da \u02bfUqba b. N\u0101fi\u02bf a partire dal 670 (anno 50 secondo il calendario islamico) e fu considerata un modello per tutte le moschee successive del Maghreb.\nCopre una superficie di 9000\u00a0m\u00b2, con un perimetro di circa 415\u00a0m. \nComprende una sala di preghiera, un grande cortile, lastricato in marmo, e un massiccio minareto.\nSotto il regno degli Aghlabidi divenne un centro universitario sia per il pensiero musulmano sia per le scienze profane, e il suo ruolo pu\u00f2 paragonarsi a quello dell'universit\u00e0 di Parigi medievale. Col declino della citt\u00e0, il centro di cultura si spost\u00f2 verso la Moschea-Universit\u00e0 al-Zayt\u016bna di Tunisi.\nStoria.\nPoco tempo dopo la sua costruzione, verso il 690, la moschea fu distrutta durante l'occupazione di Qayrawan da parte dei Berberi, guidata inizialmente da Kusayla, e fu ricostruita dal generale ghassanide Hass\u0101n b. al-Nu\u02bfm\u0101n nel 703. A seguito dell'espansione della citt\u00e0 alla met\u00e0 dell'VIII secolo, Hisham ibn 'Abd al-Malik, califfo omayyade di Damasco, fece ricostruire la moschea dalle fondamenta sotto la direzione di Yazid ibn Hatim a partire dal 772, conservando solo il mi\u1e25r\u0101b dell'edificio pi\u00f9 antico.\nSotto il regno dei sovrani Aghlabidi, Qayrawan raggiunse il suo apogeo. Nell'836, Ziyadat Allah I fece nuovamente ricostruire la moschea. Nell'863, Abu Ibrahim Ahmad ingrand\u00ec la sala di preghiera aggiungendovi tre arcate sul lato settentrionale e la cupola sopra l'entrata. Nell'875, Ibrahim II l'allarg\u00f2 ancora con ulteriori tre arcate, a spese del grande cortile e raddoppia le gallerie sugli altri tre lati di esso.\nDescrizione.\nAll'esterno ha l'aspetto di una fortezza, con mura realizzate in blocchi di pietra di 1,90\u00a0m di spessore, rinforzate da contrafforti e torri. La pianta \u00e8 un quadrilatero irregolare: il lato di ingresso ha una lunghezza di 138\u00a0m, a confronto con il lato opposto di 128\u00a0m, e il lato con il minareto \u00e8 lungo 71\u00a0m, a confronto con il lato opposto di 77\u00a0m.\nIl cortile, accessibile da sei porte laterali, ha pianta approssimativamente rettangolare (65 x 50\u00a0m) ed \u00e8 circondato da gallerie con colonne in granito e in porfido, riutilizzate dai monumenti antichi principalmente di Cartagine. Al centro si trova una vasca per la raccolta dell'acqua piovana, dotata di filtri per raccogliere la polvere prima di scaricare l'acqua nel grande serbatoio sotterraneo disposto sotto il cortile. Vi si trova anche un quadrante solare.\nIl minareto al centro della galleria sul lato settentrionale del cortile \u00e8 il pi\u00f9 antico conservato, secondo la testimonianza del geografo al-Bakri, che lo attribuisce al regno del califfo omayyade Hisham ibn 'Abd al-Malik (724-743), mentre attualmente viene attribuito alla ricostruzione di Ziyadat Allah I (817-838), dato che il suo ingresso si trova allo stesso livello dei resti di questa fase costruttiva. Ha pianta quadrata e forma massiccia, costituito da tre settori di ampiezza decrescente: quello inferiore, alto 18,90\u00a0m, ha un lato di 10,70\u00a0m alla base. L'altezza totale del minareto \u00e8 di 31.5 metri.\nLa \"mu\u1e63all\u0101\" \u00e8 accessibile da 17 porte in legno scolpito ed \u00e8 divisa in 17 navate ad otto arcate. Comprende pi\u00f9 di 400 colonne di porfido, granito e marmo bianco, simili a quelle delle gallerie. Il mi\u1e25r\u0101b che indica la direzione della Mecca risale al IX secolo, il suo muro \u00e8 coperto di 28 lastre marmoree con ricca decorazione vegetale e geometrica. La sua cornice si compone di 139 mattonelle di ceramica a riflessi metallici. Il minbar cattedra utilizzata dall'imam per la predica del venerd\u00ec, \u00e8 costituito da 300 placche di legno di tek scolpito e considerato come il pi\u00f9 antico minbar ancora intatto nel mondo islamico."}
{"id": "2498152", "revid": "19933", "url": "https://it.wikipedia.org/wiki?curid=2498152", "title": "Meztli", "text": ""}
{"id": "2498153", "revid": "19933", "url": "https://it.wikipedia.org/wiki?curid=2498153", "title": "Metzi", "text": ""}
{"id": "2498154", "revid": "287204", "url": "https://it.wikipedia.org/wiki?curid=2498154", "title": "Mercedes Cup 2008", "text": "Il Mercedes Cup 2008 \u00e8 stato un torneo di tennis giocato sulla terra rossa.\n\u00c8 stata la 31\u00aa edizione del Mercedes Cup, che fa parte della categoria International Series Gold \nnell'ambito dell'ATP Tour 2008. Si \u00e8 giocato a Stoccarda in Germania, dal 7 al 13 luglio 2008.\nCampioni.\nSingolare.\n Juan Mart\u00edn del Potro ha battuto in finale Richard Gasquet, 6\u20134, 7\u20135\nDoppio.\n Christopher Kas / Philipp Kohlschreiber hanno battuto in finale Michael Berrer / Mi\u0161a Zverev, 6\u20133, 6\u20134"}
{"id": "2498157", "revid": "110157", "url": "https://it.wikipedia.org/wiki?curid=2498157", "title": "Segarra (Uruguay)", "text": "Segarra \u00e8 una citt\u00e0 dell'Uruguay, situata a centro del dipartimento di Rivera. Si trova a 167 metri sul livello del mare. Ha una popolazione di circa 900 abitanti."}
{"id": "2498158", "revid": "22475", "url": "https://it.wikipedia.org/wiki?curid=2498158", "title": "A Betlem me'n vull anar", "text": "A Betlem me'n vull anar (\u201cVoglio andare a Betlemme\u201d) \u00e8 un tradizionale \"villancico\" (canto natalizio) catalano, di cui si ignora sia l'autore che il periodo della composizione.\nTesto.\nNel brano \u2013 che viene solitamente intonato in Re maggiore e che rivela delle similitudini con un altro natalizio catalano, vale a dire \" El cant dels ocells\" \u2013 alcuni animali, come la gallina, il pollo, il gatto, il cane, un uccello, e il maiale, sono in marcia verso Betlemme per onorare la Nascita di Ges\u00f9: dapprima si chiede alla gallina se vuol venire e poi si esprime il desiderio di comprare anche gli altri animali.\nI versi degli animali vengono espressi tramite suoni onomatopeici (\"Piu, piu, piu\" per il pollo, \"Tiu, tiu, tiu\" per l'uccello, \"Bup, bup, bup\" per il cane, \"Rony, rony, rony\" per il maiale, ecc.).\n\"A Betlem me'n vull anar, vols venir tu gallineta? \"\n\"A Betlem me'n vull anar, vols venir tu rabad\u00e0? \"\n\"Un xiulet li vull comprar. \" (bis)\n\"Xiu, xiu, xiu, far\u00e0 el xiulet, xiribit, xiribet, \"\n\"a Betlem, au, au, a Betlem, si us plau. \"\n2. \"Un timbal li vull comprar. \"\n\"Tam, tam, tam, far\u00e0 el timbal. \"\n3. \"Un pollet li vull comprar. \"\n\"Piu, piu, piu, far\u00e0 el pollet. \"\n4. \"Un xaiet li vull comprar. \"\n\"Be, be, be far\u00e0 el xaiet. \"\n5. \"Un ocell li vull comprar. \"\n\"Tiu, tiu, tiu far\u00e0 l'ocell. \"\n6. \"Un gatet li vull comprar. \"\n\" Miau, miau, miau, far\u00e0 el gatet. \"\n7. \"Un gosset li vull comprar. \"\n\"Bup, bup, bup, far\u00e0 el gosset. \"\n8. \"Un porquet li vull comprar. \"\n\"Rony, rony, rony, far\u00e0 el porquet. \""}
{"id": "2498160", "revid": "124391197", "url": "https://it.wikipedia.org/wiki?curid=2498160", "title": "Jole Fano", "text": "Negli anni venti partecip\u00f2 con la compagnia teatrale diretta dall'attore genovese Gilberto Govi, alla tourn\u00e9e nell'America Latina che port\u00f2 alla rappresentazione, per gli immigrati italiani in quel continente, di numerose commedie in lingua ligure.\nBiografia.\nTerza di cinque fratelli, nacque da Emanuele Fano, funzionario assicurativo, e Amelia Rossetti. Rimasta orfana di padre in tenerissima et\u00e0, si stabil\u00ec con la madre e i fratelli a Genova e poco pi\u00f9 che adolescente entr\u00f2 a far parte come \"attrice giovane\" della compagnia di Govi che portava in scena la commedia \"I manezzi pe maj\u00e2 na figgia\" (\"Gli artifici per maritare una figlia\", o \"I maneggi per maritare una figliuola\", di Niccol\u00f2 Bacigalupo).\nDurante una tourn\u00e9e in Sudamerica a met\u00e0 degli anni venti decise di stabilirsi in Argentina. A Buenos Aires prosegu\u00ec l'attivit\u00e0 teatrale come primadonna nella compagnia di un'attrice spagnola all'epoca molto famosa, Margarita Xirgu.\nTrasferitasi a Santiago del Cile form\u00f2 successivamente una propria compagnia adottando il nome d'arte di Lucia d'Ambra. Questa compagnia fu molto attiva - sotto le insegne di Compagnia de Radioteatro Universale - anche nei decenni seguenti con spettacoli teatrali e radiofonici.\nImprenditrice radiofonica.\nJole Fano, che nel frattempo si era fatta raggiungere in Sudamerica dalla madre e dal fratello minore Ernesto (che diverr\u00e0 imprenditore nel settore tessile e importatore dall'Europa del pizzo di San Gallo), si spost\u00f2 sovente fra l'Argentina e il Cile, dove nel frattempo si era sposata con l'impresario teatrale di origine tedesca Segismundo Mewe, e da cui ebbe due figli: Carlos (1938-1970) e M\u00e1ximo (1941-2007).\nNegli anni quaranta fu spesso impegnata come attrice ospite anche in recite di compagnie teatrali italiane in tourn\u00e9e in Cile, come nel caso della compagnia di Emma Gramatica e Luigi Pavese, che nel 1947 port\u00f2 in scena al Teatro Municipal di Santiago \"La vita che ti diedi\", di Luigi Pirandello.\nIntanto proseguiva nell'attivit\u00e0 alla radio. In particolare, per l'emittente radiofonica cilena tenne regolari rubriche di intrattenimento fra cui una in particolare, \"L'ora veramente italiana\", la rese famosa all'interno della comunit\u00e0 italo-cilena del Chile.\nNegli anni cinquanta lasci\u00f2 le scene per dedicarsi alla cura dei figli. In Cile, pur lontano dalle scene teatrali, rimase comunque nel mondo dello spettacolo e dell'intrattenimento, acquistando e dirigendo l'emittente radiofonica Radio Caupolic\u00e1n.\nSotto il suo controllo l'emittente fu pi\u00f9 volte premiata per i risultati ottenuti in termini di audience e di contratti pubblicitari nella crescente realt\u00e0 cilena degli anni immediatamente successivi alla fine del secondo conflitto mondiale.\nNell'attivit\u00e0 dell'emittente vennero impegnati anche i figli: Carlos, direttore del settore tecnico, che morir\u00e0 a trentadue anni in un tragico incidente sul lavoro; M\u00e1ximo, impiegato come conduttore e disc-jockey e diventato una nota voce del network statunitense Voice of America, trasmettendo per il bacino d'utenza latino-americano dalla sede di Washington negli anni settanta e ottanta, e dalla sede olandese di Hilversum di Radio Nederland, negli anni novanta. \u00c8 stato anche attore in serie televisive di carattere storico e traduttore alla OEA, ente governativo statunitense.\nUltimi anni.\nRimasta vedova, Jole Fano si \u00e8 risposata negli anni sessanta con un italo-cileno, Mario Cesare Cagnetta.\nNel 1969 fece ritorno dopo molti anni a Genova per visitare la sua citt\u00e0 di origine, ricordata dalla stampa come attrice goviana rientrata in patria dopo oltre quarant'anni di assenza.\nRitornata poi in Cile, vi \u00e8 morta nel 1972, due anni dopo la scomparsa del suo primogenito, Carlos.\n\u00c8 sepolta a Santiago del Cile."}
{"id": "2498162", "revid": "106908", "url": "https://it.wikipedia.org/wiki?curid=2498162", "title": "Viazzi", "text": "I Viazzi sono un'antica famiglia di origine monferrina, indicata con l'appellativo di nobile in diversi documenti d'epoca, e \"nucleo significativamente espressivo della borghesia intellettuale\".\nStoria.\nGi\u00e0 a met\u00e0 del XVI secolo si presentava ben radicata in Spigno Monferrato, nella zona di Villa Rocchetta. Partecip\u00f2 alla vita sociale di Spigno figurando per pi\u00f9 generazioni nel suo Consiglio comunale (1665-1719). \nDella famiglia Viazzi si conosce lo Stemma, registrato nello stemmario del XVII secolo ST 388 \"Antica Raccolta Bonacina\": \nGiovanni Battista Viazzi, priore laico.\nFigura eminente fu Giovanni Battista (1664-1743) priore laico della \"Confraternita del Corpo di Nostro Signore Ges\u00f9 Cristo e del Santo Rosario\" (dal 1699 al 1710), Consigliere della Comunit\u00e0 di Spigno (dal 1691 al 1719) in rappresentanza della quale contesta pretesi diritti dei Marchesi Asinari del Carretto su terreni della Comunit\u00e0, vantati dagli Asinari come allodiali \"ab immemorabili\", quindi familiari esenti da diritti feudali.\nSuccessivamente al passaggio del Marchesato a Casa Savoia (1724) la famiglia si trasfer\u00ec a Pezzolo Valle Uzzone, sempre in territorio sabaudo. Ivi sono da registrare :Giuseppe (n. 1768), dragone del Savoia Cavalleria; Pietro (n. 1774), dottore chirurgo che nel 1813 pratic\u00f2 a Cortemilia la sistematica vaccinazione anti-vaiolosa in loco; Nicola (1806-1854), luogotenente di Cavalleria; Onorato (1812-1887) direttore del Dazio a Novi e Alessandria; Tito Giuseppe (1816-1887), maggiore di Fanteria, medaglia d'argento al valore militare \"per essere tra i primi a muovere all'assalto\" nella battaglia di San Martino (24 giugno 1859, seconda guerra di indipendenza italiana).\nCesare Viazzi, pittore.\nIn tempi pi\u00f9 recenti, la figura di maggior spicco della famiglia \u00e8 stato il pittore Cesare Viazzi. La sua vastissima cultura che spaziava su tutta la storia dell'arte figurativa europea, unita alla perfetta tecnica pittorica affinata nelle Accademie di Roma, Firenze e Torino, gli permisero di affermarsi come studioso e come pittore. \nFu personaggio eminente nella Genova a cavallo tra Ottocento e Novecento che si stava rinnovando urbanisticamente. Sodalizz\u00f2 con l'ingegner Cesare Gamba e con gli architetti Dario Carbone e Luigi Rovelli. Insegn\u00f2 alla Accademia Ligustica di Belle Arti e collabor\u00f2 col governo nazionale per il rinnovamento dei piani di studio nelle Accademie. Fu Consigliere comunale. Artisticamente attravers\u00f2 un momento verista, quindi uno di \"pittura borghese\", ed infine uno simbolista. All'arrivo dell'espressionismo abbandon\u00f2 la pittura per dedicarsi allo studio dei Maestri antichi e alla critica d'arte.\nIl ramo di Cesare Viazzi.\nIl pittore Cesare Viazzi, di severi principi mazziniani, fu particolarmente attento alla educazione dei figli e la sua famiglia fu \"un nucleo significativamente espressivo della borghesia intellettuale\": \nAl nucleo familiare dei Viazzi appartiene anche il giornalista e scrittore Cesare Viazzi."}
{"id": "2498163", "revid": "120087064", "url": "https://it.wikipedia.org/wiki?curid=2498163", "title": "Giovanni Boccati", "text": "Biografia.\nAccompagnato da Giovanni Angelo d'Antonio, suo concittadino di Camerino, si trasfer\u00ec a Urbino durante il 1443, prima di soggiornare a Firenze per contatti di lavoro.\nNel 1445 ottenne la cittadinanza perugina, dove realizz\u00f2 la \"Madonna del Pergolato\", ultimata due anni dopo, per la San Domenico. L'opera raffigura la Vergine con il Bambino seduti su un trono circondati da angeli cantori, musicisti e dai Padri della Chiesa romana.\nDurante il 1448 \u00e8 documentato il suo spostamento a Padova dove ebbe contatti con Girolamo di Giovanni, mentre nel periodo che intercorre fra il 1462 e il 1470 l'artista risiedette a Camerino dove l'artista lavor\u00f2 al polittico per la chiesa dell'Assunta di Castel Santa Maria di Castelraimondo (1463), per la chiesa di Santa Maria del Seppio di Pioraco (1466) e per la chiesa di San Eustachio di Belforte del Chienti (1468), prima di ritornare definitivamente a Perugia, dove realizz\u00f2 una \"Piet\u00e0\" per la chiesa di Santa Agata (1479).\nIntorno al 1459-1460 Federico III da Montefeltro gli commission\u00f2 gli affreschi di una sala del nuovo Palazzo Ducale a Urbino.\nNel 1480 \u00e8 segnalato a Perugia, impegnato nell'esecuzione di due dipinti per le chiese San Benedetto sotto San Nicol\u00f2 de Celle e San Salvatore Pozzagli. Il santo abate di Cassino \u00e8 uno dei soggetti preferiti dal Boccati, che ne esalta il ruolo e la forte personalit\u00e0; spesso nelle sue pitture il santo frate si accompagna ad altri padri della Chiesa e ad un santo amico, san Sabino vescovo di Canosa nelle Puglie, il quale si recava spesso a trovare l'abate all'abbazia di Montecassino.\nStile.\nUna delle caratteristiche ricorrenti di Boccati si rintraccia nelle influenze di Domenico Veneziano di cui assimila i toni del colore, la luminosit\u00e0 e la fantasia anticipatoria rinascimentale mescolata con un gusto narrativo ormai tardo gotico. Le opere della fase matura evidenziarono una lieve introduzione di spunti della scuola padovana e di quella fiorentina pur immerse in una dolce umanit\u00e0 senza tempo.\nFamiliare del Boccati.\nIl Familiare del Boccati \u00e8 un pittore non meglio identificato ma sicuramente legato al nome di Giovanni Boccati."}
{"id": "2498178", "revid": "1442080", "url": "https://it.wikipedia.org/wiki?curid=2498178", "title": "Mercedes Cup 2008 - Singolare", "text": "Il singolare del Mercedes Cup 2008 \u00e8 stato un torneo di tennis facente parte dell'ATP Tour.\nRafael Nadal era il detentore del titolo, ma non ha partecipato a causa di un infortunio.\nJuan Mart\u00edn del Potro ha vinto in finale 6\u20134, 7\u20135, contro Richard Gasquet.\nTeste di serie.\nLe prime 4 teste di serie hanno ricevuto un bye per il 2\u00ba turno."}
{"id": "2498188", "revid": "110157", "url": "https://it.wikipedia.org/wiki?curid=2498188", "title": "Scavino", "text": "Scavino \u00e8 una citt\u00e0 dell'Uruguay, situata ad est del dipartimento di San Jos\u00e9. Si trova a 18 metri sul livello del mare. Ha una popolazione di circa 2.331 abitanti."}
{"id": "2498190", "revid": "326822", "url": "https://it.wikipedia.org/wiki?curid=2498190", "title": "Transizione al digitale", "text": ""}
{"id": "2498197", "revid": "125876159", "url": "https://it.wikipedia.org/wiki?curid=2498197", "title": "Amministrazione Bah\u00e1'\u00ed", "text": "Il libro Amministrazione Bah\u00e1'\u00ed \u00e8 una raccolta di lettere e di messaggi inviati, tra il 1922 e il 1932, da Shoghi Effendi ai Bah\u00e1'\u00ed statunitensi e canadesi\nTestamento di `Abdu'l-Bah\u00e1.\nLa prima parte del libro riporta passi del \"Testamento di `Abdu'l-Bah\u00e1\", che \u00e8 uno degli atti costitutivi dell'Amministrazione bahai.\nLettere di Shoghi Effendi.\nLa seconda parte \u00e8 costituita da circa 50 lettere scritte da Shoghi Effendi, dopo il trapasso di 'Abdu'l-Bah\u00e1, dal 21 gennaio 1922 al 17 luglio 1932.\nIn tali lettere sono delineate delle peculiarit\u00e0 per lo sviluppo della Fede bah\u00e1'\u00ed e anche fatti legati a quel periodo storico, compresi i dissensi all'autorevolezza della Guida della Causa, con le necessarie azioni intraprese da Shoghi Effendi verso i violatori del \"Patto\" come fu Charles Mason Remey.\nSono riportati in tali scritti anche alcune conquiste conseguite dai Baha'i quali il riconoscimento in Egitto della Fede stessa come realt\u00e0 indipendente, il suo riconoscimento da parte delle autorit\u00e0 dell'Impero britannico, il riconoscimento del diritto di propriet\u00e0 sulla casa di Bah\u00e1'u'll\u00e1h a Baghdad e il progresso nella costruzione del tempio bahai di Wilmette in Illinois.\nL'espansione della Fede durante quella fase di iniziale sviluppo internazionale, la fecero uscire dall'ambito di circoscritta realt\u00e0 mediorientale, avviandola ad essere una Fede a diffusione mondiale con aderenti di notevoli capacit\u00e0 intellettuali e spirituali e tra loro sia gente benestante che non; uno spaccato di unit\u00e0 nella diversit\u00e0, come recita uno dei suoi princ\u00ecpi base.\nUna \"unit\u00e0 nella diversit\u00e0\" contraria all'uniformit\u00e0 e ai problemi legati all'eccessivo accentramento, tendente a formare un mondo organicamente e volontariamente unificato beneficiante delle sconfinate e utili differenze individuali, locali e nazionali, propositive di un venturo Commonwealth mondiale destinato a garantire la pace e la sicurezza collettiva di tutte le nazioni. \nLa Comunit\u00e0 bah\u00e1'\u00ed americana \u00e8 stata il primo motore trainante di quella crescita."}
{"id": "2498199", "revid": "125149070", "url": "https://it.wikipedia.org/wiki?curid=2498199", "title": "Premi e candidature per Heroes", "text": "Di seguito sono elencati le candidature e i premi concernenti i riconoscimenti dati alla serie televisiva statunitense Heroes ideata e in gran parte scritta da Tim Kring.\nLa serie, che \u00e8 stata trasmessa sull'emittente televisiva NBC a partire dal 25 settembre 2006 negli Stati Uniti e dal 2 settembre 2007 sui canali Steel e Italia 1 in Italia, \u00e8 stata nominata per un gran numero di premi.\nDal 2007 a oggi, su un totale di 94 nomination, ha ottenuto 26 differenti premi:\nIl maggior numero di nomination \u00e8 stato ottenuto ai Saturn Award (19), ai Teen Choice Award (19) e agli Emmy Award (15).\nSeguono in dettaglio tutte le nomination e i premi vinti."}
{"id": "2498200", "revid": "729019", "url": "https://it.wikipedia.org/wiki?curid=2498200", "title": "Breguet Bre 521 Bizerte", "text": "Il Breguet Bre 521 \"Bizerte\" fu un idroricognitore biplano trimotore a scafo centrale prodotto dall'azienda aeronautica francese Soci\u00e9t\u00e9 anonyme des ateliers d'aviation Louis Breguet negli anni trenta.\nSviluppato dal Breguet Calcutta, il britannico Short S.8 Calcutta prodotto su licenza dall'azienda francese, venne utilizzato come ricognitore marittimo a lungo raggio dall'Aviation navale prima e durante la seconda guerra mondiale.\nStoria del progetto.\nNel 1932 la Marine nationale, la marina militare francese, emise una specifica per la fornitura di un idrovolante a lungo raggio da impiegare come ricognitore marittimo. Alla domanda risposero la Forges et Ateliers de Construction Lat\u00e9co\u00e8re con il Lat\u00e9co\u00e8re 582, la Lior\u00e9 et Olivier con il H-42, la Loire con il 70 e la Breguet con il suo Bre 521 che risult\u00f2 vincitore.\nIl progetto sfruttava l'esperienza acquisita dall'azienda nella costruzione del Calcutta ed utilizzando lo stesso disegno per realizzare lo scafo.\nIl prototipo, equipaggiato con motori Gnome-Rh\u00f4ne 14Kdrs da 845\u00a0CV (621\u00a0kW), venne portato in volo per la prima volta l'11 settembre 1933 dall'idroscalo situato sul canale di Tancarville, vicino agli stabilimenti Breguet.\nLa Marine nationale si ritenne soddisfatta delle sue caratteristiche ed eman\u00f2 un ordine iniziale di tre esemplari, i quali presentavano una diversa conformazione nella parte anteriore dello scafo, caratteristica che verr\u00e0 mantenuta anche nelle forniture successive. La fornitura complessiva si attest\u00f2 si 34 esemplari consegnati, con l'ultimo lotto di 12, nel settembre 1939..\nTecnica.\nIl Bre 521 era un idrovolante trimotore a scafo centrale realizzato interamente in metallo e dalla configurazione alare biplano-sesquiplana.\nLo scafo era caratterizzato dalla cabina di pilotaggio avanzata, chiusa, a due posti affiancati per il pilota e copilota, che, negli esemplari di serie, presentava una struttura tubolare sulla parte anteriore atta a facilitare le operazioni di ormeggio. Posteriormente terminava in un impennaggio classico monoderiva con piani orizzontali controventati.\nLa configurazione alare era biplano-sesquiplana con l'ala superiore, montata alta a parasole, dall'apertura molto pi\u00f9 ampia dell'inferiore, montata alta sullo scafo, quest'ultima che integrava nella parte inferiore i galleggianti equilibratori. Le due ali erano collegate tra loro da una serie di diagonali (travatura Warren), integrate da tiranti in cavi d'acciaio, che fungevano anche da supporto per le tre gondole motore.\nImpiego operativo.\nI Bre 521 di serie vennero utilizzati per equipaggiare cinque squadriglie dell'A\u00e9ronavale, le escadrille E2, E3, E1, E5 ed E9, rimanendo in servizio dal 1935 fino al 1940, quando alla fine della campagna di Francia venne firmato l'armistizio con la Germania nazista. Dopo l'istituzione della Marine nationale de l'armistice, ai comandi del Regime di Vichy, rimasero in servizio due squadriglie. Quando la Francia di Vichy venne occupata dai tedeschi a seguito dell'invasione alleata del Nord Africa nel novembre del 1942, molti esemplari vennero catturati ed utilizzati dalla Luftwaffe in missioni di ricerca e salvataggio in mare. Dopo l'invasione alleata della Francia meridionale, nell'agosto del 1944, uno dei Bizerte della Luftwaffe venne individuato dalle forze francesi ed utilizzato per attivit\u00e0 di comunicazione fino alla sua dismissione per mancanza di ricambi."}
{"id": "2498202", "revid": "357043", "url": "https://it.wikipedia.org/wiki?curid=2498202", "title": "Aquilano", "text": ""}
{"id": "2498204", "revid": "757396", "url": "https://it.wikipedia.org/wiki?curid=2498204", "title": "Societ\u00e0 Sportiva Felice Scandone 2009-2010", "text": "Questa voce raccoglie le informazioni riguardanti la Societ\u00e0 Sportiva Felice Scandone nelle competizioni ufficiali della stagione 2009-2010.\nVerdetti stagionali.\nCompetizioni nazionali\nStagione.\nLa stagione 2009-2010 della Societ\u00e0 Sportiva Felice Scandone sponsorizzata Air, \u00e8 la 10\u00aa nel massimo campionato italiano di pallacanestro, la Serie A.\nAll'inizio della nuova stagione la Lega Basket decise di modificare il regolamento riguardo al numero di giocatori stranieri da schierare contemporaneamente in campo. Si potevano iscrivere a referto 6 giocatori stranieri di cui massimo 3 non appartenenti a Paesi appartenenti alla FIBA Europe.\nLa stagione si apre all'insegna di radicali cambiamenti. Del roster 2008-2009 vengono confermati solo Antonio Porta, Andrea Iannicelli e Giovanni Napodano. Durante gli incontri precampionato la societ\u00e0 colleziona numerose sconfitte, dimostrando per\u00f2 una buona tattica di gioco: 69-67 vs Pesaro, 74-65 vs Caserta, 81-70 vs Carife Ferrara, 62-50 vs Caserta (incontro sospeso al termine del terzo quarto causa black-out), 83-79 vs Teramo, 62-54 vs Sassari, 85-80 vs Efes Pilsen, 86-71 vs Montepaschi Siena e 93-75 vs Benetton Treviso. Le uniche vittorie negli incontri amichevoli prestagionali si registrano con Cant\u00f9 (69-61), Biella (71-67) nonch\u00e9 la vittoria del Trofeo Vito Lepore.\nAcquisita una buona preparazione e forma fisica il club riesce a conquistare la vittoria nel primo incontro ufficiale stagionale con il punteggio di 88-77 contro Pesaro degli ex Marques Green e Daniele Cinciarini, per ripetersi poi la settimana seguente, vincendo 82-58 contro la disorganizzata NSB Napoli, arrivando cos\u00ec ad essere per la prima volta nella sua storia in testa al campionato di A1, anche se alla pari con la Montepaschi Siena e la Benetton Treviso. Il 25 ottobre l'Air batte in trasferta la Lottomatica Roma con il punteggio di 78-74. Al termine dell'incontro il presidente Ercolino viene colpito da una bottiglietta d'acqua lanciata, probabilmente, da un sostenitore della squadra di casa. Accusato di aver provocato la tifoseria ospite, ha dichiarato che tale atteggiamenti, non volgari, sono stati frutto della troppa euforia dovuta al gioco espresso dalla sua squadra e, comunque, si \u00e8 trattato solo di \"un incidente di percorso\". Nella quarta giornata di campionato, giocata il 1\u00ba novembre, Avellino sconfigge in casa Treviso con il punteggio di 82-80 dopo il 1\u00ba tempo supplementare (69-69 dopo i tempi regolamentari). Il 4 novembre la societ\u00e0 ufficializza l'ingaggio di Mamoutou Diarra, che andr\u00e0 a sostituire Cenk Akyol fino alla sua guarigione dall'infortunio al polso..\nLa quinta giornata di campionato, giocata al PalaWhirlpool di Varese, vede l'Air sconfiggere la formazione di casa con il punteggio di 91-74. Il 14 novembre, con la vittoria in casa contro Ferrara con il punteggio di 88-78 dopo il 1\u00ba tempo supplementare (75-75 dopo i tempi regolamentari) eguaglia il record di vittorie consecutive stabilito nella stagione 2007-2008. Il 22 novembre l'Air viene sconfitta in trasferta da Bologna con il punteggio di 73-55 cedendo la posizione di testa della classifica solitaria a Siena. Lo scontro diretto, giocato il 29 novembre, si conclude con la vittoria di Siena per 57-86. Il 30 novembre la Lega Basket ha deciso di accettare la candidatura della societ\u00e0 ad organizzare l'edizione 2010 della Coppa Italia. La 9\u00aa giornata di campionato, svoltasi il 6 dicembre, vede la Scandone sconfitta 98-78 da Teramo. Il 13 dicembre l'Air viene sconfitta in casa dall'Olimpia Milano con il punteggio di 73-66. Il 19 dicembre Avellino interrompe il digiuno di vittorie che durava da quattro incontri, sconfiggendo in casa Caserta per 73-66. Il 3 gennaio l'Air viene sconfitta in trasferta da Cant\u00f9 per 85-61. La 13\u00aa giornata di campionato si chiude con la vittoria casalinga di Avellino per 80-69 contro Montegranaro. Il 17 gennaio la Scandone viene sconfitta da Biella per 83-79. Il 24 gennaio l'Air chiude il girone d'andata con una vittoria casalinga contro Cremona con il punteggio di 71-63, conquistando la qualificazione alle Final Eight 2010.\nLa 1\u00aa giornata del girone di ritorno vede la sconfitta di Avellino con il punteggio di 94-86 contro Pesaro. Il 7 febbraio Avellino conquista la prima vittoria casalinga del girone di ritorno superando per 172-70 la formazione under 19 di Napoli. A seguito dell'esclusione dal campionato della Nuova A.M.G. Sebastiani la gara \u00e8 considerata nulla. Il 14 febbraio l'Air supera la Virtus Roma dell'ex allenatore Matteo Boniciolli con il punteggio di 74-56. La prima giornata di Coppa Italia (18 febbraio) vede la vittoria dell'Air contro Milano per 59-55.\nIl 20 febbraio Avellino viene sconfitta da Bologna per 73-61 nella semifinale di Coppa Italia, risultando eliminata dalla competizione. Alla ripresa del campionato la Scandone cede a Treviso per 73-64. Il 7 marzo Avellino supera Varese con il punteggio di 76-67. La 21\u00aa giornata di campionato vede la sconfitta di Avellino con Ferrara per 78-63. Il 21 marzo la Scandone subisce la prima sconfitta casalinga del girone di ritorno ad opera di Bologna con il punteggio di 79-82. Il 27 marzo Avellino viene sconfitta al PalaMensSana di Siena per 91-74. Il 3 aprile l'Air supera Teramo con il punteggio di 102-90. L'11 aprile Avellino viene sconfitta da Milano con il punteggio di 74-63. Il 18 aprile l'Air viene sconfitta da Caserta per 81-79 non riuscendo a sfruttare la contemporanea sconfitta di Treviso in ottica play-off. Il 24 aprile Avellino viene sconfitto da Cant\u00f9 con il punteggio di 85-76. Complice la vittoria di Treviso con Siena l'Air abbandona per la prima volta dall'inizio della stagione la top-eight valida per la qualificazione alla post-seasons.\nIl 2 maggio la Scandone conquista la prima vittoria esterna del girone di ritorno superando Montegranaro per 89-81, riconquistando l'ottava posizione in classifica. L'ultima vittoria in trasferta risaliva all'8 novembre, quinta giornata del girone di andata, contro Varese. L'8 maggio Avellino supera Biella con il punteggio di 77-74. L'ultima giornata di campionato vede la sconfitta della Scandone con Cremona per 81-69. Complice la vittoria di Treviso con Milano (91-59) non si qualifica per la post-seasons.\nRisultati.\nCampionato.\nGli incontri, per delibera della FIP, della Nuova A.M.G. Sebastiani Basket Rieti (58-82 il 18 ottobre 2009 presso il PalaBarbuto e 172-70 il 7 febbraio 2010 presso il PalaDelMauro) non sono stati considerati all'atto della stesura della classifica."}
{"id": "2498213", "revid": "838137", "url": "https://it.wikipedia.org/wiki?curid=2498213", "title": "Mercedes Cup 2008 - Doppio", "text": "Il doppio del Mercedes Cup 2008 \u00e8 stato un torneo di tennis facente parte dell'ATP Tour.\nFranti\u0161ek \u010cerm\u00e1k e Leo\u0161 Friedl erano i detentori del titolo, ma quest'anno non hanno partecipato.\nChristopher Kas e Philipp Kohlschreiber hanno vinto in finale 6\u20133, 6\u20134, contro Michael Berrer e Mi\u0161a Zverev."}
{"id": "2498215", "revid": "26451005", "url": "https://it.wikipedia.org/wiki?curid=2498215", "title": "Playhouse Disney +", "text": ""}
{"id": "2498217", "revid": "404338", "url": "https://it.wikipedia.org/wiki?curid=2498217", "title": "RaiSat YoYo", "text": ""}
{"id": "2498218", "revid": "775372", "url": "https://it.wikipedia.org/wiki?curid=2498218", "title": "M\u00e9dico de familia", "text": "M\u00e9dico de familia \u00e8 una serie televisiva spagnola prodotta da Globomedia per Telecinco.\nLa serie.\nTenendo conto delle difficolt\u00e0, un giovane medico, il dottor Nacho Martin (Emilio Arag\u00f3n), vedovo con tre figli e un nipote adolescente a carico, deve ricostruire la loro vita familiare. \u00c8 presente anche la sua cognata interpretata da Lydia Bosch, che finisce per sposare e assieme avranno due gemelli. C'e anche la presenza di Julio, il suo migliore amico, e di tutti i colleghi del centro sanitario dove Nacho lavora.\nLa serie racconta i problemi familiari, personali e professionali che durante la serie accadono. Nella serie spiccano anche il vecchio padre di Nacho e la domestica andalusa Juani, (Luisa Mart\u00edn).\n\u00c8 stata una delle poche serie, insieme a Farmacia de guardia, 7 vidas, Aqu\u00ed no hay quien viva e A\u00edda che ha segnato la televisione divenendo la serie televisiva pi\u00f9 seguita per i 5 anni di emissione.\nSecondo El Mundo, il segreto della serie \u00e8 stato accontentare tutti, senza far dispiacere nessuno. La serie strategicamente ha rappresentato la classe media (Nacho, Alicia), la classe operaia (Poli, Juani, Marcial), adolescenti, bambini e anziani.\nEpisodi.\nLa serie \u00e8 composta da 9 stagioni, trasmesse in prima visione sul canale televisivo Telecinco dal 1995 al 1999.\nGuest star.\nMolti personaggi famosi come cantanti, presentatori ecc. hanno partecipato in qualit\u00e0 di guest star.\nIl format.\nIl format di questa serie televisiva \u00e8 stato esportato in vari Paesi, tra i quali Germania, Belgio, Finlandia, Italia, Portogallo, Russia. La versione italiana dal titolo \"Un medico in famiglia\" ha un notevole successo in termini di ascolti, secondo le rilevazioni statistiche della Auditel e con all'attivo ben 10 stagioni, superando quindi la versione spagnola."}
{"id": "2498220", "revid": "4252", "url": "https://it.wikipedia.org/wiki?curid=2498220", "title": "Mextli", "text": "Nella mitologia azteca Mextli o Mexitl o Tecciztecatl era un dio della Guerra, nato completamente armato come un guerriero. Accettava centinaia di sacrifici l'anno. Si pensa che il suo nome sia all'origine del termine \"Messico\"."}
{"id": "2498226", "revid": "1543377", "url": "https://it.wikipedia.org/wiki?curid=2498226", "title": "Dutch Open 2008", "text": "Il Dutch Open 2008 (conosciuto anche come \"Priority Telecom Open\") \u00e8 stato un torneo di tennis giocato sulla terra battuta.\n\u00c8 stata la 51\u00aa edizione del Dutch Open, che fa parte della categoria International Series nell'ambito dell'ATP Tour 2008. \nSi \u00e8 giocato allo Sportlokaal de Bokkeduinen di Amersfoort nei Paesi Bassi, dal 14 al 20 luglio 2008.\nCampioni.\nSingolare maschile.\n Albert Monta\u00f1\u00e9s ha battuto in finale Steve Darcis, 1\u20136, 7\u20135, 6\u20133\nDoppio.\n Franti\u0161ek \u010cerm\u00e1k / Rogier Wassen hanno battuto in finale Jesse Huta Galung / Igor Sijsling, 7\u20135, 7\u20135"}
{"id": "2498229", "revid": "339392", "url": "https://it.wikipedia.org/wiki?curid=2498229", "title": "Liceo Classico Giorgio Asproni", "text": ""}
{"id": "2498233", "revid": "729019", "url": "https://it.wikipedia.org/wiki?curid=2498233", "title": "Thomshill", "text": "Thomshill \u00e8 una localit\u00e0 della Scozia dove si ritiene possibile sia esistito un \"fortino\" romano ai tempi delle spedizioni di Giulio Agricola in Caledonia.\nStoria.\nNell'83 Giulio Agricola si spinse fino al nord della Scozia, raggiungendo l'area di Inverness, vicino al Moray Firth. Vi cre\u00f2 alcuni forti ed accampamenti, tra cui il possibile Fortino di Thomshill, vicino alla foce del fiume Lossie. Questo Fortino fu subito abbandonato, a seguito del trasferimento di Agricola dalla Britannia romana, assieme ai vicini Forti di Cawdor e Balnageith dove probabilmente svernarono alcuni legionari dopo la vittoria romana al Monte Graupio.\nThomshill si trovava a poca distanza da Fochabers, dove passava una supposta \"Strada romana\" (Roman road) che collegava l'area del Moray Firth alle fortificazioni del Gask Ridge.\nCaratteristiche.\nIl Fortino era difeso da due fossati, che avevano una ampiezza complessiva di 5 metri. Purtroppo, essendo localizzato in una zona agricola, il Fortino di Thomshill ha avuto distrutti dall'aratro nei secoli praticamente tutti i terrapieni e fossati. Altrettanto \u00e8 successo con ogni traccia di struttura interna di tipo abitativo ed amministrativo. Inoltre l'archelogo Daniels ritiene che il Fortino, secondo lui di circa 1,75 ettaree, sia simile a quello rinvenuto a Fendoch (vicino a Perth) ed abbia ospitato una unit\u00e0 \"quinquagenaria\" di legione. A met\u00e0 Ottocento furono rinvenute mattonelle romane nei dintorni del sito, ma solo nel 1984 \u00e8 stato studiato in dettaglio, determinandone l'ampiezza in oltre 1,4 ettari e con caratteristiche dell'epoca di Agricola."}
{"id": "2498234", "revid": "339392", "url": "https://it.wikipedia.org/wiki?curid=2498234", "title": "Zentrum", "text": ""}
{"id": "2498250", "revid": "1669436", "url": "https://it.wikipedia.org/wiki?curid=2498250", "title": "Faustino Bocchi", "text": "Biografia.\nFiglio di Giacomo e di Giulia Faioni, fu allievo di Carlo Babiocchi e di Angiolo Everardi detto il \"Fiammenghino\"; durante la sua carriera artistica produsse svariate nature morte, tele paesaggistiche e raffigurazioni di animali e in particolar modo di uccelli. Tra le sue attivit\u00e0 \u00e8 da menzionare quella di musicista di cetra.\nBocchi \u00e8 per\u00f2 noto soprattutto per i suoi dipinti di genere chiamati \"bambocciate\", narranti scene di giubilo, di festa, di banchetti, di gioco, di maschere, di combattimenti pullulanti di essere fantasiosi e deformi, che contrastavano con l'ambiente splendido e sfarzoso. Il suo gusto pittorico deriv\u00f2 parzialmente dal fondatore della scuola olandese dei bamboccianti Pieter van Laer, ma vista l'assenza nelle opere di Bocchi di un fine realistico, di un impegno descrittivo dei costumi popolari e di un senso tragico della vita, mentre invece predomina l'aspetto umoristico e satirico oltre alla vena grottesca e burlesca, appare quindi un seguace pi\u00f9 di Francesco Monti detto il Brescianino, pittore di bambocciate.\nTra le opere del Bocchi menzioniamo \"Il guastafeste\", \"La caccia al pulcino\" (Pinacoteca Tosio Martinengo di Brescia); \"Nani che si scaldano al fuoco\" (Museo di Breno); \"Il nano in trappola\", \"Il malato dinanzi all'ara di Pan\", \"Il pappagallo rosso\", \"L'assalto del granchio\" (Museo Civico di Padova); \"La caccia al Pulcino\", \"Bollitura dei maccheroni\", \"La cura del merlo\", \"Danza di nani in riva ad un fiume\" (Museo Nazionale di Varsavia).\nBocchi si pu\u00f2 inserire in quella scuola, tipicamente lombarda, situata nel triangolo milanese, bergamasco e bresciano, che dal Cinquecento all'Ottocento produsse una tendenza prettamente bizzarra, ironica e fantasiosa, che partendo dall'Arcimboldi e passando attraverso Bocchi e Albrici si concluse alle soglie del Romanticismo.\nInoltre, alcuni storici dell'arte intravedono ispirazioni e influenze prese dal mondo fantasioso di Hieronymus Bosch..\nCome pittore di figure realizz\u00f2 due \"Santi\" e alcune \"Storie sacre\" nella chiesa della Piet\u00e0 di Brescia e \"Storie di san Benedetto\" nella chiesa di Santo Spirito sempre di Brescia, caratterizzate da elementi classicheggianti, paesaggi chiari e figure luminose, oltre che il \"San Marco\" del 1726 per la chiesa della Carit\u00e0, pregevole per i colori.\nEnrico Albricci si pu\u00f2 considerare il suo allievo pi\u00f9 importante ed il suo erede."}
{"id": "2498251", "revid": "547034", "url": "https://it.wikipedia.org/wiki?curid=2498251", "title": "Uhlsport", "text": "Uhlsport \u00e8 un'azienda multinazionale fondata nel 1948 in Germania attiva nella produzione di abbigliamento sportivo. \u00c8 nota soprattutto per la produzione di materiale destinato ai portieri di calcio.\nIn materia di fornitura tecnica per team calcistici sponsorizza squadre come: CSKA Sofia, Levski Sofia, UTA Arad, Sepahan, Persepolis e molte altre. Inoltre, Uhlsport ha fornito giocatori professionisti come Walter Zenga, Mark Schwarzer, \u0141ukasz Fabia\u0144ski, Francesco Toldo, Mehdi Mahdavikia, Carlo Cudicini, Gr\u00e9gory Coupet, Faryd Mondrag\u00f3n, Giuseppe Giannini e Pavel Nedv\u011bd."}
{"id": "2498253", "revid": "110157", "url": "https://it.wikipedia.org/wiki?curid=2498253", "title": "Richard Palmer Blackmur", "text": "Biografia.\nR. P. Blackmur, come si firmava, nacque nel Massachusetts e crebbe a Boston, frequentando senza iscriversi e senza laurearsi alcuni corsi a Harvard. Incominci\u00f2 la sua attivit\u00e0 lavorativa presso una libreria e frequent\u00f2 diversi scrittori a lui contemporanei. Nel biennio 1928-1929 diresse la rivista letteraria d'avanguardia \"Hound &amp; Horn\" (\"Segugio e corno\"), con la quale collabor\u00f2 fino al 1934.\nNel 1935 pubblic\u00f2 il primo volume di critica intitolato \"The Double Agent\" (\"Il duplice agente\"), a cui segu\u00ec, cinque anni dopo, \"The Expense of Greatness\" (\"Il costo della grandezza\"). Lo stesso anno rinunci\u00f2 all'indipendenza e si trasfer\u00ec alla Princeton University, dove insegn\u00f2 letteratura inglese per venticinque anni. \nFond\u00f2 a diresse il \"Christian Gauss Seminars\" di critica letteraria, dedicato in onore del suo collega Christian Gauss. \nFrequent\u00f2 vari poeti durante la sua permanenza a Princeton, tra i quali W.S. (William Stanley) Merwin e John Allyn Berryman. \nTra i suoi principali saggi, si annoverarono \"Language as Gesture\" (\"Il linguaggio come gesto\") del 1952, \"The Lion and the Honeycomb\" (\"Il leone e il favo\") del 1955, \"Form and Value in Modern Poetry\" (\"Forma e valore nella poesia moderna\"), del 1957, e \"Eleven Essays in the European Novel\" (\"Undici saggi sul romanzo europeo\"), del 1966.\nCome poeta si mise in luce con le raccolte \"From Jordan's Delight\" del 1937 e \"Second World\" del 1942 che influenzarono per esempio Robert Lowell o Delmore Schwartz, una cui scelta minima \u00e8 stata tradotta da Alfredo Rizzardi in \"Poesie\", Ed. del triangolo, Milano 1958.\nSaul Bellow si rifece a lui quando modell\u00f2 il personaggio snob del critico Sewell, nel romanzo \"Il dono di Humboldt\" (Humboldt's Gift, 1975). \nPensiero critico.\nBlackmur si dimostr\u00f2 un critico sensibile, acuto e inquieto. I suoi scritti su Henry James, Dostoevskij, Edgar Allan Poe, Henry Adams e David Herbert Lawrence generarono reazioni entusiastiche, tuttavia parve complicato incanalare Blackmur in una corrente critica determinata, anche se evidenzi\u00f2 qualche convergenza con la scuola dei \"New Critics\".\nIl titolo del suo saggio \"Linguaggio come gesto\" esemplifica il suo pensiero letterario incentrato sul connubio fra espressivit\u00e0 e simbolicit\u00e0, a cui partecipano sia i doppi sensi e le ambiguit\u00e0, sia il metro e la rima.\nNell'ultimo periodo di vita, Blackmur si immerse nel mondo dell'irrazionale, tentando sperimentazioni e innalzando la letteratura al livello del misticismo, suscitando reazioni contrastanti."}
{"id": "2498257", "revid": "599013", "url": "https://it.wikipedia.org/wiki?curid=2498257", "title": "Arnaldo Edi Lopes da Silva", "text": "Carriera.\nHa giocato per l'Almada, la Barreirense, lo Sporting Braga, il Pa\u00e7os Ferreira, il Gil Vicente, il Vit\u00f3ria Futebol Clube e l'.\nViene acquistato dal Malaga per la stagione 2009-2010."}
{"id": "2498275", "revid": "767487", "url": "https://it.wikipedia.org/wiki?curid=2498275", "title": "Julio C\u00e9sar Garc\u00eda", "text": "Soprannominato \"Baby Face\", ha iniziato la sua carriera da professionista a soli 15 anni, sfidando H\u00e9ctor Salazar. A soli 22 anni, il suo record consiste in 41 vittorie (35 delle quali arrivate prima del limite) e 3 sconfitte. Il suo promoter \u00e8 Roberto Dur\u00e1n.\nDal suo debutto Garcia ha vinto: il WBC Fecarbox Super Featherweight Title, il Mexican Super Featherweight Title, il WBA Continental Light Welterweight Title e il WBC Youth Light Welterweight Title.\nHa atterrato Grover Wiley per conquistare l'IBO Americas Welterweight Title, mentre nel match successivo ha sconfitto Alfonso S\u00e1nchez (20-5-1). Il match era l'undercard per il ritorno di Evander Holyfield (il \"Best Damn Comeback Period\"), che ha sconfitto il connazionale Jeremy Bates. Nell'incontro successivo ha subito una sconfitta dal quarantenne Troy Browning, in una prestazione deludente al Mahai Temple di Miami, Florida. Garcia ha perso ai punti con i cartellini: 96-94, 97-93 e 95-95. Ha portato cos\u00ec il suo record a 40-3 (34 KO).\nIl 27 giugno 2008 Julio \"Baby Face\" Garcia \u00e8 tornato nella divisione dei medi, spazzando via Jose Medina (14-12, 10 KOs) a 13 secondi dall'inizio del match, che si \u00e8 svolto al War Memorial Auditorium di Ft. Lauderdale, Florida.\nIl 14 settembre 2008 \u00e8 stato sconfitto dal peso supermedio Danny Perez (33-5) per decisione unanime, dopo che Garcia aveva sostituito Yory Boy Campas."}
{"id": "2498280", "revid": "36426", "url": "https://it.wikipedia.org/wiki?curid=2498280", "title": "Istituto di Sant'Agnese", "text": "L'istituto di Sant'Agnese \u00e8 una storica struttura assistenziale di Firenze, situata in via Guelfa 79.\nStoria.\nL'istituto \u00e8 gestito dall'antica Compagnia del Bigallo, che anticamente si occupava di orfani, mentre oggi mantiene solo questo ricovero, destinato al sussidio di donne sole o con disagi sociali-economici, di et\u00e0 compresa tra i 55 e i 75 anni. Esso ha sede in un'antica struttura ospitaliera intitolata a Sant'Agnese e Sant'Onofrio, dove anticamente si trovava la chiesa dei padri gesuati, detta della Trinit\u00e0 Vecchia, quando la strada si chiamava \"via dell'Acqua\".\nQui ebbero sede le compagnie di San Paolo e San Giovanni Evangelista, soppresse nel 1785 dalle riforme del Granduca Pietro Leopoldo.\nLa compagnia di San Paolo, nata il 27 novembre 1424, si chiamava anticamente \"Buca di San Paolo\" ed era sorta per iniziativa di undici giovani che desideravano pregare e compiere \"altre cose buone e spirituali\". Si trattava di una compagnia notturna, cio\u00e8 che celebrava con tornate il sabato notte e le vigilie delle festivit\u00e0 pi\u00f9 importanti. Nel 1438, con un contratto datato 28 agosto, la sede venne acquistata dalla compagnia. La cappella della confraternita possedeva alcune antiche reliquie, tra cui una croce dorata proveniente dalla terrasanta, acquistata da un confratello durante un pellegrinaggio nel 1442. La compagnia ebbe anche membri illustri, quale il cardinale Giulio de' Medici (futuro papa Clemente VII) dal 6 ottobre 1520 e il duca Cosimo I de' Medici, dal 16 ottobre 1540.\nLa compagnia di San Giovanni evangelista usava gli stessi locali del convento ed era composta da fanciulli dai tredici ai ventiquattro anni, che si dedicavano all'attivit\u00e0 canora e recitativa, di messinscena sacre. Essi si esibivano in un vero e proprio teatro. Non si conosce la data esatta di foindazione della compagnia, ma deve essere anteriore al 1409, quando \u00e8 gi\u00e0 documentata come attiva. Dal 1427 prese sede in via dell'Acqua. Sebbene la compagnia di San Giovanni evangelista si radunasse di giorno e quella di San Paolo di notte, non mancavano sovrapposizioni o problemi in generale, come testimonia un documento del 1579 che ribadisce la propriet\u00e0 dei locali della compagnia di San Paolo. \u00c8 probabile che Luca della Robbia si ispir\u00f2 a un'esibizione di questi fanciulli durante un canto di laudi o una recita di un salmo quando scolp\u00ec i rilievi della cantoria di Santa Maria del Fiore. Tra i confratelli pi\u00f9 famosi, alla fine del XV secolo, Piero de' Medici, figlio del Magnifico, Giovanni de' Medici, poi salito al soglio pontificio con il nome di Leone X e Agnolo Poliziano. I locali di via dell'Acqua furono anche teatro di prediche di Savonarola.\nDopo al soppressione delle compagnie i locali vennero adibiti a sede dell'ospizio di Sant'Onofrio dei Tintori, per ventisei vecchi e ventinove vecchie, che era gestito, come gi\u00e0 ricordato dalla Compagnia del Bigallo, la quale gestisce ancora oggi il ricovero, divenutoi nel tempo esclusivamente femminile. Oggi le ospiti soggiornano in stanze singole ed hanno l'uso di una cucina in comune, a fronte di una piccola retta mensile."}
{"id": "2498285", "revid": "1452073", "url": "https://it.wikipedia.org/wiki?curid=2498285", "title": "Bimatoprost", "text": " Bimatoprost \u00e8 un principio attivo, e con il latanoprost e il travoprost fanno parte degli analoghi delle prostaglandine.\nIndicazioni.\nIndicato nel trattamento nell'ipertensione oculare e nel glaucoma ad angolo aperto.\nControindicazioni.\nViene sconsigliato l'uso in caso di gravidanza e allattamento e nei pazienti con meno di 18 anni, si pu\u00f2 osservare cambiamento del colore dell'iride.\nEffetti collaterali.\nFra gli effetti collaterali si riscontrano cefalea, cataratta, fotofobia, bradicardia, cheratite, fotofobia, uveite, rash cutaneo."}
{"id": "2498287", "revid": "263988", "url": "https://it.wikipedia.org/wiki?curid=2498287", "title": "Biscotto della fortuna", "text": "Un biscotto della fortuna \u00e8 un biscotto di origine cinese o giapponese, croccante e solitamente preparato con farina, zucchero, vanillina e olio. All'interno dei dolci sono nascoste le \"fortune\", ovvero piccoli pezzi di carta che riportano motti e frasi profetiche o divinatorie.\nNegli Stati Uniti, Canada e in Italia (come in altre parti del mondo occidentale) \u00e8 usualmente servito come dessert nei ristoranti cinesi. All'interno i messaggi possono anche includere un elenco di numeri fortunati (utilizzati da alcuni, come numeri della lotteria) o una frase con la traduzione cinese o una regola da seguire affinch\u00e9 ci sia una riuscita in un determinato campo.\nL'esatta provenienza dei biscotti della fortuna non \u00e8 nota, ma vari gruppi di immigrati in California sostengono di aver pubblicizzato, agli inizi del XX secolo, il prodotto, basando la loro ricetta su quella del tradizionale cracker giapponese. Questi biscotti sono in gran parte sconosciuti in Cina e in Taiwan."}
{"id": "2498291", "revid": "158286", "url": "https://it.wikipedia.org/wiki?curid=2498291", "title": "Chiesa della Trinit\u00e0 Vecchia", "text": ""}
{"id": "2498293", "revid": "1543377", "url": "https://it.wikipedia.org/wiki?curid=2498293", "title": "Marco Antonio Rubio", "text": "Soprannominato \"El Veleno\" (in italiano \"il veleno\"), ha un record di 58-6-1 (50 KO).\nIl 19 dicembre \u00e8 stato designato dalla WBC come cosfidante al Titolo Intermin dei Pesi Medi insieme a Domenico Spada.\nIl titolo dei medi.\nIl 21 febbraio 2009 Marco Antonio Rubio ha affrontato Kelly Pavlik per il titolo di campione indiscusso dei medi (in precedenza erano stati messi in palio i titoli \"The Ring\", WBC e WBO dei pesi medi). Si \u00e8 dovuto arrendere per KO tecnico alla 9\u00aa ripresa.\nAveva conquistato il titolo di contendente sconfiggendo Enrique Ornelas il 18 ottobre 2008 ad Atlantic City.\nNel febbraio del 2012 ha provato un nuovo assalto al Titolo Mondiale WBC dei pesi medi, perdendo ai punti contro Julio C\u00e9sar Ch\u00e1vez Jr.."}
{"id": "2498294", "revid": "123308403", "url": "https://it.wikipedia.org/wiki?curid=2498294", "title": "Gavin Thurston", "text": "Biografia.\nLavora esclusivamente per i documentari, talvolta come regista, direttore della fotografia e cameraman. Ha inoltre lavorato per la BBC. \u00c8 stato candidato a un BAFTA per \"Lemurs\" e ha vinto un Emmy per \"The Private Life of Plants\"."}
{"id": "2498296", "revid": "1005847", "url": "https://it.wikipedia.org/wiki?curid=2498296", "title": "Corte di giustizia federale (Germania)", "text": "La Corte di giustizia federale (in tedesco: \"Bundesgerichtshof\" - BGH) \u00e8 la corte di ultima istanza nel sistema della giurisdizione ordinaria (\"ordentliche Gerichtsbarkeit\") in Germania. La sua competenza comprende i casi di diritto penale e diritto civile. Ha sede a Karlsruhe e Lipsia.\nRipartizione della giurisdizione.\nIn Germania, la giurisdizione \u00e8 ripartita tra il livello regionale e quello federale. Ogni singolo \"Land\" ha un proprio sistema giudiziario e organizza in proprio la formazione dei magistrati (comune a quella degli avvocati e dei notai), come anche il loro reclutamento e la loro carriera.\nEsistono quindi in ogni regione tribunali dedicati a ciascuna delle cinque giurisdizioni (ordinaria, amministrativa, del lavoro, finanziaria e sociale). In genere sono previsti due gradi di giudizio, ossia un tribunale di prima istanza e una Corte d'Appello, a parte nella giurisdizione finanziaria, in cui \u00e8 previsto un solo grado a livello di \"Land\".\nIn ultima istanza, al contrario, la giurisdizione \u00e8 esercitata a livello federale, da cinque corti supreme, ognuna delle quali \u00e8 competente per una determinata materia. Oltre alla Corte di federale di giustizia per la giurisdizione ordinaria, si ha il Tribunale amministrativo federale, con sede a Lipsia, il Tribunale federale del lavoro a Erfurt, il Tribunale sociale federale a Kassel, la Corte Finanziaria Federale a Monaco di Baviera.\nNomina dei magistrati, provvedimenti disciplinari.\nIn Germania non esiste un organo di autogoverno della magistratura affine al CSM italiano. La nomina dei magistrati addetti ai tribunali federali incombe cos\u00ec al Ministro federale competente in materia (Giustizia, Lavoro, Finanze, ecc.). I provvedimenti disciplinari contro giudici e procuratori federali possono essere assunti solo nel caso in cui, a seguito di una richiesta del Bundestag in tal senso, il Tribunale costituzionale abbia accertato un comportamento doloso del singolo magistrato, con decisione presa da almeno i 2/3 dei suoi componenti.\nBibliografia.\nFrancesco Palermo e Jens Woelk, \"Germania\", Bologna, Il Mulino, 2005."}
{"id": "2498297", "revid": "486946", "url": "https://it.wikipedia.org/wiki?curid=2498297", "title": "Bundesgerichtshof", "text": ""}
{"id": "2498298", "revid": "1893131", "url": "https://it.wikipedia.org/wiki?curid=2498298", "title": "Club Atl\u00e9tico Pe\u00f1arol 2008-2009", "text": "Stagione.\nNel torneo di apertura la squadra, penalizzata di 3 punti, si \u00e8 piazzata al 6\u00ba posto con 25 punti finali, frutto di 8 vittorie, 4 pareggi e 3 sconfitte (gol fatti 29 e gol subiti 15). Il capocannoniere della squadra \u00e8 stato Jos\u00e9 Mar\u00eda Franco, autore di 6 reti.\nNel torneo di clausura la squadra \u00e8 arrivata quinta con 23 punti, frutto di 7 vittorie, 2 pareggi e 5 sconfitte (gol fatti 22 e gol subiti 15). Il goleador stavolta \u00e8 stato Antonio Pacheco."}
{"id": "2498299", "revid": "1442080", "url": "https://it.wikipedia.org/wiki?curid=2498299", "title": "Dutch Open 2008 - Singolare", "text": "Il singolare del Dutch Open 2008 \u00e8 stato un torneo di tennis facente parte dell'ATP Tour.\nSteve Darcis era il detentore del titolo, ma Albert Monta\u00f1\u00e9s lo ha battuto in finale 1\u20136, 7\u20135, 6\u20133.\nTeste di serie.\nLe prime 4 teste di serie hanno ricevuto un bye per il 2\u00ba turno."}
{"id": "2498300", "revid": "25811508", "url": "https://it.wikipedia.org/wiki?curid=2498300", "title": "Diritto Civile", "text": ""}
{"id": "2498302", "revid": "188116", "url": "https://it.wikipedia.org/wiki?curid=2498302", "title": "Enzo Sciacca", "text": "Biografia.\nNato da una famiglia di giuristi, allievo di Vittorio Frosini e Orazio Condorelli presso la Facolt\u00e0 di Giurisprudenza e presso quella di Scienze Politiche, alla cui fondazione significativamente contribuisce, nell'Universit\u00e0 degli studi di Catania Sciacca percorre tutte le tappe della carriera universitaria, diventando professore ordinario di Storia delle dottrine politiche.\nNell'ateneo catanese, dopo aver diretto l'Istituto di Scienze sociali, si adopera in maniera decisiva per l'istituzione del Dipartimento di Studi politici, che dirige dal 1986 al 1991; nel 1994 \u00e8 eletto Preside della Facolt\u00e0 di Scienze politiche, carica che gli viene confermata per tre mandati consecutivi, sino al 2003.\nIntensa l'attivit\u00e0 di ricerca scientifica e didattica all'estero. Innanzitutto alla Sorbona di Parigi, dove sin dagli anni sessanta, nell'arco di almeno un trentennio, Sciacca tiene numerosi corsi di Storia del pensiero politico italiano; attivit\u00e0 di ricerca scientifica e didattica anche in Spagna, Regno Unito, Paesi Bassi, Germania, Svizzera.\nMembro di diverse associazioni accademiche e scientifiche, tra cui la \"Internationale Vereinigung f\u00fcr Rechts- und Sozialphilosophie (IVR)\", la \"Soci\u00e9t\u00e9 pour l'Histoire des R\u00e9volutions du XIXe Si\u00e8cle\", la \"International Commission for the History of Representative &amp; Parliamentary Institutions\" (ICHRPI), l\u2019\"Accademia di scienze, lettere e belle arti degli Zelanti e dei Dafnici\", l\u2019\"Associazione Italiana degli Storici del Pensiero Politico\".\nGli interessi scientifici principali di Sciacca sono stati il costituzionalismo moderno, l'ermeneutica della democrazia, il machiavellismo, le teorie della sovranit\u00e0. Alle teorie della sovranit\u00e0 nel pensiero politico e giuridico del Cinquecento francese, Sciacca ha dedicato una trilogia: "}
{"id": "2498307", "revid": "15756", "url": "https://it.wikipedia.org/wiki?curid=2498307", "title": "Metodo combinatorio", "text": "Il metodo combinatorio viene usato per lo studio dei testi che sono scritti in una lingua sconosciuta, e anche per lo studio della lingua in s\u00e9, dove la lingua sconosciuta non ha ovvie o provate parentele strette ben conosciute, e magari ci sono pochi testi bilingui che possano altrimenti agevolarne la comprensione.\nQuesto metodo fa assegnamento principalmente sull'informazione disponibile \"nella\" e \"riguardo alla\" lingua che si sta studiando e, in massima parte, \u00e8 stato gi\u00e0 usato a meraviglia per lo studio della lingua etrusca, oltre che per altre lingue, come per esempio da Yves Duhoux (1982) per l'eteocretese. Il metodo venne per prima sostenuto da Wilhelm Deeke nel 1875 nella sua confutazione riguardo al tentativo di Wilhelm Corssen di dimostrare una supposta relazione tra l'etrusco e le altre lingue indoeuropee, per mezzo del cosiddetto \"metodo etimologico\", un metodo basato sulle somiglianze percepite tra le parole nel testo della lingua sconosciuta e le parole esistenti in lingue gi\u00e0 note.\nIl metodo combinatorio venne sviluppato per sostituire il metodo etimologico, poich\u00e9 quest'ultimo si basa su un circolo vizioso dove la relazione supposta a quanto si dice prova l'interpretazione del testo e viceversa, perci\u00f2 resta inadeguato per lo studio scientifico o \u00e8 incapace di fornire prove. Mentre gli specialisti tradizionali in etruscologia hanno da molto tempo abbandonato il metodo etimologico a favore del lento, ma rigoroso lavoro del metodo combinatorio, il metodo etimologico \u00e8 ancora molto popolare tra i dilettanti che hanno la fregola di provare una relazione tra i testi antichi e la loro lingua favorita.\nIl metodo combinatorio \u00e8 costituito da tre fasi distinte o componenti:\n\u00c8 importante notare che significati e interpretazioni stabiliti dal metodo combinatorio non possono essere considerati con certezza, per esempio, allo stesso modo dei significati confermati da un testo bilingue o da un affidabile commento antico, ma devono essere considerati come facenti parte di un'attendibilit\u00e0 variabile e (come tutta la verit\u00e0 scientifica) come modelli provvisori. La nostra conoscenza della lingua etrusca \u00e8 gradualmente aumentata nel corso degli anni, come del resto la nuova cognizione fornita dai testi etruschi stessi, e dalla ricerca in altre discipline dell'etruscologia. La ricerca di Giulio Facchetti riguardo al diritto privato etrusco (2000), insieme alla pubblicazione del testo della Tabula Cortonensis nel 1999, \u00e8 un esempio recente di dove ci\u00f2 \u00e8 accaduto. Ma fino a che un sostanziale testo bilingue o un trattato antico o dizionario etrusco non sia trovato (chiss\u00e0 se o quando accadr\u00e0), il metodo combinatorio \u00e8 tutto ci\u00f2 che abbiamo."}
{"id": "2498311", "revid": "1522738", "url": "https://it.wikipedia.org/wiki?curid=2498311", "title": "Rogia", "text": ""}
{"id": "2498312", "revid": "122904355", "url": "https://it.wikipedia.org/wiki?curid=2498312", "title": "Latanoprost", "text": "Il latanoprost \u00e8 un farmaco che come il bimatoprost e il travoprost fa parte degli analoghi delle prostaglandine. Viene impiegato per ridurre la pressione intraoculare in patologie come l'ipertensione oculare e il glaucoma.\nFarmacocinetica.\nIl latanoprost viene assorbito dalla cornea e completamente idrolizzato alla sua forma attiva acida. Il picco di concentrazione della forma attiva nell'umor acqueo viene raggiunto dopo circa due ore: dopo circa 3-4 ore inizia ad avere effetto l'attivit\u00e0 ipotensiva, che raggiunge il suo picco dopo 8-12 ore.\nDopo l'assorbimento nel circolo ematico, il latanoprost raggiunge il fegato dove viene metabolizzato tramite beta ossidazione in acido di 1,2-dinor- e 1,2,3,4-tetranor-latanoprost. L'emivita plasmatica \u00e8 di soli 17 minuti. I metaboliti vengono escreti tramite i reni.\nFarmacodinamica.\nIl latanoprost \u00e8 un profarmaco estereo analogo della prostaglandina F2\u03b1 che agisce come agonista selettivo del recettore F delle prostaglandine, aumentando il deflusso del liquido intraoculare e quindi riducendo la pressione all'interno dell'occhio.\nImpiego clinico.\nIl farmaco \u00e8 indicato nel trattamento nell'ipertensione oculare e nel glaucoma ad angolo aperto e per l'alopecia androgenetica.\nControindicazioni.\nViene sconsigliato l'uso in caso di gravidanza e allattamento e nei pazienti con meno di 18 anni.\nEffetti avversi.\nFra gli effetti collaterali si riscontrano cefalea, cataratta, fotofobia, bradicardia, fotofobia, uveite, rash cutaneo, cheratite superficiale puntata.\nSi pu\u00f2 osservare cambiamento del colore dell'iride."}
{"id": "2498313", "revid": "1522738", "url": "https://it.wikipedia.org/wiki?curid=2498313", "title": "Paramisha", "text": ""}
{"id": "2498314", "revid": "1305772", "url": "https://it.wikipedia.org/wiki?curid=2498314", "title": "Dicloroetano", "text": ""}
{"id": "2498321", "revid": "36426", "url": "https://it.wikipedia.org/wiki?curid=2498321", "title": "Istituto Sant'Agnese", "text": ""}
{"id": "2498328", "revid": "599013", "url": "https://it.wikipedia.org/wiki?curid=2498328", "title": "Y\u016bichi Komano", "text": "Caratteristiche tecniche.\nPu\u00f2 ricoprire vari ruoli in campo, come quello di terzino destro, terzino sinistro e centrocampista. Le sue abilit\u00e0 di calciatore non sono limitate solo al gioco difensivo, infatti anche nelle azioni offensive riesce a rendersi utile con i suoi assist, ed \u00e8 capace di andare a rete, calciando bene con entrambi i piedi. Come finalizzatore ha discrete capacit\u00e0 nel saper trovare il gol sia con i rigori sia con i calci di punizione.\nCarriera.\nClub.\nSanfrecce Hiroshima e J\u00fabilo Iwata.\nNel 2000 Y\u016bichi Komano inizia a giocare da professionista per il Sanfrecce Hiroshima e realizza la sua prima rete nella J1 League nella vittoria contro il Tokyo Verdy segnando la rete del 3-2. Nel 2006 apre le marcature nella vittoria per 3-0 contro il Cerezo Osaka nella Coppa dell'Imperatore. Segna la sua ultima rete per la squadra nel 2007 con il gol del 2-0 vincendo contro il FC Tokyo. A partire dal 2008 gioca per il J\u00fabilo Iwata vincendo l'edizione 2010 anche se non gioca la finale per via di un infortunio, tale vittoria consente alla squadra di giocare contro l'Independiente alla Coppa Suruga Bank il 3 agosto 2011 al Shizuoka Stadium dove la partita si conclude per 2-2 decidendo la vincitrice ai rigori e il J\u00fabilo Iwata prevale per 4-2, Kamono segna uno dei rigori vincenti.\nFC Tokyo e Avispa Fukuoka.\nNel 2016 gioca per il FC Tokyo, ma a met\u00e0 stagione viene ceduto all'Avispa Fukuoka fino al 2018 segnando la sua prima rete con la squadra perdendo per 2-1 contro il Kashima Antlers, per poi retrocedere nella J2 League, la seconda divisione, segnando la sua ultima rete con l'Avispa Fukuoka con il gol del 3-1 battendo il Kamatamare Sanuki.\nFC Imabari.\nGiocha nell'edizione 2019 della Japan Football League con la maglia del FC Imabari segnando la rete del pareggio contro il Sony Sendai nella partita che si conclude per 1-1. La squadra ottiene nel 2020 la promozione nella J3 League dove segna il gol de 2-0 vincendo contro il Fukushima United.\nNazionale.\nHa esordito con la nazionale giapponese nell'edizione 2005 della Coppa dell'Asia orientale nel pareggio per 2-2 contro la Cina. Viene convocato per la Coppa d'Asia 2007 segnando la sua prima rete contro l'Australia su rigore, infatti la partita si \u00e8 conclusa con il risultato di 1-1 e il Giappone ha vinto ai rigori per 4-3, inoltre segna un altro rigore contro la Corea del Sud, la partita che era finita a reti inviolate ha dovuto decidere la vincitrice ai rigori dove il Giappone ha perso per 6-5.\nHa partecipato al e al , negli ottavi di finale del Mondiale 2010 ha fallito il rigore che ha permesso al di accedere ai quarti (risultato finale 5-3 d.c.r.).\nHa realizzato il suo ultimo gol con la nazionale contro il Tagikistan, partita che poi \u00e8 terminata 8-0 per i nipponici."}
{"id": "2498337", "revid": "54253", "url": "https://it.wikipedia.org/wiki?curid=2498337", "title": "CPM-86", "text": ""}
{"id": "2498346", "revid": "599013", "url": "https://it.wikipedia.org/wiki?curid=2498346", "title": "Yasuyuki Konno", "text": "Si \u00e8 laureato campione d'Asia con il Giappone.\nBiografia.\nDal 2009 \u00e8 sposato con Ky\u014dko Hirokawa, da cui ha avuto un figlio nato il 23 agosto 2011.\nCaratteristiche tecniche.\nGiocatore apprezzatissimo in Giappone e poco conosciuto all'estero, nonostante abbia disputato tantissime partite, non solo a livello nazionale, ma anche internazionalmente, sia con la maglia del Gamba Osaka in AFC Champions League, che con quella della propria nazionale; infatti con la divisa del Giappone ha partecipato a due Mondiali: quello in Sudafrica, nel 2010 e quello in Brasile, nel 2014, giocando in totale 3 partite (una nel 2010 e due nel 2014).\nLa dote che spicca maggiormente in lui \u00e8 la sua duttilit\u00e0: infatti \u00e8 in grado di ricoprire tutta la linea difensiva e tutta la zona centrale del centrocampo; dunque pu\u00f2 essere impiegato come difensore centrale, terzino, mediano oppure come centrocampista centrale. Inoltre \u00e8 abile nei contrasti, talvolta anche molto aggressivi. \u00c8 bravo nei passaggi filtranti e, soprattutto quando gioca a met\u00e0 campo, ha un buon senso del gol (particolarmente di testa). Molto spesso ai tempi del Gamba Osaka ha fatto coppia a centrocampo con il pi\u00f9 esperto e tecnico Yasuhito End\u014d.\nCarriera.\nConsadole Sapporo.\nNel 2001 va a giocare nel Consadole Sapporo, squadra che militava inizialmente nella Japan League 1, ma che nel 2003 retrocede in seconda divisione giapponese. Debutta con i colori del Consadole, il 7 aprile 2001, in una partita di campionato contro il Tokyo Verdy. Dopo due anni egli lascia la squadra principale dell\u2019isola di Hokkaid\u014d, dopo aver collezionato complessivamente 70 presenze e 3 gol.\nFC Tokyo.\nNel 2004 si trasferisce all'FC Tokyo con il difficile compito di sostituire Amaral, non tanto nel ruolo, ma nella leadership sul terreno di gioco. Nella capitale, passa una parte importante della propria carriera, dove agiva prevalentemente come difensore centrale, ruolo che occupava anche in Nazionale, ma, quando la situazione tattica durante la partita lo richiedeva, si destreggiava molto bene come mediano di rottura. Divenuto subito uno dei titolari della squadra (accoppiato in difesa centrale molto spesso con il suo futuro compagno di nazionale Masato Morishige), con la casacca dell'FC Tokyo ha vinto diverse coppe nazionali, ma nel 2011 \u00e8 costretto a giocare in seconda lega nipponica, poich\u00e9 il team di Tokyo \u00e8 stato retrocesso. Dopo 8 anni, nel 2012, lascia l'FC Tokyo e va al Gamba Osaka.\nGamba Osaka.\nAl primo gennaio 2012 si trasferisce al Gamba Osaka per 1,7 milioni di Euro e un milione di Euro di riscatto. Con il Gamba Osaka, nel 2014, vince il campionato della prima divisione giapponese e la Coppa Yamazaki Nabisco.\nJ\u00fabilo Iwata.\nIl 17 luglio 2019 viene annunciato il suo trasferimento al .\nNazionale.\nHa fatto il suo esordio in Nazionale contro la Cina il 3 agosto 2005.\nNel 2004 ha fatto parte della rappresentativa Under-23 giapponese che ha partecipato al torneo di calcio ai Giochi della XXVIII Olimpiade, uscendo al primo turno dopo aver terminato al quarto posto dietro Paraguay, Italia e Ghana.\nHa partecipato ai Mondiali in Sudafrica del 2010, giocando solo per 2 minuti contro la Danimarca, sostituendo l'attaccante Yoshito \u014ckubo. Quella partita \u00e8 finita 3-1 in favore dei nipponici.\nHa realizzato il tiro dal dischetto decisivo, contro la Corea del Sud che porta lui e i suoi compagni in finale, contro l'Australia, nella Coppa d'Asia del 2011.\nL'11 novembre 2011 fa il suo primo gol, contro il Tagikistan, partita finita 4-0 per i Samurai Blue.\n\u00c8 stato convocato dal CT italiano Alberto Zaccheroni per i Mondiali 2014, giocati in Brasile. Disputa 2 partite: contro la Grecia e la Colombia.\nCon 93 partite disputate \u00e8 l\u2019undicesimo giocatore con pi\u00f9 presenze nella Nazionale giapponese. Inoltre vanta in totale anche quattro reti.\nStatistiche.\nCronologia presenze e gol in nazionale.\n \n \n \n \n \n \n \n \n \n \n \n \n \n \n \n \n \n "}
{"id": "2498347", "revid": "1971044", "url": "https://it.wikipedia.org/wiki?curid=2498347", "title": "Massimo Crispi", "text": "La sua voce \u00e8 di tenore lirico spinto con sfumature baritonali; ha per\u00f2 debuttato come baritono, nel ruolo del Celebrante nella prima esecuzione italiana di \"Mass\" di Leonard Bernstein, a Milano, \"Musica nel nostro tempo 1992\". \nIl suo repertorio principale \u00e8 la musica vocale da camera e la musica sinfonica e oratoriale (vincitore del Concorso Nazionale di Musica Vocale da Camera di Conegliano 2002). Tra i suoi recital: \"Giardini In-cantati\", \"I Fantasmi dell'Opera\", \"L'Europa Galante\", \"Ritratti di Signore\", \"La musique retrouv\u00e9e\". Una sua caratteristica \u00e8 quella di presentare il repertorio vocale nella variet\u00e0 di accostamenti insoliti, ma con uno o pi\u00f9 fili conduttori. \nHa fatto parte di formazioni cameristiche, eseguendo repertorio barocco e classico.\nInsieme al pianista Antonio Ballista (dal 2007 sostituito da Marco Rapetti) ha formato nel 1996 il \"Duo Enfants Terribles\", producendo recital tematici, talvolta nelle messe in scena del regista Stefano Masi (per es. il concerto \"L'aurora di bianco vestita\", 2007.\nColla pianista Ang\u00e9line Pondepeyre forma invece il \"Duo Chiaro&amp;Scuro\", privilegiando il repertorio vocale da camera francese.\nMassimo Crispi ha anche scritto il libro \"Il primo fu Odisseo\" (edizioni Vallardi-Fuorithema, 2000)."}
{"id": "2498351", "revid": "287204", "url": "https://it.wikipedia.org/wiki?curid=2498351", "title": "Pedace", "text": "Pedace \u00e8 stato un comune italiano di abitanti della provincia di Cosenza in Calabria, considerato come uno dei centri di maggior interesse storico-antropologico e architettonico della provincia. Dal 5 maggio 2017 \u00e8 confluito nel nuovo comune di Casali del Manco.\nGeografia fisica.\nTerritorio.\nIl paese si colloca alle pendici del monte Stella, comunemente conosciuto con il nome dialettale di \"timpune e Stilla\". Si affaccia sulla sottostante valle del fiume Cardone. La superficie del territorio comunale \u00e8 di 51,47\u00a0km\u00b2 e si estende fino all'Altopiano Silano. Pedace \u00e8 posto ad un'altitudine che oscilla tra i 450 e i 700\u00a0m s.l.m. per quanto riguarda il paese, mentre la frazione Lorica \u00e8 alla quota del Lago Arvo, pari a 1280 s.l.m. La cima pi\u00f9 elevata \u00e8 Monte Botte Donato, gi\u00e0 nel territorio di Pedace e oggi in quello di Serra Pedace.\nNel territorio di Pedace, tra le vette di Timpone Tenna e Timpone Bruno ci sono le sorgenti del fiume Crati le cui acque scorrono poi nel confinante territorio di Aprigliano. A breve distanza nelle foreste di Macchia Sacra (gi\u00e0 territorio di Pedace, oggi di Serra Pedace) ci sono le sorgenti del secondo pi\u00f9 grande fiume Calabrese: il Neto. Il torrente costeggiando la collina dove sorge il centro abitato prende il nome di Cardone. La denominazione esatta \u00e8 probabilmente Cratone cio\u00e8 grande Crati, infatti nei pressi di Cosenza incontra il Craticello o \"Graticella\" certamente pi\u00f9 lungo, ma di minore portata d'acqua. Un importante sub-affluente del Cardone \u00e8 il Fiumicello o \"Jumiciellu\" il cui vero nome \u00e8, invece, Iscola.\nLa montagna di fronte Pedace \u00e8 una maestosa foresta di castagni. Una monocultura mantenuta per secoli e che ha consentito la produzione di tonnellate di castagne che hanno costituito la ricchezza del paese fin dall'alba delle sue origini. Oggi con l'abbandono sta subentrando una spontanea, e per questo probabilmente originaria, foresta di cerri o querce. A livello altimetrico la fine del castagneto segna il confine tra la Presila e la Sila. Alla confluenza dei due fiumi, Cardone e Iscola, sorge il monte chiamato in dialetto locale \"U Petrune\", in italiano \"La grande pietra\". La montagna, caratterizzata dalla presenza di grandi rocce, \u00e8 sormontata da una croce di metallo, visibile dal paese. Osservando la montagna dallo spiazzo tra la chiesa madre e il campanile, si percepisce una certa sacralit\u00e0 che richiama il monte calvario.\nOrigini del nome.\nLe origini del nome \u201cPedace\u201d sono incerte, per alcuni deriva dal pedaggio che gli stranieri erano obbligati a pagare per attraversare il suo territorio. In effetti proprio di fronte al paese passava un'antica carovaniera che collegava la citt\u00e0 di Cosenza con Mesoraca attraverso la Sila Piccola e con Crotone attraverso la valle del Neto sul Mar Ionio. Altra tradizione orale riferisce che il luogo del pagamento del pedaggio fosse dove sorge l'attuale campanile. Si aggiunge a queste considerazioni l'origine del termine \"pedaggio\" che deriva da piede e proprio un piede era rappresentato nell'antico stendardo del comune.\nAltri pensano che il nome derivi da un antico cognome greco \"Paed\u00e0kis\". La derivazione greca del nome porta anche a riflettere sull'ipotesi di un'origine greco-bizantina del paese, che risalirebbe alla diaspora dei monaci basiliani dall'impero bizantino. Avvalorata anche dall'alto valore simbolico che ne diede l'Abate Gioacchino che decise, intorno al 1200, all'apice della sua notoriet\u00e0 di riedificare una chiesa sui resti dell'antico luogo di culto che diede ospitalit\u00e0 ai monaci basiliani. Tali monaci rimasero in quella grancia fino alla venuta dei saraceni che li scacciarono.\nStoria.\nVerso la seconda met\u00e0 del X secolo, la situazione militare e politica divenne molto precaria a causa del venir meno dell'autorit\u00e0 dell'Impero bizantino. Le popolazioni erano continuamente esposte a invasioni longobarde e saracene. In particolare, molti storici concordano che in occasione della seconda invasione saracena della citt\u00e0 di Cosenza (985 e 986 d.c.), ad opera dell'emiro Abucalsimo, la popolazione abbandon\u00f2 la citt\u00e0 fuggendo sulle colline circostanti. I cosentini rifugiati nei boschi dettero vita ai casali, tra i quali Pedace, Serra, Perito e Iotta.\nNel 1050, Roberto il Guiscardo, re dei Normanni, appoggiato dal papa, sottomise la Calabria. A Roberto succedette suo nipote Ruggero II che ricevette l'investitura dall'antipapa Anacleto II. Ruggero suddivise il territorio in 21 baglive, tra le quali Pedace che comprendeva anche i casali di Iotta, Serra e Perito. Degno di nota \u00e8 il fatto che la bagliva viene citata nell'antico inno religioso cantato in occasione della processione per la festa della Pecorella.\nSi organizz\u00f2 insieme agli altri casali nella Universitas Casalium. Si avvicendarono diversi re normanni fin\u00f2 a quando Manfredi venne ucciso. Inizi\u00f2 la dominazione angioina dell'Italia meridionale. Tra i re angioini, Roberto d'Angi\u00f2 segn\u00f2 notevolmente la storia calabrese. Il 24 dicembre 1333 dichiar\u00f2 la Sila demanio regio elencando i diritti e i doveri degli abitanti dei casali e stabilendo pene per gli usurpatori. Allo stesso tempo la riscossione delle imposte venne affidata ai baglivi, sostanzialmente dei privati a cui veniva assegnato l'incarico di riscuotere i tributi. Vi furono violente lotte fra gli abitanti dei casali e i baglivi, in quanto i primi erano stati esentati dal pagamento per le terre della Sila. La discendenza degli Svevi non si arrese e con Pietro III D'Aragona, marito della figlia di Manfredi, dichiar\u00f2 guerra agli angioini. Concluse una pace provvisoria nel 1302 a Caltabellotta. La guerra fra angioini e aragonesi ricominci\u00f2 a pi\u00f9 riprese fino al 1495 quando gli aragonesi con Federico I D'Aragona dominavano incontrastati sul regno di Napoli. Il 7 settembre 1539 Carlo V pass\u00f2 per Cosenza. Per l'occasione i casalesi vollero regalargli tremila ducati ed un bellissimo puledro. Il re per ricambiare i doni abol\u00ec la gabella della seta e elev\u00f2 24 chiese calabresi a cattedrali, tra le quali anche la chiesa di San Pietro e Paolo di Pedace. Con la pace di Chateaus Cambr\u00e8sis del 1559 il meridione venne annesso definitivamente alla Spagna e in particolare la Calabria fece parte del vicereame di Napoli.\nIl 1600 fu un secolo terribile. Fino al 1626, il territorio fu continuamente sottoposto a terremoti. Successivamente insorsero varie epidemie e una molto grave fu quella del 1633 della quale parla Domenico Martire ricordando la morte dei suoi fratelli. La terra ricominci\u00f2 a tremare il 18 gennaio 1638. Cosenza venne distrutta con i suoi casali. Pedace venne completamente rasa al suolo con la distruzione di 123 case. Nel 1644, insieme ad altri 82 casali, venne acquistato dal marchese Vincenzo Salvati, Granduca di Toscana. Si pass\u00f2 dal demanio regio al demanio feudale. Celico divenne capitale e da quel momento ospit\u00f2 il governatore Saraceni. I casalesi, certi dei loro diritti, inviarono Giovanni Barracco dal re di Spagna e ottennero l'annullamento della vendita. Il vicer\u00e9 Duca d'Arcos non aveva nessuna intenzione di dare esecuzione ai dettami del re, e per tale motivo, nel 1647 la popolazione organizz\u00f2 una rivolta armata. Capitanata dai cittadini di Pedace e Rovito e nel numero di circa 600 uomini port\u00f2 ad un attacco a Celico dove misero in fuga il governatore Saraceni. Fu la scintilla di una rivolta anti spagnola, dove si distinse capitan Peppe Gervasi, e che si propag\u00f2 in diversi luoghi della Calabria. Lo spirito di ribellione raggiunse anche Napoli con il moto di Masaniello. Per placare le turbolenze, il vicer\u00e9 reintegr\u00f2 i casali nel demanio regio. Nel 1656 un'epidemia di peste infest\u00f2 Cosenza. Il Martire riferisce che a Pedace, Serra e Perito morirono 450 persone.\nLa dominazione spagnola, fino al 1714 segn\u00f2 la decadenza sociale ed economica della Calabria. Poi, fino al 1738 furono sottoposti alla dominazione austriaca che con la pace di Vienna l'Austria perse Napoli e la Sicilia in favore di Carlo III di Borbone. Inizi\u00f2 la dominazione borbonica dell'Italia meridionale. Per mettere ordine alle intricate vicende locali nel 1790 venne incaricato il giudice Giuseppe Zurlo. Lo Zurlo effettu\u00f2 un'indagine approfondita sulle propriet\u00e0 dei terreni e sulle usurpazioni. Raccolse il frutto del suo lavoro in 3 volumi proponendo l'assegnazione delle terre ai proprietari, obbligando il pagamento delle imposte fondiarie, e sciogliendo l'abolizione degli usi civici in tutto il regno. L'avvento della Rivoluzione francese e il conseguente turbamento in tutta Europa imped\u00ec che i nuovi provvedimenti divenissero operativi.\nLa Prima Repubblica francese, frutto della rivoluzione, port\u00f2 seri sconvolgimenti alla politiche dello stivale. La penisola venne conquistata passo dopo passo dal generale Napoleone Bonaparte, portandolo nel 1799, a sconfiggere i borboni e alla conseguente dichiarazione della repubblica partenopea. Come simbolo del cambiamento vennero piantati gli alberi della libert\u00e0 nella citt\u00e0 di Cosenza e in diversi casali presilani. La borghesia e i notabili aderirono alla nuova repubblica, mentre il popolo rest\u00f2 tenacemente fedele al re Ferdinando I. Pedace, il 6 marzo 1799, istitu\u00ec una banda realista che prese il nome di \"armata pedacese\" e il nome di Pedace divenne sinonimo di realista. Alcuni documenti riconducicibili all'Andreotti, riportano che i francesi \"ove incontravano i Pedacesi senza piet\u00e0 li massacravano e questi di rimando tesseano loro mille agguati e dove potessero coglierli strage e sterminio ne menavano\".\nLa lotta tra realisti e repubblicani dur\u00f2 diversi anni e cost\u00f2 tantissime vite umane. Un racconto travagliato di quegli anni culmina in un episodio noto come il \"Sacco di Pedace\". In quegli anni, la famiglia dei Leonetti spadroneggiava sul paese ricoprendo tutti gli incarichi pubblici e con soprusi di ogni tipo. Il capo di questa famiglia era don Pasquale Leonetti. Con il cambio di governo, i Leonetti passarono subito dalla parte dei francesi. L'odio nei loro confronti da parte della popolazione crebbe ulteriormente fino a raggiungere il culmine la notte del 3 maggio 1806. In quell'occasione, il sacerdote Pasquale Martire e il parroco Vincenzo Iocca, sostenuti da aderenti borbonici degli altri casali radunarono circa 200 uomini e attaccarono i Leonetti. Dei figli di don Pasquale, don Gaetano venne ucciso subito, don Luigi si rifugi\u00f2 nella vicina casole, mentre don Giuseppe tent\u00f2 di rifugiarsi in chiesa ma venne massacrato ugualmente. I Leonetti superstiti si rivolsero al generale francese Verdier per una punizione esemplare dei colpevoli. La repressione fu terribile. I francesi entrarono in paese, appiccarono fuoco al comune e fecero strage. I realisti si rifugiarono sulla Sila.\nDopo questi atti venne pubblicato un indulto che prometteva impunit\u00e0. Alcuni, confortati, rientrarono ma con l'istituzione della commissione militare i Leonetti ottennero particolare severit\u00e0 anche contro gli innocenti. La resistenza sopravvisse. Alla fine di giugno attaccarono Cosenza in mano ai repubblicani, ma vennero messi in fuga. Il 17 luglio 1806 i francesi nuovamente attaccarono Pedace. I borbonici, guidati da Lorenzo Martire opposero una dura resistenza, ma persi 50 uomini cercarono scampo sulle montagne. Il paese venne incendiato e saccheggiato. Le cronache del tempo narrano di fucilazioni e pugnalazioni anche per vecchi e bambini. Venne fatto un nuovo indulto con un nuovo ritorno in massa in paese. La resistenza per\u00f2 cambi\u00f2 natura e divenne meno organizzata, ma pi\u00f9 diretta e feroce. Si distinsero uomini come Giacomo Pisano detto Francatrippa, del quale alcuni eccessi mostrano come sia nata la leggenda della \"ferocia pedacise\". Assedi\u00f2 e prese Acri, Bisignano e San Pietro in Guarano. Insieme ad altri realisti piomb\u00f2 sui francesi guidati da Deguisanges e li mise in fuga facendo 23 prigionieri. Questi vennero poi arsi vivi.\nMonumenti e luoghi d'interesse.\nChiesa Santi Apostoli Pietro e Paolo - Campanile.\nLa principale chiesa del paese \u00e8 la Chiesa SS. Apostoli Pietro e Paolo, edificata nel XVI secolo. \u00c8 formata da tre ampie navate, sulla cui sommit\u00e0 \u00e8 collocata una croce latina. La sua facciata \u00e8 caratterizzata dalla presenza di un rosone centrale che sormonta il portale d'ingresso, e due rosoncini nello stile del 1600. Con la sua base pari a 40 x 20 metri \u00e8 la pi\u00f9 grande rispetto alle chiese dei dintorni. Posta nello spiazzo chiamato \"Le Pezze\", nel 1500 aveva di fronte l'ospizio di San Nicol\u00f2 e a sinistra la Chiesa della Confraternita di Santa Maria della Pace. Sull'ultimo arco, a destra di chi entra, conserva ancora una decorazione in pietra del 1580, data in cui venne fatta una ristrutturazione e un ampliamento. Il 7 settembre 1539, il re Carlo V, per ricambiare alcuni doni ricevuti dagli abitanti dei casali, elev\u00f2 24 chiese calabresi a cattedrali, tra le quali la chiesa di Pedace. Con il terremoto del 1638 venne aggiunta una nuova cappella con il titolo di S. Maria della Misericordia o dei Suffragi. Al suo interno \u00e8 presente la Cappella del Sacramento in stile barocco, il presbitero in legno di noce intarsiato del 1806, l'altare maggiore in legno in stile barocco napoletano. Diversi dipinti presenti della chiesa: \"La pesca miracolosa\" e \"La Trinit\u00e0\" e il cielo dipinto del 1771 sono attribuiti al pittore Cristoforo Santanna. Sull'arco dell'abside si eleva la cupola, intessuta con vimini e dipinta da un certo Bevacqua di Spezzano della Sila al culmine della quale \u00e8 rappresentata la colomba dello Spirito Santo che incombe sul presbiterio. Il pulpito in legno di noce e castagno del 1700 e opera di alcuni artigiani locali \u00e8 attaccato alla penultima colonna di destra. Nella sagrestia invece sono presenti stipi in noce intarsiata del 1848 ad opera di un certo Giuseppe Leonetti di Serra Pedace.\nNella piazza a lato della chiesa \u00e8 presente l'imponente campanile che si eleva su quattro livelli ed \u00e8 alto 37 metri. In passato era tutto in stile romanico, cos\u00ec come si pu\u00f2 osservarlo nel quadro della pala dell'altare maggiore presente nella Chiesa di S. Maria di Monte Oliveto. Aveva cinque piani e terminava a cuspide piramidale quadrata. Quest'ultima e il quinto piano rovinarono in seguito ad un terremoto nel 1800 e al loro posto fu costruito un tamburo sulla quale poggia una snella cupola e una lanterna dove, nel 1912, vennero collocate la tre campane dell'orologio. Le due pi\u00f9 piccole vennero rifuse nel 1977. La pi\u00f9 grande, rifusa anch'essa nel 1803, si dice \"sorella\" di un'altra presente a Celico. Custodisce al suo interno una capsula del tempo collocata dal sindaco Rita Pisano in memoria alle generazione future che avranno l'onore di aprirla. Il campanile \u00e8 stato nuovamente restaurato negli anni 2000. In corrispondenza di alcuni cantoni del campanile sono presenti delle maschere apotropaiche contro il malocchio.\nChiesa Santa Maria di Monte Oliveto.\nLa Chiesa di Santa Maria di Monte Oliveto fu costruita nel 1563 dai frati del luogo che vi avevano annesso un convento. Nella facciata principale, si apre il portone ad arco sormontato da una monofora ad arco. L'interno, ad un'unica navata, custodisce un polittico su tela firmato Hippolitus Burghesius del 1612 raffigurante la Madonna di Monte Oliveto tra San Pietro, San Paolo, San Giovanni Battista e San Giovanni Evangelista. Nella parte in basso, osservando con attenazione, \u00e8 possibile notare la Chiesa dei SS. Apostoli Pietro e Paolo affiancata dal campanile, cos\u00ec com'era all'epoca dell'artista. Il dipinto rappresenta una notevole ricchezza d'arte per Pedace. \u00c8 ormai diventata tradizione far visita la notte di Pasqua alla Madonna di Monte Oliveto. Al termine della messa, i fedeli della parrocchia di Pedace, insieme a quelli di Serra Pedace, si recano nella Chiesa di Santa Maria per andare a \"prendere le grazie\" dalla Madonna. La tradizione nacque in passato, come forma di omaggio, perch\u00e9 secondo i fedeli aveva protetto il paese durante i forti terremoti dei secoli scorsi. La visita \u00e8 accompagnata dall'esibizione della banda musicale di Pedace e dall'accensione di un fuoco nello spiazzo a lato della Chiesa. Fino a poco tempo fa, annualmente, il giorno di Pasquetta, veniva organizzata una festa, comprendente varie celebrazioni religiose, giochi popolari come \"la pignata\", l'esibizione dei cantanti e la presenza di diverse bancarelle. Venivano effettuate due processioni: una la mattina per la comunit\u00e0 di Serra Pedace e un'altra nel pomeriggio per la comunit\u00e0 di Pedace.\nChiesa dell'Addolorata.\nUn'altra chiesa, presente nel paese, \u00e8 la Chiesa dell'Addolorata, presente in via Cappuccini. Come suggerisce il nome della strada fu costruita nel 1580 dai padri cappuccini. Originariamente era annessa al vicino convento che venne chiuso dopo il terremoto del 1783 e definitivamente abbandonato dai religiosi nel 1866 dopo l'incameramento dei beni ecclesiastici. Il convento \u00e8 stato distrutto per dare spazio al cimitero comunale. La chiesa, invece, \u00e8 stata ristrutturata di recente. Lo storico Domenico Martire nella sua Platea delle chiese di Pedace cita la presenza di una chiesa di origine romana: Santa Vetere che sorgeva dove oggi c'\u00e8 la chiesa dei Cappuccini e il cimitero. Nella Chiesa viene conservata la statua della Vergine Addolorata, detta \"La Pecorella\". Ogni anno, alcuni giorni prima della festa patronale, la statua viene portata in processione nella Chiesa dei Santi Apostoli Pietro e Paolo. La settimana successiva alla \"Festa della Pecorella\", la Madonna viene poi riaccompagnata nella sua Chiesa.\nConvento San Francesco di Paola.\nIl Convento di San Francesco di Paola venne costruito nel 1617 sui resti del cenobio della confraternita di Santa Maria della Pietra. Il complesso architettonico a base rettangolare \u00e8 collocato su un masso di notevoli dimensioni. Una leggenda popolare narra che il progetto iniziale prevedeva la costruzione del convento, all'inizio della strada. In quello stesso punto, attualmente \u00e8 presente una piccola croce realizzata da alcuni fedeli come forma di devozione al santo. Sempre secondo la tradizione orale, si tramanda, che gli operai addetti alla costruzione del convento, ogni mattina trovavano i materiali inspiegabilmente spostati sul grande masso. I manovali riportavano i materiali nel luogo prestabilito, ma il giorno successivo li trovavano nuovamente spostati sul masso. Non si sa quante volte si ripet\u00e9 questo fenomeno. Alla fine compresero che era volont\u00e0 del santo la collocazione della pietra angolare sulla roccia monumentale, e cos\u00ec decisero di costruivi il complesso. Sotto la struttura \u00e8 presente anche un tunnel di trenta metri, chiamato \"Lamia\". Al suo interno sono ancora presenti due vecchi abbeveratoi, alimentati da una sorgente di acqua limpida e fresca, dove anticamente trovavano ristoro gli asinelli di ritorno dal lavoro dai monti vicini. L'intera struttura, con il passare del tempo, ha subito ingenti danni. Ristrutturato di recente, \u00e8 stato destinato a centro culturale per ospitare concerti, rappresentazioni teatrali, convegni, meeting e cerimonie private. In basso, all'altezza del fiume, nel 1799 venne costruito un antico mulino utilizzato dei frati.\nSociet\u00e0.\nTradizioni e folclore.\nFesta della Pecorella.\nPer la tradizione cattolica, la protettrice di Pedace \u00e8 la Madonna Addolorata detta \"La Pecorella\" a simbolo della mansuetudine e rassegnazione della Vergine Maria nel sacrificio di se stessa presso la Croce. La festa solenne, che cade la quarta domenica di Settembre, viene caratterizzata col nome di \"Festa della Pecorella\". Durante la festa si effettua una storica lotteria che per antica tradizione prevede come primo premio una pecora. La tradizione narra che i padri cappuccini, nel XVII secolo, erigendo un Convento ed una Chiesa (Chiesa dell'Addolorata), introdussero la devozione alla Madonna Addolorata. Pedace ebbe cos\u00ec il suo santuario, il simbolo della fede dei padri. Forte \u00e8 l'attuale attaccamento a \"La Pecorella\". Degno di memoria \u00e8 il terremoto del 12 febbraio 1854, ricordato ogni anno con una festa votiva. Il popolo si prepara alla grande solennit\u00e0 per sette sabati. La statua della madonna \u00e8 custodita per gran parte dell'anno nella sua chiesa. In occasione della Festa della Pecorella viene portata nella chiesa dei SS. AA. Pietro e Paolo. Al termine della festa viene nuovamente accompagnata nella Chiesa dell'Addolorata. Il 25 settembre 1999, in occasione della \"Festa della Pecorella\", fu fatto il gemellaggio con il comune di Santa Fiora (Grosseto), per rafforzare gli scambi sociali, commerciali e culturali fra i due paesi che hanno molte caratteristiche in comune. Il gemellaggio \u00e8 stato possibile perch\u00e9 il sindaco di Santa Fiora, Luigi Vencia, era originario di Pedace.\nCavallo di Fuoco.\nLa vigilia della Festa della Pecorella \u00e8 scandita da una \"processione parallela\" a quella vera del giorno successivo. \u00c8 un antico rito propiziatorio per favorire la pioggia durante il periodo invernale. Al calare del sole, un cavallo di cartapesta con il suo cavaliere fantoccio viene portato da un volontario sulle spalle e girato per le vie del paese. Il cavallo viene preceduto dal rullio dei tamburi che rappresentano i tuoni, mentre, nella bocca del cavallo vengono accesi dei fuochi d'artificio, a simboleggiare i fulmini. L'evento \u00e8 molto atteso dai ragazzi che seguono il cavallo per tutto il suo tour. Si crea un'atmosfera molto suggestiva e festosa. In passato, a costruire questo colorito e affascinate simbolo del costume locale, era Vittorio Sapia, compianto artista pedacese. Il culmine dell'evento si raggiunge quando, all'arrivo sul sagrato della chiesa dei Santi Apostoli Pietro e Paolo, cavallo e cavaliere vengono dati alle fiamme, in un tripudio liberatorio di grida e battimani.\nCultura.\nCucina.\nLa cucc\u00eca \u00e8 il tradizionale piatto preparato in occasione della Festa della Pecorella. \u00c8 costituito da grano bollito, condito con cotenne, carne di maiale e di capra. Anche se fatto con ingredienti semplici richiede molta cura nella fase di preparazione. La pulizia del grano, le successive fasi di macerazione, bollitura e cottura nel tradizionale forno a legna richiedono tre giorni di tempo affinch\u00e9 si possa portare a termine con successo la preparazione della tanto ricercata pietanza. La ricetta, descritta anche dal prete poeta di Acri, Vincenzo Padula, ha superato abbondantemente i due secoli di vita. Attualmente non ci sono certezze sull'origine. Per assonanza e somiglianza un'ipotesi \u00e8 quella della derivazione dal cuscus, il tipico piatto arabo e saraceno. Per tale ragione il piatto risalirebbe alle origini del casale, quando i saraceni invasero Cosenza. Degno di nota \u00e8 la particolarit\u00e0 dell'aggiunta di carne di maiale a quella della capra (della tradizione saracena) che sembra come l'appropriarsi di una pietanza per negarla a chi \u00e8 di religione musulmana e ritiene il maiale un animale impuro.\nGeografia antropica.\nFrazioni.\nPerito.\n Perito \u00e8 situato nella parte pi\u00f9 in basso rispetto al paese ed era anticamente casale autonomo come Iotta. Ha probabilmente una storia pi\u00f9 antica del resto dei casali. Il suo nome deriva dai tanti frutteti di pere che con il clima pi\u00f9 mite occupavano la parte pianeggiante del suo territorio. Aveva come stemma un sole splendente su una campagna bianca. La piazza principale, piazza San Sebastiano, \u00e8 dedicata al santo patrono della frazione, festeggiato nel mese di ottobre. \u00c8 ormai diventata una tradizione consolidata, il lancio di una mongolfiera di carta, il pi\u00f9 antico tipo di pallone ad aria calda. La festa \u00e8 considerata conclusiva dell'estate presilana e si distingue per i suoi fuochi d'artificio, in perenne rivalit\u00e0 con i fuochi della \"Festa della Pecorella\". In corrispondenza della piazza \u00e8 ancora presente la casa del poeta Michele De Marco ricordata da una targa commemorativa. Dalla piazza \u00e8 possibile raggiungere una storica scalinata in pietra, costruita durante il periodo fascista, che in passato consentiva di raggiungere velocemente la stazione ferroviaria. Nella frazione \u00e8 inoltre presente la Chiesa di Santa Maria Assunta. La sua costruzione \u00e8 probabilmente del XVII secolo. La facciata principale, scandita da alte lesene, \u00e8 dotata di tre portali di simile fattura, ma di diverse dimensioni. L'edificio ha annessa una torre campanaria a base quadrangolare che si eleva su tre livelli. I restauri sono stati completati nel 2013.\nLorica.\nLa frazione di Lorica, ricadente nel territorio comunale di San Giovanni in Fiore e Pedace, si affaccia sul lago Arvo ed \u00e8 dotata di impianti di risalita e piste da sci che, unite allo spettacolare paesaggio che la circonda, ne fanno una delle mete turistiche pi\u00f9 frequentate della Calabria, durante tutte le stagioni dell'anno. La localit\u00e0 fa parte del Parco nazionale della Sila. Il nome deriva dal latino \"l\u00f2rica\" (corazza), e potrebbe essere interpretato come un posto sicuro, invalicabile, dove nascondersi e proteggersi da eventuali avversari o nemici. Un'ipotesi alternativa \u00e8 che il termine dovrebbe riferirsi all'aspetto naturale della zona, che come una roccaforte vegetale, nei secoli scorsi si presentava all'uomo come un habitat impermeabile, angusto e selvaggio."}
{"id": "2498354", "revid": "899609", "url": "https://it.wikipedia.org/wiki?curid=2498354", "title": "Commentatore televisivo", "text": ""}
{"id": "2498356", "revid": "838137", "url": "https://it.wikipedia.org/wiki?curid=2498356", "title": "Dutch Open 2008 - Doppio", "text": "Il doppio del Dutch Open 2008 \u00e8 stato un torneo di tennis facente parte dell'ATP Tour.\nJuan Pablo Brzezicki e Juan Pablo Guzm\u00e1n erano i detentori del titolo, ma quest'anno non hanno partecipato.\nFranti\u0161ek \u010cerm\u00e1k e Rogier Wassen hanno battuto in finale 7\u20135, 7\u20135, Jesse Huta Galung e Igor Sijsling."}
{"id": "2498359", "revid": "599013", "url": "https://it.wikipedia.org/wiki?curid=2498359", "title": "Hisato Sat\u014d", "text": "Caratteristiche tecniche.\n\u00c8 un attaccante mancino e preferisce indossare la maglia numero 11.\nCarriera.\nClub.\nHa giocato per vari club del Campionato giapponese di calcio. Nel 2012 con la maglia del Sanfrecce Hiroshima si laurea capocannoniere del Coppa del mondo per club FIFA 2012 con 3 gol, a pari merito con C\u00e9sar Delgado. I maggiori successi in carriera sono legati proprio a questo club, in cui ha militato dal 2005 al 2016 (con oltre 300 presenze e 174 gol in campionato).\nNazionale.\nHa giocato nel 2000-2001 con la Nazionale Under-20 del Giappone (8 presenze e 5 gol), mentre dal 2006 al 2010 ha giocato con la Nazionale Maggiore collezionando 31 presenze e 4 gol."}
{"id": "2498371", "revid": "125247332", "url": "https://it.wikipedia.org/wiki?curid=2498371", "title": "Speck", "text": "Lo speck \u00e8 un tipo di salume italiano, austriaco e tedesco, originario della regione storico-geografica del Tirolo e ottenuto generalmente dalla coscia di suino sottoposta a un processo di affumicatura a freddo.\n\u00c8 diffuso in Alto Adige, in Trentino, in Veneto, in Valtellina, in Valle d'Aosta, in Friuli, in Carinzia e in Tirolo.\nTipi di speck.\nLo \"Speck Alto Adige\" ha ricevuto nel 1996 il riconoscimento di Indicazione geografica protetta. Lo speck prodotto in Alto Adige che non rientri nel disciplinare IGP e quello prodotto in Trentino sono riconosciuti come prodotti agroalimentari tradizionali.\nIn Austria sono prodotte altre varianti di speck, di cui due hanno ottenuo il marchio IGP: il Tiroler Speck e il Gailtaler Speck\nIn Valle d'Aosta nel 2008 un noto salumificio locale dopo due anni di sperimentazione ha iniziato la produzione di \"Reinhold Speck\", un tipo di \"speck\" affumicato alle piante aromatiche alpine.\nAltra produzione tipica \u00e8 quella dello \"speck\" di Sauris, prodotto della tradizione di Sauris, un paesino situato a 1200 metri s.l.m. in Friuli con origini e lingua tedesca.\nLo \"speck\" come parte integrante della tipica \"merenda\" altoatesina.\nNella tradizione altoatesina, lo \"speck\" era il cibo consumato dai contadini e costituiva una fonte di energia durante i lavori nei campi. Col tempo \u00e8 diventato anche il protagonista di banchetti in occasione di festeggiamenti e cerimonie di benvenuto. Quest'ultima funzione \u00e8 stata tramandata fino ai giorni nostri: lo \"speck\", insieme al pane nero e al vino o birra, costituisce l'elemento chiave della tipica \"merenda\" altoatesina, consumata e offerta come simbolo di ospitalit\u00e0.\n\"Brettljause\" \u00e8 il nome della tipica merenda tirolese (in dialetto sudtirolese viene chiamata \"Marende\"), un'usanza che trae appunto origine dalla tradizione contadina e che vive tuttora nei masi e nelle baite. Essa consiste in un tagliere con \"speck\", salsicce, formaggi tipici e cetrioli, accompagnato da pane casereccio e vino. Nella \"Marende\" lo \"speck\" dev'essere ben stagionato ed \u00e8 servito in un pezzo intero largo circa 3\u00a0cm, successivamente tagliato a pezzetti di medie dimensioni."}
{"id": "2498374", "revid": "36426", "url": "https://it.wikipedia.org/wiki?curid=2498374", "title": "Folon", "text": ""}
{"id": "2498376", "revid": "287204", "url": "https://it.wikipedia.org/wiki?curid=2498376", "title": "Indianapolis Tennis Championships 2008", "text": "L'Indianapolis Tennis Championships 2008 \u00e8 stato un torneo di tennis giocato sul cemento.\n\u00c8 stata la 21\u00aa edizione dell'Indianapolis Tennis Championships, che fa parte della categoria International Series nell'ambito dell'ATP Tour 2008. \nSi \u00e8 giocato al Tennis Center di Indianapolis negli Stati Uniti, dal 14 al 20 luglio 2008.\nCampioni.\nSingolare.\n Gilles Simon ha battuto in finale Dmitrij Tursunov, 6\u20134, 6\u20134\nDoppio.\n Ashley Fisher / Tripp Phillips hanno battuto in finale Scott Lipsky / David Martin, 3\u20136, 6\u20133, 10\u20135"}
{"id": "2498382", "revid": "486946", "url": "https://it.wikipedia.org/wiki?curid=2498382", "title": "Gli Eterni", "text": ""}
{"id": "2498385", "revid": "1318658", "url": "https://it.wikipedia.org/wiki?curid=2498385", "title": "Anthony da Silva", "text": "Carriera.\nCominci\u00f2 la sua carriera nel G.D. Chaves, squadra della citt\u00e0 della sua famiglia. Nella stagione 2005-206 si trasfer\u00ec all'Estrela Amadora, per poi trasferirsi, nel gennaio 2007 al Cluj, del quale diventa il capitano. Durante la stagione 2008-2009 soffr\u00ec ai legamenti del ginocchio e fu indisponibile per gran parte della stagione. Dopo il suo ritorno aiut\u00f2 la squadra a vincere la seconda Coppa di Romania della storia del club."}
{"id": "2498386", "revid": "767487", "url": "https://it.wikipedia.org/wiki?curid=2498386", "title": "Transito di Giove dai pianeti esterni", "text": "Un transito di Giove dai pianeti esterni avviene quando il pianeta Giove passa tra il Sole e uno dei 3 pianeti pi\u00f9 esterni: Saturno, Urano e Nettuno.\nDurante il transito Giove oscura una piccola porzione del disco solare ad un ipotetico osservatore su un pianeta esterno e appare come un piccolo disco nero che si muove sulla superficie del Sole.\nAnche alcuni dei satelliti naturali di Giove potrebbero essere visti transitare, tuttavia il loro diametro angolare sarebbe al massimo di 1\" se visti da Saturno, e ancora meno da Urano o Nettuno.\nTransito di Giove da Saturno.\nIl transito pi\u00f9 interessante da osservare sarebbe quello da Saturno. L'ultimo \u00e8 stato nel 1226 e il prossimo nel 3728, in entrambi i casi si tratta di transiti rasenti al bordo del Sole e, inoltre, il centro di Giove non appare transitare sul Sole ad un osservatore al centro di Saturno. L'ultima volta che il centro di Giove ha transitato sul Sole \u00e8 stata nell'86 a.C., la prossima sar\u00e0 nel 7541.\nDurante il transito completo Giove oscurerebbe dal 5 al 6% della superficie del Sole, pi\u00f9 di qualsiasi altro transito tra due pianeti nel sistema solare.\nIl periodo sinodico Giove-Saturno \u00e8 di 19,85887 anni (7253,45 giorni). L'inclinazione reciproca delle loro orbite \u00e8 1,25\u00b0.\nTransito di Giove da Urano.\nIl periodo sinodico Giove-Urano \u00e8 13,81195 anni (5044,81 giorni).\nL'inclinazione reciproca delle loro orbite \u00e8 0,70\u00b0.\nTransito di Giove da Nettuno.\nIl periodo sinodico Giove-Nettuno \u00e8 12,78219 anni (4668,69 giorni).\nL'inclinazione reciproca delle loro orbite \u00e8 0,94\u00b0."}
{"id": "2498387", "revid": "287204", "url": "https://it.wikipedia.org/wiki?curid=2498387", "title": "Transito di Giove da Saturno", "text": ""}
{"id": "2498388", "revid": "287204", "url": "https://it.wikipedia.org/wiki?curid=2498388", "title": "Transito di Giove da Urano", "text": ""}
{"id": "2498389", "revid": "287204", "url": "https://it.wikipedia.org/wiki?curid=2498389", "title": "Transito di Giove da Nettuno", "text": ""}
{"id": "2498390", "revid": "287204", "url": "https://it.wikipedia.org/wiki?curid=2498390", "title": "Indianapolis Tennis Championships 2008 - Singolare", "text": "Il singolare dell'Indianapolis Tennis Championships 2008 \u00e8 stato un torneo di tennis facente parte dell'ATP Tour.\nDmitrij Tursunov era il detentore del titolo, , ma Gilles Simon lo ha battuto in finale 6\u20134, 6\u20134."}
{"id": "2498392", "revid": "767487", "url": "https://it.wikipedia.org/wiki?curid=2498392", "title": "Bojan Jorga\u010devi\u0107", "text": "Carriera.\nInizi\u00f2 la carriera nell'FK Rad Belgrado ma venne ceduto in prestito prima al Rakovika e poi alla Dinamo Pan\u010devo.\nTornato alla base nell'estate 2003, ha conquistato il posto di titolare, collezionando 24 presenze alla prima stagione.\nViene acquistato dal Gent nel luglio 2007, in sostituzione del veterano Fr\u00e9d\u00e9ric Herpoel.\nHa debuttato in Jupiler League alla prima giornata della stagione 2007/2008, vittoria per 4-1 sul campo dell'.\nNel novembre 2011 \u00e8 stato acquistato dal Club Bruges per rimpiazzare l'infortunato Sven Dhoest."}
{"id": "2498402", "revid": "1869172", "url": "https://it.wikipedia.org/wiki?curid=2498402", "title": "Personaggi di Chrono Crusade", "text": "Questa \u00e8 una lista degli episodi del manga e anime \"Chrono Crusade\".\nRosette Christopher.\n protagonista femminile di \"Chrono Crusade\". Rosette \u00e8 un esorcista dell'Ordine della Maddalena che va in missione per distruggere demoni e spiriti malvagi. Lavora con un demone di nome Chrono (o \"Chrno\") con il quale ha fatto un contratto quando era giovane, e porta un orologio intorno al collo che contiene la sua energia vitale. Quando lei lo apre, Chrono \u00e8 in grado di aumentare i suoi poteri demoniaci in cambio di una diminuzione della durata della vita di Rosette. Questo \u00e8 il risultato del contratto tra lei e Chrono.\nRosette \u00e8 consapevole che la sua vita sar\u00e0 breve ma tuttavia cerca di impegnarsi per tutto il tempo che le rimane, ed \u00e8 convinta che non arriver\u00e0 ai trent'anni. La sua motivazione principale \u00e8 quella di salvare suo fratello Joshua, che \u00e8 stato catturato da Aion. Tra Chrono e Rosette nasce un rapporto di amore reciproco e grazie ad esso riescono a confortarsi a vicenda e a superare le pi\u00f9 difficili prove che il loro destino ha messo in servo per loro.\nChrono/Chrno.\n, chiamato anche Chrno, \u00e8 il protagonista maschile di \"Chrono Crusade\", nonch\u00e9 il personaggio che d\u00e0 il titolo alla serie. Chrono \u00e8 un demone che inizialmente era il braccio destro del potente Aion, ma lentamente \u00e8 divenuto una persona comprensiva ed ha abbandonato il suo lato \"malvagio\". Demone estremamente potente, si \u00e8 guadagnato una cattiva reputazione per aver ucciso molti suoi compagni demoni. Chrono ha perso le sue corna, rimanendo senza poteri (le corna sono la fonte del potere dei demoni) e con l'unica alternativa di cercare un contraente, una persona disposta a sacrificare la durata della sua vita per permettere al demone di rivelare la sua vera forma e poter usare i suoi poteri al massimo.\nL'attuale contraente di Chrono \u00e8 Rosette Christopher, la sua amica pi\u00f9 importante che lui ha giurato di proteggere. Al contrario degli altri demoni, Chrono \u00e8 comprensivo, amichevole, e non ha paura di rischiare la vita per i suoi amici. Per questo in non poche occasioni Chrono rischia la sua vita per salvare quella dei suoi amici e delle persone a lui care come Rosette che provando un profondo sentimento di amore riesce a superare le prove pi\u00f9 difficili.\nIl suo nome potrebbe essere ispirato all'omonima divinit\u00e0 greca del tempo, Crono.\nJoshua Christopher.\nIl fratello minore di Rosette. Lui e Rosette vivevano insieme in un orfanotrofio, e lui era spesso malato. Scopr\u00ec di avere strani poteri e di essere in grado di curare le ferite degli altri, ma non le proprie. L'uso dei suoi poteri l'ha ulteriormente indebolito. Volendo diventare forte abbastanza da non essere pi\u00f9 un peso per sua sorella, \u00e8 rimasto presto vittima dei piani di Aion. \u00c8 doppiato in giapponese da Junko Minagawa e in italiano da Alessandro Rigotti (da ragazzo) e da Patrizia Mottola (da bambino).\nAzmaria Hendric.\nL'apostolo della carit\u00e0 e cantante di Vegas. Azmaria \u00e8 una ragazza di 12 anni con il dono di curare le persone tramite la sua voce. Ha un sorprendente talento per il canto, e quando canta con il cuore, il suo potere viene fuori, appaiono le sue ali da angelo, e tutte le ferite guariscono. Ha avuto una vita problematica, rimanendo orfana pi\u00f9 volte, ed \u00e8 anche stata parte di un piccolo gruppo di musicisti. Era molto legata a loro, ma sono stati tutti uccisi, lasciandola con il senso di colpa e con la convinzione che chiunque la incontri non sar\u00e0 mai felice. Quando incontra Rosette e Chrono, sviluppa una forte amicizia con loro e si unisce all'Ordine della Maddalena per aiutarli. \u00c8 una ragazza gentile ed innocente, sempre disposta ad aiutare. \u00c8 doppiata in giapponese da Saeko Chiba e in italiano da Daniela Fava.\nAion.\nUn peccatore ed un demone. I suoi piani sono la causa di tutte le vicende che attanagliano i personaggi di \"Chrono Crusade\". Chrono inizialmente era dalla sua parte, ma Aion aveva anche altri seguaci. Uno degli obiettivi principali dell'Ordine della Maddalena \u00e8 quello di sconfiggerlo. Il suo nome potrebbe essere ispirato all'omonima divinit\u00e0. \u00c8 doppiato in giapponese da Kazuhiko Inoue e in italiano da Lorenzo Scattorin.\nFather Ewan Remington.\nIl ministro dell'Ordine di Maddalena. \u00c8 anche agente sul campo e secondo in comando a Sorella Kate. Complessivamente \u00e8 molto gentile e altruista, specialmente con Rosette, nei cui confronti tende ad esser molto protettivo. Il manga e l'anime differiscono molto sull'interpretazione di questo personaggio. \u00c8 doppiato in giapponese da Sh\u014d Hayami e in italiano da Giorgio Bonino.\nSatella Harvenheit.\nUna strega invocatrice di gioielli e una cacciatrice di taglie che uccide i demoni, li odia poich\u00e9 uno di loro uccise i suoi familiari e distrusse la sua casa, ed \u00e8 venuta in America dalla Germania per cercare quello che rimane della sua famiglia. Rosette e Satella inizialmente non vanno molto d'accordo, soprattutto perch\u00e9 Rosette lavora con Chrono (un demone), ma poi in seguito diventano grandi amiche, e Satella scoprir\u00e0 che il demone che le ha portato via la famiglia altri non \u00e8 che Aion. Come invocatrice di gioielli, Satella ha l'abilit\u00e0 di invocare varie entit\u00e0 spirituali fatte di gioielli. \u00c8 doppiata in giapponese da Michiko Neya e in italiano da Debora Magnaghi.\nLilith/Pandemonium.\nMadre dei demoni e nucleo del loro mondo artificiale, Lilith \u00e8 il nome che aveva da umana anni fa quando fu rapita dai demoni figli (almeno cos\u00ec sembra) della precedente incarnazione della madre, Pandemonium \u00e8 il nome della regina immortale e nucleo che sceglie periodicamente un ospite (se sia un essere che si reincarni, il pianeta, il trono/nucleo, un titolo o altro \u00e8 ignoto) nonch\u00e9 dello stesso \"pianeta\". Compare solo nel manga ma probabilmente \u00e8 la madre anche dei demoni dell'anime.\nSorella Kate Valentine.\nCapo del ramo newyorkese dell'Ordine di Maddalena. \u00c8 una donna con una volont\u00e0 di ferro, che spesso sembra essere fuori posto nella lotta contro i demoni. Comunque, \u00e8 molto pi\u00f9 che lo stereotipo della Madre Superiora. Sorella Kate \u00e8 l'antagonista di Rosette nell'Ordine di Maddalena. Il loro antagonismo va cos\u00ec oltre che lei cerca persino di romperle la spina dorsale (in chiave umoristica) e Rosette le rivolge un appellativo molto offensivo quando la sua richiesta di cercare Joshua viene rifiutata. Gestisce l'Ordine e Rosette con il pugno di ferro, nonostante Rosette sia di per s\u00e9 incontrollabile. \u00c8 doppiata in giapponese da Yoshiko Sakakibara e in italiano da Stefania Patruno."}
{"id": "2498407", "revid": "89688", "url": "https://it.wikipedia.org/wiki?curid=2498407", "title": "Tom Hooper", "text": "Ha vinto l'Oscar al miglior regista per il film \"Il discorso del re\". Ha inoltre diretto i film \"Red Dust\", \"Il maledetto United\", \"Les Mis\u00e9rables\" e \"The Danish Girl\".\nBiografia.\nNato a Londra frequenta dapprima la scuola preparatoria di Highgate, successivamente la Westminster School e infine l'Universit\u00e0 di Oxford, dove si laurea in inglese. Durante il periodo degli studi si avvia alla regia, dirigendo un cortometraggio, \"Painted Faces\", proiettato al London Film Festival.\nGrazie all'aiuto del padre Richard, direttore della United News &amp; Media, conosce il produttore della CBBC Matthew Robinson, che gli d\u00e0 l'opportunit\u00e0 di dirigere alcuni episodi per la serie televisiva per ragazzi \"Byker Grove\". In seguito continua a lavorare per la televisione dirigendo diverse puntate della nota soap opera inglese \"EastEnders\". Nel 2002 dirige la miniserie televisiva \"Daniel Deronda\" con Romola Garai e Hugh Dancy, mentre l'anno successivo dirige Helen Mirren in \"Prime Suspect 6: The Last Witness\", per il quale ottiene la sua prima candidatura agli Emmy Awards, nella categoria \"Miglior regia per una miniserie o film per la televisione\".\nNel 2004 debutta alla regia cinematografica con \"Red Dust\" con Hilary Swank e Chiwetel Ejiofor, mentre l'anno successivo torna alla televisione, dirigendo nuovamente Helen Mirren nella miniserie televisiva \"Elizabeth I\", per il quale vince il suo primo Emmy Award per la miglior regia. Nel 2008 dirige la pluripremiata miniserie televisiva \"John Adams\", vincitrice di 4 Golden Globe e di altri numerosi premi.\nTra il 2008 e il 2009 dirige il suo secondo lungometraggio cinematografico, ovvero \"Il maledetto United\", tratto dall'omonimo romanzo di David Peace. Nel 2010 dirige \"Il discorso del re\", film incentrato sui problemi di balbuzie di Re Giorgio VI e del suo rapporto d'amicizia con Lionel Logue, il logopedista che lo ha in cura. Il film riceve numerosi riconoscimenti internazionali, tra cui 12 candidature agli Oscar 2011, di cui quattro vinti, tra cui anche il Premio Oscar al miglior regista.\nNel 2012 \u00e8 alla regia del film \"Les Mis\u00e9rables\", tratto dall'omonimo musical di Alan Boubil e Claude-Michael Schonberg, il quale ha vinto 3 Premi Oscar 2013 su 8 nomination. Nel 2015 dirige Eddie Redmayne e Alicia Vikander in \"The Danish Girl\"."}
{"id": "2498408", "revid": "838137", "url": "https://it.wikipedia.org/wiki?curid=2498408", "title": "Indianapolis Tennis Championships 2008 - Doppio", "text": "Il doppio dell'Indianapolis Tennis Championships 2008 \u00e8 stato un torneo di tennis facente parte dell'ATP Tour.\nJuan Mart\u00edn del Potro e Travis Parrott erano i detentori del titolo, ma quest'anno non hanno partecipato.\nAshley Fisher e Tripp Phillips hanno battuto in finale 3\u20136, 6\u20133, 10\u20135, Scott Lipsky e David Martin."}
{"id": "2498409", "revid": "599013", "url": "https://it.wikipedia.org/wiki?curid=2498409", "title": "Esteban Sirias", "text": ""}
{"id": "2498412", "revid": "1305772", "url": "https://it.wikipedia.org/wiki?curid=2498412", "title": "The Art of War", "text": "The Art of War (\"l'arte della guerra\" in lingua inglese) pu\u00f2 riferirsi a:"}
{"id": "2498413", "revid": "125456723", "url": "https://it.wikipedia.org/wiki?curid=2498413", "title": "Separatore decimale", "text": "Il separatore decimale \u00e8 un simbolo usato per separare la parte intera da quella frazionaria in un numero. Con i numeri arabi sono usati come separatori decimali la virgola e il punto.\nPer affinit\u00e0 col raggruppatore delle migliaia nella suddivisione delle cifre, anche quest'ultimo sar\u00e0 trattato in questa voce.\nStoria.\nNel Medioevo era usata una barra (\u00af) sulle cifre per separare la parte intera da quella frazionaria in un numero, una tradizione derivata dal sistema decimale usato dai matematici indiani. La sua introduzione \u00e8 attribuita al matematico persiano Mu\u1e25ammad ibn M\u016bs\u0101 al-Khw\u0101rizm\u012b. In seguito venne usato un piccolo trattino verticale (\u02cc) come separatore tra le unit\u00e0 e i decimali. Con l'avvento dei caratteri mobili per la stampa si prefer\u00ec invece usare simboli pi\u00f9 diffusi quali la virgola (,) o il punto (.).\nIn Francia il punto era gi\u00e0 in uso per rendere i numeri romani pi\u00f9 leggibili, cos\u00ec fu scelta la virgola. Molte altre nazioni inoltre scelsero la virgola come separatore decimale. La virgola \u00e8 stata adottata dal sistema metrico decimale e di conseguenza anche dall'ISO per le pubblicazioni internazionali. Ciononostante nei paesi di cultura anglosassone la virgola \u00e8 utilizzata per separare i gruppi di tre cifre.\nNegli Stati Uniti \u00e8 usato come separatore decimale il punto (.), chiamato \"point\". Nelle nazioni dell'Impero britannico fu scelto come separatore decimale il punto mediano (\u00b7). Ci\u00f2 aveva il vantaggio di ridurre la confusione qualora il punto fermo fosse gi\u00e0 usato come separatore delle migliaia. Comunque, poich\u00e9 il punto mediano era gi\u00e0 usato in matematica per indicare la moltiplicazione, il Sistema internazionale ne ha bocciato l'uso come separatore decimale. Tuttavia l'uso del punto fermo non \u00e8 stato proibito. Le pubblicazioni britanniche sull'aviazione sono cos\u00ec passate alla forma statunitense nel ventesimo secolo.\nQuando il Sudafrica ha adottato il sistema metrico, ha iniziato ad usare la virgola come separatore decimale. La lingua ausiliaria internazionale interlingua ha usato la virgola come separatore decimale sin dalla pubblicazione della \"Grammatica dell'interlingua\" nel 1951. Un'altra lingua ausiliaria internazionale, l'esperanto, usa la virgola come separatore decimale.\nNel 1958 la disputa tra i delegati europei e quelli americani sulla corretta rappresentazione del separatore decimale quasi blocc\u00f2 lo sviluppo del linguaggio di programmazione ALGOL. Alla fine si decise che l'ALGOL potesse supportare diversi separatori decimali, tuttavia molti altri linguaggi, come il C, il Java, il Fortran e il CSS, specificano l'uso del punto.\nLa \"22\u00aa Conferenza generale dei pesi e delle misure\" ha dichiarato, nel 2003, che \u00abil simbolo per il marcatore decimale deve essere il punto sulla linea [di base] o la virgola sulla linea [di base]\u00bb. Ha inoltre ribadito che \u00abi numeri possono essere divisi in gruppi di tre, al fine di facilitarne la lettura, n\u00e9 punti n\u00e9 virgole devono essere inseriti negli spazi tra i gruppi\u00bb.\nRaggruppamento delle cifre.\nPer facilit\u00e0 di lettura i numeri con molte cifre prima o dopo il separatore decimale possono essere divisi in gruppi usando un segno, partendo dal separatore decimale in entrambe le direzioni. Questo segno delimitatore \u00e8 chiamato \"separatore delle migliaia\", dato che di solito le cifre sono separate a gruppi di tre. Tuttavia in alcuni Paesi (ad esempio Cina, India e Giappone) le cifre sono divise in gruppi di due o quattro, pur essendo ormai utilizzato anche il raggruppamento a tre.\nCome per il separatore decimale, sono stati usati diversi caratteri per il raggruppamento delle cifre. Se il separatore decimale \u00e8 la virgola, per raggruppare le cifre spesso si usa il punto o lo spazio. Il problema legato al punto e alla virgola \u00e8 che entrambi sono stati usati internazionalmente sia come separatori decimali che come simboli per il raggruppamento delle cifre e che il loro significato dipende dal contesto. Per questo motivo lo standard SI/ISO 31-0 raccomanda l'uso dello spazio per raggruppare le cifre. Anche altri enti indipendenti raccomandano di seguire questa linea: ad esempio l'Unione internazionale di chimica pura e applicata (IUPAC) suggerisce di non usare la virgola e il punto come simbolo di raggruppamento delle cifre: \u00abPer numeri con pi\u00f9 cifre, le cifre possono essere separate in gruppi di tre partendo dal separatore decimale e andando verso sinistra. I gruppi dovrebbero essere separati da uno spazio e mai da una virgola, un punto o qualunque altro segno\u00bb. L'Associazione americana di medicina, il cui \"Manuale di stile AMA\" \u00e8 assai seguito dalla letteratura professionale medica, appoggia l'uso dello spazio per il raggruppamento delle cifre. Nell'informatica lo spazio non separabile \u00e8 preferito, dove possibile, allo spazio normale.\nEccezioni al raggruppamento delle cifre.\nAlcuni manuali di stile stabiliscono che il separatore delle migliaia non debba essere usato nel testo normale per numeri tra 1000 e 9999 senza parte frazionaria (i numeri interi a quattro cifre), mentre altri ne suggeriscono l'uso anche in quel caso. Ad esempio il \"Manuale di pubblicazione dell'Associazione americana di psicologia\" indica l'uso del separatore delle migliaia eccetto i numeri di pagina, le cifre binarie, le temperature ecc.\nCi sono sempre delle eccezioni al raggruppamento delle cifre dettate dal senso comune, come, ad esempio, nelle date, nei codici postali, nei numeri delle pagine e nei numeri di identificazione.\nSistema di numerazione arabo.\nEsempi di uso.\nQuesti esempi mostrano l'uso del separatore decimale e del separatore delle migliaia. La lista \u00e8 ordinata cronologicamente in base alla data in cui ogni Paese ha adottato il sistema:\nIl punto decimale \u00e8 molto diffuso negli apparecchi elettronici, come le calcolatrici, che usano spesso solo esso come separatore decimale. Molti sistemi operativi permettono di scegliere il separatore decimale, anche se alcuni programmi ignorano tale scelta.\nPaesi che usano i numeri arabi e la virgola come separatore decimale.\n, , , , , , , , , , , , , (nella zona francofona), , , , , (la virgola \u00e8 ufficiale, ma sono usati entrambi), , , , , , , , , , , , , , , , , , , , (entrambi sono ufficiali), (nei testi in portoghese), , , , , , , , , , , , , , , , , , (la virgola \u00e8 ufficiale, ma il punto \u00e8 usato negli affari), (la virgola \u00e8 ufficiale, ma il punto \u00e8 usato negli affari), , , , , , , .\nPaesi che usano i numeri arabi e il punto come separatore decimale.\n, , , (nella zona anglofona), , , , , , , , , , , , , , , , , , , , (incluse le aree insulari), , , , .\nAltri sistemi di numerazione.\nNel mondo arabo, dove \u00e8 utilizzato un diverso sistema di numerazione, esiste un carattere diverso per separare la parte intera da quella frazionaria in un numero. \u00c8 chiamato \"separatore decimale arabo\" in Unicode. Esiste anche un \"separatore delle migliaia arabo\".\nIn persiano il separatore decimale \u00e8 chiamato \"momayyez\" ed \u00e8 scritto come una barra. C'\u00e8 poca differenza tra la virgola e il \"momayyez\" (\u066b) usato per separare i gruppi di tre cifre. Per fare ci\u00f2 a volte sono utilizzati anche la virgola o lo spazio; comunque ci\u00f2 non \u00e8 standard.\nSeparatore non decimale dell'ora.\nPer indicare l'ora (sistema sessagesimale) la normativa ISO 8601 prevede che l'indicazione sia riferita all'intervallo tra 0 e 24 (e non tra 1 e 12), che possa includere ore, minuti e secondi ed eventualmente le frazioni decimali (separate da una virgola o da un punto) di questi ultimi (03:06:09,1234), che ogni parte debba essere sempre di due cifre (e quindi avere quando necessario uno zero iniziale, ad esempio 03:06 e non 3:06), che vada scritto sempre per esteso (le 03:00 e non le 3), che si possa scrivere senza separatore o con i due punti (030609 o 03:06:09) e che la mezzanotte possa essere scritta sia come 00:00:00 sia come 24:00:00 a seconda se si consideri come inizio o come fine del giorno.\nNei testi tecnici e nella costruzione di orologi digitali questa normativa va rispettata rigorosamente; nell'uso comune e nei testi non specialistici, tuttavia, \u00e8 prassi comune nell'editoria italiana usare una notazione semplificata, col punto e senza gli zeri iniziali (\"le 3.06\" e anche \"le 3.06 e 9 secondi\"). Non va comunque usata la virgola, il separatore decimale usato in Italia."}
{"id": "2498417", "revid": "357043", "url": "https://it.wikipedia.org/wiki?curid=2498417", "title": "Val Nerina", "text": ""}
{"id": "2498423", "revid": "339392", "url": "https://it.wikipedia.org/wiki?curid=2498423", "title": "Grande Moschea di Kairouan", "text": ""}
{"id": "2498424", "revid": "1543377", "url": "https://it.wikipedia.org/wiki?curid=2498424", "title": "Polietossilato", "text": "I polietossilati (o poliossietilati) costituiscono una classe di composti chimici polimerici il cui monomero \u00e8 un ossietilato. Hanno formula generale RO(CH2CH2O)nH, essendo R un radicale idrocarburico o eteroatomico.\nProduzione.\nI polietossilati sono prodotti a partire da ossido di etilene e alcoli, utilizzando NaOH come catalizzatore, secondo la reazione:\nLa reazione di sintesi dei polietossilati avviene per catalisi omogenea a temperature intorno ai 100-200 \u00b0C in reattore agitato discontinuo.\nUsi.\nI polietossilati vengono impiegati per la loro azione di tensioattivo non ionico nei detergenti e come emulsionanti. Inoltre prendono parte, assieme agli isocianati, alla sintesi dei poliuretani."}
{"id": "2498434", "revid": "122588900", "url": "https://it.wikipedia.org/wiki?curid=2498434", "title": "Piramide di Chefren", "text": "La Piramide di Chefren, IV sovrano della IV dinastia, era il cenotafio eretto dal sovrano stesso sulla piana di Giza durante l'Antico Regno e denominato \"Wr Kafre\" ossia \"Grande \u00e8 Kafre\".\nCaratteristiche esterne.\nLa piramide di Chefren \u00e8 la seconda come grandezza dopo la famosa piramide del padre Cheope. Nella met\u00e0 inferiore presenta grandi blocchi grezzi ed irregolari disposti con scarsa precisione, mentre verso la sommit\u00e0 questi appaiono disposti in maniera pi\u00f9 uniforme. Nel corso dei millenni vari movimenti sismici hanno provocato degli spostamenti di alcuni millimetri delle pietre.\nLa piramide appare la pi\u00f9 alta di quella di Cheope perch\u00e9 venne costruita su uno zoccolo di roccia alto circa 10 metri. La sua altezza apparirebbe ancora maggiore se non fosse priva di parte della cima e del pyramidion.\nHa la particolarit\u00e0 di essere l'unica piramide che conserva sulla sommit\u00e0 una parte della copertura in calcare bianco di Tura che originariamente ricopriva l'intera struttura. La base \u00e8 rivestita di \"pietra etiopica variegata\" (cos\u00ec come la definisce Erodoto) ovvero granito rosso e grigio di Assuan.\nPresenta due ingressi dovuti ad un cambiamento del progetto iniziale: uno a circa 11,54 metri di altezza, l'altro a livello del suolo, che \u00e8 quello attualmente usato per le visite.\nCaratteristiche interne.\nVarcata la soglia si presenta una discenderia lunga circa 32 metri che conduce ad un corridoio orizzontale terminante nella camera funeraria rimasta incompiuta.\nQuesta misura 14,15 metri per cinque, \u00e8 unica, scavata nella pietra, con il soffitto a due spioventi formato da 17 coppie di travi in pietra calcarea e situata sotto il livello del cortile.\nL'unico arredo funerario ritrovato \u00e8 il sarcofago di granito rosso seppellito \"a fior di terra\", completamente privo di iscrizioni e spezzato. Vicino vi erano delle ossa di bovino.\nDalla camera, una galleria in salita porta a due appartamenti con un corridoio orizzontale collegato al primo e dovuto sicuramente ad un cambiamento di progetto in corso d'opera.\nVi \u00e8 inoltre una grande camera forse destinata a magazzino o alla raccolta di offerte funebri oppure come serdab.\nTempio funerario.\nIl tempio funerario di Chefren era l'edificio del complesso funerario adibito al culto del sovrano e situato sull'altopiano di Giza ad oriente della propria piramide ma senza esservi collegato.\nTutto il complesso funerario del sovrano fu riportato alla luce dal 1909 con l'architetto Uvo Holscher della spedizione tedesca di Ernst Von Sieglin al 1932 con Selim Hassan del Servizio Antichit\u00e0 Egizie anche se in realt\u00e0 Auguste Mariette aveva gi\u00e0 individuato il tempio a valle attribuendolo erroneamente al complesso della Sfinge.\nDel tempio funerario non restano che imponenti rovine tra le quali, a conferma, spicca un concio di oltre 400 tonnellate.\nMa le sue dimensioni erano maggiori di quelle del vicino tempio funerario di Cheope e si presentava in origine con un corpo unico, massiccio, dalla facciata lunga pi\u00f9 di 100 metri, un vestibolo con 14 colonne, varie sale ad uso rituale con piedritti, magazzini, due atri ortogonali, corridoi e cortile rettangolare con porticato.\nIl tempio presenta, dopo la seconda sala ipostila, la \"sala delle nicchie\" che accoglieva le cinque statue del sovrano e dedicate al culto terreno della titolatura reale completa.\nLe pareti delle sale erano rivestite di calcare e granito rosa di Assuan mentre il pavimento era in alabastro.\nL'edificio era collegato tramite una rampa processionale discendente lunga quasi 500 metri, coperta e decorata a colori, al tempio a valle del sovrano e alla Sfinge mentre all'esterno, a nord ed a sud, vi erano le fosse per accogliere le barche solari.\nTempio a valle.\nIl Tempio a valle di Chefren era l'edificio del complesso funerario piramidale adibito al culto del sovrano relativamente all'imbalsamazione, alla cerimonia di apertura della bocca ed era situato nella valle del Nilo.\nScoperto da Auguste Mariette nel 1852, che erroneamente lo attribu\u00ec alla Sfinge, si collegava al tempio funerario di Chefren tramite una rampa processionale ascensionale lunga 494 metri ed \u00e8 l'unico tempio a valle che si sia conservato e che ci \u00e8 pervenuto in buono stato di conservazione.\nCostruito a destra della Sfinge, doveva avere in origine l'aspetto di una mastaba in pianta quadrata di 45 metri di lato con 13 metri d'altezza, presenta mura in blocchi di granito rosso di Assuan, collocati in maniera perfetta e precisa che lo rendono impressionante per il severo aspetto in quanto privi di decorazioni ad eccezione di alcune iscrizioni in caratteri geroglifici incise intorno ai varchi di accesso.\nI conci delle poderose mura sono in calcare di Tura di enormi dimensioni ed il loro volume \u00e8 di circa 55 metri cubi che sviluppano un peso di quasi 150 tonnellate mentre un blocco di granito pesa sulle 45 tonnellate.\nNella grande sala a T rovesciata, i 16 pilastri monoliti in granito rosso alti circa 4 metri che sorreggono le imponenti architravi, dovevano creare uno spettacolare contrasto cromatico con le pareti in calcare rivestite con lastre di granito nero, oggi parzialmente scomparse, e con la pavimentazione in alabastro.\nNella sala, si trovavano in origine 23 statue del sovrano assiso, tutte in diorite verde del deserto nubiano, alabastro e grovacca. Nel 1859 Mariette scopr\u00ec nella prima anticamera un pozzo ove erano state gettate le statue regali per preservarle dalle profanazioni e dai ladri.\nPurtroppo solo una era intatta ed \u00e8 conservata oggi al museo de Il Cairo.\nDalla parte centrale del tempio, dove avvenivano i rituali funebri, si accedeva a varie camere, corridoi, vestiboli, atri ed ambienti per contenere le barche solari.\nHa due entrate sul lato nord ove si trovano ancora ruderi di quattro sfingi ed in questo tempio compare per la prima volta l'elemento architettonico della modanatura a gola egizia.\nStoriografia.\nCome tutte le piramidi, anche quella di Chefren era stata violata fin dall'antichit\u00e0 e alcuni blocchi furono asportati e usati nella costruzione del tempio di Eliopoli cos\u00ec come testimonia la firma di \"May\", figlio di \"Bakenamon\" vissuto al tempo di Ramses II e del quale era capomastro. Trattasi di due iscrizioni esterne relative a una ispezione effettuata insieme allo stesso sovrano relativamente all'asporto delle pietre o forse anche per un eventuale restauro.\nVenne aperta e chiusa numerose volte, ma gi\u00e0 dall'Era cristiana la piramide di Chefren fu poco considerata e quasi mai nominata persino dagli storici a vantaggio della vicina \"sorella maggiore\".\nAll'interno si trova una scritta in arabo che nomina un certo Muhammad Ahmed cavatore e Osmann muratore in un tempo non definito.\nNel 1372 d.C. vi sono testimonianze scritte che la piramide era ancora aperta, ma venne chiusa successivamente perdendo la memoria dell'ingresso.\nNel 1548 Jean Chesneau scriveva che la piramide aveva ancora gran parte del pregiato rivestimento esterno, di cui oggi ne rimangono solo circa 45 metri a partire dalla cima, e che la piramide risultava impenetrabile.\nNacque cos\u00ec la convinzione che la piramide fosse una struttura piena cio\u00e8 senza camera funebre, convinzione confermata anche dall'infruttuosa ricerca di un'entrata da parte del navigatore ed esploratore genovese Caviglia nel 1817.\nUn anno dopo, l'esploratore padovano Giovanni Battista Belzoni notava il grande ammasso di pietre che ricopriva quasi tutta la facciata nord e, dopo averle rimosse, trov\u00f2 prima un cunicolo impraticabile scavato dai ladri e dopo i tre grandi blocchi che costituivano l'ingresso principale della piramide.\nAll'interno e a futura memoria, Belzoni lasci\u00f2 scritto con il nerofumo a caratteri cubitali e per quasi tutta la lunghezza della parete:\"Scoperta da G. Belzoni. 2 marzo 1818\".\nLa piramide fu definitivamente esplorata da John Shea Perring nel 1837."}
{"id": "2498442", "revid": "17204", "url": "https://it.wikipedia.org/wiki?curid=2498442", "title": "MechCommander GOLD", "text": ""}
{"id": "2498446", "revid": "767487", "url": "https://it.wikipedia.org/wiki?curid=2498446", "title": "Ricardo Manuel Ferreira Sousa", "text": "Carriera.\nClub.\nSi trasferisce dal al Cluj nell'estate del 2006 per 750\u00a0000 euro."}
{"id": "2498454", "revid": "162719", "url": "https://it.wikipedia.org/wiki?curid=2498454", "title": "Classe Pot\u00ebmkin (nave da battaglia)", "text": ""}
{"id": "2498458", "revid": "110157", "url": "https://it.wikipedia.org/wiki?curid=2498458", "title": "Rapetti", "text": "Rapetti \u00e8 una citt\u00e0 dell'Uruguay, situata a sud del dipartimento di San Jos\u00e9. Si trova a 43 metri sul livello del mare. Ha una popolazione di circa 400 abitanti."}
{"id": "2498460", "revid": "124750898", "url": "https://it.wikipedia.org/wiki?curid=2498460", "title": "Orani (Italia)", "text": "Orani (\"Orane\" in sardo) \u00e8 un comune italiano di abitanti della provincia di Nuoro in Sardegna, la cui altitudine varia dai circa 490 ai 630 m s.l.m.\nStoria.\nL'area fu abitata gi\u00e0 in epoca prenuragica, nuragica e romana, per la presenza nel territorio di alcune domus de janas, di numerosi nuraghi e di ruderi di edifici termali.\nNel Medioevo la villa, che era divisa in due borgate, appartenne al giudicato di Torres e fece parte della curatoria di Sarule prima e di quella di Ottana poi. Nel territorio esisteva un'altra villa, Oddini, centro risalente all'epoca romana, che and\u00f2 distrutta in epoca aragonese. Alla caduta del giudicato (intorno al 1259) pass\u00f2 al giudicato di Arborea e dal 1410 al marchesato di Oristano. Alla definitiva sconfitta degli arborensi, nel 1478, pass\u00f2 sotto la dominazione aragonese. Gli aragonesi ne fecero un feudo che nel 1617 costitu\u00ec insieme con Oniferi, Sarule, Ottana, Orotelli, l'encontrada di Nuoro e quella di Bitti, il marchesato di Orani, feudo dapprima di Caterina Da Silva e poi dei Fadriguez Fernandez, finch\u00e9 fu riscattato agli ultimi feudatari nel 1839 con la soppressione del sistema feudale voluta dai Savoia.\nBuona parte dell'economia locale si resse, a partire dal 1917, grazie allo sfruttamento delle locali miniere di talco, molto attive fino al 1978 e oggi con attivit\u00e0 alquanto ridimensionata.\nSociet\u00e0.\nLingue e dialetti.\nLa variante del sardo parlata a Orani \u00e8 simile a quella nuorese.\nTradizione e folclore.\nLe principali feste del paese sono:\nCultura.\nMusei.\nIl museo Nivola, situato nell\u2019antico lavatoio di via Gonare, \u00e8 dedicato all\u2019artista oranese Costantino Nivola.\nEconomia.\nArtigianato.\nTra le attivit\u00e0 economiche pi\u00f9 tradizionali e rinomate vi sono quelle artigianali, che si distinguono per la produzione di cassapanche e per l'arte della tessitura.\nSport.\nCalcio.\nLa principale squadra di calcio della citt\u00e0 \u00e8 la \"Polisportiva Orani Calcio\" che milita nel girone E sardo di 2\u00aa Categoria. I colori sociali sono l'azzurro e il verde."}
{"id": "2498461", "revid": "110157", "url": "https://it.wikipedia.org/wiki?curid=2498461", "title": "Costa Nova do Prado", "text": "Costa Nova do Prado o semplicemente Costa Nova \u00e8 una popolare localit\u00e0 balneare portoghese sull'Oceano Atlantico, situata sulla Ria de Aveiro, nel Distretto di Aveiro (Portogallo centro-settentrionale) e appartenente al comune di \u00cdlhavo.\nGeografia.\nCollocazione.\nLa localit\u00e0 \u00e8 situata nella parte settentrionale della Costa da Prata (\"costa argentata\"), a 12\u00a0km a nord di \u00cdlhavo, a 11\u00a0km ad ovest di Aveiro e a poco a sud dell'altra localit\u00e0 balneare della zona, Praia da Barra.\nOrigini del nome.\nIl nome \"Costa Nova\" \u00e8 stato dato dai pescatori per distinguere la localit\u00e0 dalla cosiddetta \"Costa Velha\" (= \"costa vecchia\") a S\u00e3o Jacinto, mentre .\nCaratteristiche.\nLa localit\u00e0 \u00e8 famosa per i celebri \"palheiros\", case dipinte a righe verticali ed orizzontali bianche e blu, bianche e rosse, bianche e verdi, ecc."}
{"id": "2498465", "revid": "1784425", "url": "https://it.wikipedia.org/wiki?curid=2498465", "title": "Alfonso Guerra (politico)", "text": "Nato in una famiglia numerosa e di modeste condizioni, si laure\u00f2 in Lettere e Filosofia per poi conseguire il titolo di Ingegnere tecnico industriale.\nGiovane militante clandestino del Partito Socialista Operaio Spagnolo (PSOE), nel 1970 entr\u00f2 nella sua Commissione esecutiva. \nIn quel periodo la sua immagine personale era quella di un giovane magro e \"capellone\", con il tipico aspetto dell'universitario progressista.\nFu segretario dell'Ufficio stampa dal 1975 e responsabile della organizzazione del XXVII Congresso, nel quale fu designato segretario organizzativo. In seguito divenne vicesegretario generale del Partito.\nFu eletto deputato nelle successive elezioni parlamentari dal 1977 e nominato vicepresidente del Governo socialista di Felipe Gonz\u00e1lez dal dicembre 1982 al gennaio 1991. Attualmente presiede la Fondazione \"Pablo Iglesias\" ed \u00e8 presidente della Commissione Costituzionale del Congresso dei Deputati.\nIl suo intervento nella redazione della Costituzione spagnola del 1978, insieme con Fernando Abril Martorell, fu fondamentale per il conseguimento della sua approvazione.\nNel 1982 il PSOE ottenne un'ampia maggioranza assoluta (202 deputati su un totale di 350 membri del Congresso) nelle elezioni generali. Tale vittoria si realizz\u00f2 per vari fattori: la crisi interna del partito governativo di centro-destra, l'Unione del Centro Democratico, la cattiva congiuntura economica che aveva portato disoccupazione e malessere sociale, la buona organizzazione di Alfonso Guerra e la guida di Felipe Gonz\u00e1les del PSOE. Inoltre Guerra si caratterizz\u00f2 per il sarcasmo e l'ironia che impiegava nelle manifestazioni pubbliche alle quali interveniva.\n\u00c8 presidente della Fondazione Pablo Iglesias e della Fondazione Sistema. Nel 2005 ha ricevuto il premio della Fondazione Abril Martorell per il suo \u201cdecisivo contributo al gran patto che rese possibile la Costituzione del 1978\u201d. \nDirige, tra le altre pubblicazioni, \"Temas\", una rivista con periodicit\u00e0 mensile dedicata all'analisi e all'informazione di attualit\u00e0.\nPubblicazioni.\nHa scritto due libri di memorie:\nE due libri di teoria politica:"}
{"id": "2498467", "revid": "767487", "url": "https://it.wikipedia.org/wiki?curid=2498467", "title": "Dawda Bah", "text": ""}
{"id": "2498471", "revid": "79213", "url": "https://it.wikipedia.org/wiki?curid=2498471", "title": "Giovanni Boccati di Piermatteo", "text": ""}
{"id": "2498472", "revid": "599013", "url": "https://it.wikipedia.org/wiki?curid=2498472", "title": "Takashi Shimoda", "text": "Carriera.\nHa militato sempre nel club della sua citt\u00e0, il Sanfrecce, gi\u00e0 dal 1994. \u00c8 diventato titolare nella stagione 1998, perdendo il posto nella stagione 2008 rimpiazzato da Akihiro Sat\u014d."}
{"id": "2498473", "revid": "287204", "url": "https://it.wikipedia.org/wiki?curid=2498473", "title": "Atterraggio proibito", "text": "Atterraggio proibito (\"The Astronauts Must Not Land\") \u00e8 un romanzo di fantascienza del 1963 dello scrittore inglese John Brunner.\nStoria editoriale.\nIl romanzo fu pubblicato dalla Ace Books nel 1963 con il titolo \"The Astronauts Must Not Land\" e nel 1973 fu ripubblicato da Dell Publishing, con il titolo \"More Things in Heaven\".\nIl romanzo \u00e8 stato tradotto in italiano per la Arnoldo Mondadori Editore nel marzo 1964 nella collana Urania e pi\u00f9 volte ripubblicato.\nTrama.\nA Quito, capitale mondiale delle esplorazioni spaziali, si \u00e8 in attesa del rientro da Alpha Centauri della nave esploratrice \"Starventure\". Anche David Drummond e la sua fidanzata Carmela Hermanos sono in attesa del rientro dei rispettivi fratelli, imbarcati sulla nave.\nDurante l'avvicinamento alla terra, mostruose figure si materializzano nei cieli e sia Carmela che David sono sicuri di aver visto i loro parenti camminare per Quito.\nArrivata nell'orbita terrestre la Starventure non \u00e8 lasciata atterrare, provocando dapprima sorpresa e poi sgomento, anche perch\u00e9 questo ritardo \u00e8 messo in relazione alla comparsa di altri mostri nei cieli.\nDavid, come giornalista e fratello di Leon, uno degli astronauti, riesce ad imbarcarsi su un traghetto per la \"Starventure\", minacciando uno scandalo, e scopre che il ritardo nello sbarco \u00e8 dovuto al fatto che i corpi degli astronauti non sono pi\u00f9 umani, anche se la personalit\u00e0 \u00e8 rimasta intatta.\nA terra si decide di ritrovare i presunti sosia degli astronauti, che appaiono in grandi citt\u00e0 discorrendo con le folle di filosofia, scienza e religione.\nDavid trova a Quito il fratello di Carmela. Il sosia gli spiega che in effetti la terra \u00e8 un sub-universo, parte di un universo pi\u00f9 grande e pi\u00f9 evoluto e la \"Starventure\", viaggiando nell'iperspazio, ha messo in contatto i due universi.\nAlla fine gli umani rimangono in osservazione per capire se potranno essere integrati nell'universo pi\u00f9 ampio, e i sosia abbandonano i corpi restituendoli agli astronauti."}
{"id": "2498474", "revid": "124684630", "url": "https://it.wikipedia.org/wiki?curid=2498474", "title": "Metal Men", "text": "I Metal Men sono un gruppo di supereroi creato da Robert Kanigher, Ross Andru e Mike Esposito nel 1962, pubblicato dalla DC Comics.\nStoria.\nI Metal Men sono un gruppo di robot intelligenti creati dallo scienziato Will \"Doc\" Magnus tramite una macchina chiamata responsometro, in grado di animare qualsiasi materiale, dandogli una personalit\u00e0 adatta a seconda della sua composizione chimica; le loro caratteristiche infatti (sia fisiche che caratteriali) sono legate all'elemento di cui sono fatti (oltre ad essere accomunati dal fatto di essere dei mutaforma):"}
{"id": "2498475", "revid": "38120", "url": "https://it.wikipedia.org/wiki?curid=2498475", "title": "Metal men", "text": ""}
{"id": "2498479", "revid": "486946", "url": "https://it.wikipedia.org/wiki?curid=2498479", "title": "La bestia con un miliardo di schiene", "text": ""}
{"id": "2498480", "revid": "1776051", "url": "https://it.wikipedia.org/wiki?curid=2498480", "title": "Toledo (Uruguay)", "text": "Toledo \u00e8 una citt\u00e0 dell'Uruguay, situata a sud del dipartimento di Canelones. Si trova a 68 metri sul livello del mare. Ha una popolazione di circa 4.028 abitanti."}
{"id": "2498482", "revid": "834", "url": "https://it.wikipedia.org/wiki?curid=2498482", "title": "Bad Guy (album)", "text": "Bad Guy \u00e8 l'album di debutto del cantante coreano Rain, pubblicato sul mercato sud-coreano il 13 maggio 2002, dove ha venduto 143.414 copie."}
{"id": "2498484", "revid": "1543377", "url": "https://it.wikipedia.org/wiki?curid=2498484", "title": "Sovereign Seven", "text": "I Sovereign Seven sono stati un gruppo di supereroi creato da Chris Claremont (testi) e Dwayne Turner (disegni) nel 1995, pubblicato dalla DC Comics.\nStoria editoriale.\nLa serie \"Sovereign Seven\" \u00e8 stata lanciata nel 1995, e rappresentava il primo lavoro di Chris Claremont dopo la sua uscita dalla Marvel Comics e dal mondo degli X-Men nel 1991. Pur essendo ambientato nell'universo DC, era una serie creator-owned (i diritti appartenevano cio\u00e8 al creatore, Claremont, e non alla DC Comic), e nell'ultimo numero (il n. 36, nel 1998) venne rivelato che tutta la serie era in realt\u00e0 un fumetto disegnato da due donne che appartenevano all'universo DC.\nStoria del gruppo.\nI Sovereign Seven erano un gruppo di alieni esiliati sulla Terra, dove combatterono numerosi nemici, tra cui Darkseid e Lobo. La formazione originale comprendeva Cascade, Finale, Rampart, Reflex, Indigo, Network e Cruiser; successivamente, Rampart venne ucciso e rimpiazzato da Power Girl."}
{"id": "2498485", "revid": "38120", "url": "https://it.wikipedia.org/wiki?curid=2498485", "title": "Sovereign seven", "text": ""}
{"id": "2498495", "revid": "486946", "url": "https://it.wikipedia.org/wiki?curid=2498495", "title": "Jazz mainstream", "text": ""}
{"id": "2498496", "revid": "834", "url": "https://it.wikipedia.org/wiki?curid=2498496", "title": "How to Avoid the Sun", "text": "How to Avoid the Sun \u00e8 il secondo album del cantante coreano Rain, pubblicato sul mercato sud-coreano il 16 ottobre 2003, dove ha venduto 166,731 copie."}
{"id": "2498497", "revid": "108971197", "url": "https://it.wikipedia.org/wiki?curid=2498497", "title": "Ingared", "text": "Ingared \u00e8 una piccola area che si trova nel comune di Alings\u00e5s nella contea di V\u00e4stra G\u00f6taland. "}
{"id": "2498501", "revid": "767487", "url": "https://it.wikipedia.org/wiki?curid=2498501", "title": "Sollebrunn", "text": "Sollebrunn \u00e8 una piccola area che si trova nel comune di Alings\u00e5s nella contea di V\u00e4stra G\u00f6taland. "}
{"id": "2498506", "revid": "466539", "url": "https://it.wikipedia.org/wiki?curid=2498506", "title": "It's Raining (album Rain)", "text": "It's Raining \u00e8 il terzo album del cantante coreano Rain, pubblicato sul mercato sud-coreano il 10 ottobre 2004, dove ha venduto 202,764 copie, arrivando alla terza posizione degli album pi\u00f9 venduti. Inoltre \u00e8 stato il primo album di Rain ad entrare anche nella classifica degli album pi\u00f9 venduti in Giappone, arrivando fino alla posizione numero quindici."}
{"id": "2498507", "revid": "1543377", "url": "https://it.wikipedia.org/wiki?curid=2498507", "title": "Young (Uruguay)", "text": "Young \u00e8 una citt\u00e0 dell'Uruguay, situata a nord del dipartimento di R\u00edo Negro. Si trova a 82 metri sul livello del mare. Ha una popolazione di circa 14.521 abitanti."}
{"id": "2498510", "revid": "118476480", "url": "https://it.wikipedia.org/wiki?curid=2498510", "title": "Peyton Sawyer", "text": "Peyton Elizabeth Sawyer \u00e8 interpretata da Hilarie Burton. Condivide un legame speciale con Brooke Davis, sua migliore amica da molti anni. Diventa anche molto amica di Haley James. Le sue amiche sono state l\u00ec per lei durante i momenti difficili. \"Wilmington Star\" ha detto del personaggio, ella ha \"spazzato via ogni stereotipo che i media hanno posto sulle cheerleader\", mentre \"PopMatters\" l'ha definita \"una contraddizione ambulante\".\nSviluppo del personaggio.\nCasting.\nBurton \u00e8 stata una delle VJ pi\u00f9 importanti di MTV per due anni, con i suoi look e altre attivit\u00e0 sullo schermo che fungono da risorse. Ha ospitato il suo show, MTV's Hits, ha contribuito a lanciare la Beach House della rete dalla costa del New Jersey nel maggio 2002 ed \u00e8 stata regolarmente su TRL. Il suo lavoro di VJ in MTV le ha permesso di perseguire altre opportunit\u00e0 di carriera nel settore dei media, e alla fine l'ha portata a diventare Peyton. Burton, che ha preferito la recitazione come carriera, ha fatto il provino per la parte della figlia di Ed Harris nel film Radio. \u00c8 stata incoraggiata dai successivi richiami, ma non ha ottenuto il ruolo. Il dipartimento del casting, tuttavia, la ricord\u00f2 e le chiese di inviare un provino per One Tree Hill, e i produttori le avevano promesso un personaggio in cui \"avrebbe potuto affondare i denti\" - Peyton. \"[Burton] \u00e8 un'anima vecchia\", ha dichiarato Mark Schwahn, il creatore della serie. \"\u00c8 fantastica. \u00c8 sempre elettrizzata all'idea di lavorare, anche se \u00e8 un po' nuova nella recitazione. \u00c8 una gioia anche solo starle intorno\".\nBurton ha detto: \"Non ho mai studiato recitazione o altro perch\u00e9 sono stata cos\u00ec fortunata con MTV. Sono convinta di aver avuto la possibilit\u00e0 di essere in One Tree Hill perch\u00e9 ho fatto un'apparizione in Dawson's Creek come me stessa, quando il cast \u00e8 apparso alla MTV Beach House \". Ha aggiunto, \"E la mia unica scena \u00e8 stata con Chad Michael Murray (Lucas Scott). Quindi, ora Il Chad ed io ci siamo riuniti. Quanto \u00e8 bizzarro ci\u00f2? \"Per quanto riguarda la sua vita di attrice, Burton ha dichiarato: \"Agli attori piace pensare che le loro vite siano molto difficili, ma non lo sono. S\u00ec, corri molto. Ma lavoravo in un supermercato e in un bar. Quello \u00e8 stato difficile. Questo \u00e8 divertente.\"\nPersonalit\u00e0 e guardaroba.\nPeyton \u00e8 stata descritta come bella, intelligente, ferocemente indipendente e come qualcuno che \u00e8 spesso la vittima della serie. \"Il mio personaggio \u00e8 una brava ragazza, ma \u00e8 anche un po' [sessualmente] suggestiva. Questo sicuramente non \u00e8 il dramma di tua madre\", ha detto Burton. \"\u00c8 molto contraddittoria. S\u00ec, \u00e8 una cheerleader, ma va anche a casa e ascolta la musica punk. Adora l'arte davvero dark e probabilmente strappa la testa alle bambole Barbie. Fondamentalmente, \u00e8 un disastro.\" Burton ha detto che il personaggio potrebbe essere \"un disastro\", ma che era \"cos\u00ec felice [che qualcuno] mettesse una ragazza come lei in TV. Non devi essere una cosa sola. Peyton l'ha fatto essere OK\".\nBurton ha detto che lei stessa \u00e8 stata divisa tra cheerleader e hobby che non sarebbero necessariamente considerati hobby di una cheerleader durante il liceo. \"Questo \u00e8 parte del motivo per cui ho preso parte allo show, perch\u00e9 ero tipo, porca vacca, questa ero io al liceo.\" Burton ha detto che ci sono sempre stereotipi al liceo. \"Le persone vengono messe in dei gruppi. \" Sei un atleta, sei una cheerleader, sei un fenomeno da baraccone, sei nel gruppo di teatro. Ho avuto molti problemi a inserirmi in quei gruppi quando ero al liceo perch\u00e9 volevo far parte di tutti loro\", ha detto. \" Penso che sia cos\u00ec per un sacco di gente. Alcune persone hanno il coraggio di andare avanti e espandersi ed essere parte di tutto ed altre no. \"Ha detto che One Tree Hill rappresenta le persone che sono multidimensionali e che amano pi\u00f9 di una cosa.\" Alla gente piace pi\u00f9 di una cosa. \u00c8 bello che [One Tree Hill] lo dimostri\", ha affermato.\nBurton ha affermato che interpretare un'et\u00e0 pi\u00f9 giovane (16 a 21 anni) non \u00e8 stato un problema, tranne per un aspetto: \"La mia unica preoccupazione era quando dovevo indossare di nuovo la mia uniforme da cheerleader. Dimentichi quanto sia esasperante - la vulnerabilit\u00e0 di indossare dei pantaloncini sportivi. \"Ella ha detto che ha riletto alcuni dei suoi diari del liceo per ritornare \"in quel posto \"da studentessa del liceo, e che Peyton \u00e8 stata simile a come era al liceo. Ha affermato che \"Ha anche aiutato il fatto che la citt\u00e0 in cui filmiamo, Wilmington, non sia troppo diversa dalla citt\u00e0 natale in cui sono cresciuta la Virginia. Entrambe sono [piccole] citt\u00e0 in cui gli sport delle scuole superiori hanno giocato un ruolo importante\".\nInizialmente, il personaggio non \u00e8 stato ben accolto. Ella venne fuori come troppo arrabbiata e schizzinosa per alcuni spettatori. \"All'inizio, il pubblico ha rifiutato il suo personaggio perch\u00e9, beh, era cattiva con il nostro eroe (Lucas)\", ha detto Schwann. \"Ed \u00e8 carina e popolare.\" Burton dichiar\u00f2, \"Stava ricevendo molte critiche. [La persone stavano dicendo], 'Oh, \u00e8 questa tipo di cheerleader. \u00c8 come, se sai, questa ragazzina carina. Vuole fare la dura e l'arrabbiata\". Schwann ha deciso di ammorbidire un po' il personaggio, incluso stabilire un legame con il personaggio di Haley James, la migliore amica di Lucas, e alla fine ha preso piede con il pubblico. \"[Questa \u00e8 stata] la nostra sfida, perch\u00e9 [\u00e8 stata progettata come, ed \u00e8 diventata invece] il centro morale dello show\", ha detto Schwahn.\nIl guardaroba del personaggio originariamente racchiudeva un aspetto rocker ma femminile. Andava in giro in un'auto vintage, ascoltando il rock rumoroso, spesso indossando una maglietta dei Ramones. \"[Burton] - La adoro e basta. Lavorare con lei (\u00e8) stato meraviglioso. Per lei, [Peyton] \u00e8 pi\u00f9 una ragazza fai-da-te. Ama la musica, l'arte, \u00e8 un personaggio cos\u00ec ricco che ci sono molte cose diverse su cui attingere \", ha dichiarato la costumista di One Tree Hill, Carol Cutshall. \"Ella a volte indossa solo una camicia di flanella scozzese perch\u00e9 sta dipingendo. Alcuni giorni sar\u00e0 in una maglietta da concerto. Dobbiamo trovare la maglietta da concerto giusta. Le alterno molto.\" Cutshall avrebbe preso una maglietta da concerto da uomo e la faceva indossare a Burton. \"\u00c8 anche molto, molto snella, quindi li affusoler\u00f2 fino alla sua figura. Ne usciamo con una specie di maglietta rock unica nel suo genere. Prendo qualcosa e poi lo trasformo nel mio pezzo di abbigliamento \", ha detto Cutshall. I marchi principali di Peyton sono stati Cheap Monday, Levi's, alcuni Diesel e \"Miss Sixty\".\nAlla fine Schwahn inizi\u00f2 a cambiare gli stili del personaggio, specialmente nella quarta stagione ed oltre. Burton ha detto: \"Il guardaroba di Peyton \u00e8 cambiato un po' , il che \u00e8 bello per me, perch\u00e9 io sono... Nella vita reale sono di [sette anni pi\u00f9 grande], ed ho indossato magliette e jeans, e scarpe da ginnastica Converse per cinque anni.\" Ella ha detto che dopo qualche tempo, questo ha pesato sulla sua femminilit\u00e0. Con il salto temporale di quattro anni, Peyton ha potuto indossare pi\u00f9 gonne e abiti, anche quelli pi\u00f9 corti. \"Le tette non sono pi\u00f9 grandi, ma le gambe sono di fuori\", ha detto la Burton. Schwahn aveva la personalit\u00e0 di Peyton a complementare quella di Lucas e descriveva la loro storia d'amore come anime gemelle/destinati ad essere una cosa sola. Burton ha spiegato l'attrazione del suo personaggio nei confronti di Lucas, dicendo che vede Peyton interrogarsi molto sulla sua vita, simile a come Murray immagina Lucas, e pensa che Peyton differisca spesso dai suoi amici in quello che per lei \u00e8 importante\u00a0\u2013 proprio come Murray ha detto di sentirsi quando era bambino."}
{"id": "2498514", "revid": "35813", "url": "https://it.wikipedia.org/wiki?curid=2498514", "title": "Francesco Molinari-Pradelli", "text": ""}
{"id": "2498515", "revid": "767487", "url": "https://it.wikipedia.org/wiki?curid=2498515", "title": "Stora Mellby", "text": "Stora Mellby \u00e8 una piccola area che si trova nel comune di Alings\u00e5s nella contea di V\u00e4stra G\u00f6taland. "}
{"id": "2498516", "revid": "729019", "url": "https://it.wikipedia.org/wiki?curid=2498516", "title": "Eurotariffa", "text": "L'Eurotariffa \u00e8 stato il piano di tariffazione del roaming internazionale deciso dall'Unione europea per tutti gli operatori di telefonia mobile comunitari al fine di garantire agli utenti delle reti pubbliche di comunicazione mobile che viaggiano all'interno dell'Unione di non pagare prezzi eccessivi rispetto alle tariffe competitive nazionali per i servizi vocali di roaming intracomunitario quando effettuano e ricevono chiamate, inviano e ricevono SMS e utilizzano servizi di trasmissione dati a commutazione di pacchetto. Tramite una serie di Regolamenti successivi, l'obiettivo dell'Unione Europea \u00e8 stato quello di abolire totalmente i costi di roaming per viaggiatori occasionali.\nLa normativa di riferimento \u00e8 il Regolamento (CE) N. 717/2007 del Parlamento Europeo, cos\u00ec come modificato dal Regolamento (CE) N. 544/2009.\nDal 15 giugno 2017, con la fine del roaming, l'Eurotariffa non esiste pi\u00f9. I possessori di un numero di telefono cellulare rientrante nello Spazio economico europeo (Unione Europea, Norvegia, Islanda, Liechtenstein) possono utilizzare le proprie offerte e tariffe nazionali da tutto il territorio di esso senza pagare alcun sovrapprezzo.\nLe origini.\nIl 12 luglio 2006 la Commissione europea ha presentato una proposta di regolamento comunitario inteso a ridurre fino al 70% le tariffe di roaming della telefonia mobile praticate nell'Unione europea, nella prospettiva del completamento del mercato interno. Nonostante molte resistenze da parte degli operatori mobili, il 23 maggio 2007 il Parlamento europeo ha votato, ad ampia maggioranza, a favore del Regolamento (CE) N. 717/2007.\nIn vigore dall'estate 2007 l'applicazione della normativa europea ha prodotto un notevole abbassamento delle tariffe voce e, dal 1\u00ba luglio 2009, degli SMS. Si calcola che gi\u00e0 nel suo primo anno di applicazione la nuova Eurotariffa per il roaming abbia portato un risparmio di oltre il 60% per i 400 milioni di clienti mobili comunitari: le tariffe del 2007 avevano come tetto massimo, al netto delle imposte nazionali, 0,49 \u20ac al minuto per effettuare e a 0,24 \u20ac al minuto per ricevere una chiamata. Le precedenti tariffe medie per il roaming applicabili alle chiamate tra due Stati membri dell'UE invece ammontavano rispettivamente a 1,10 \u20ac e 0,58 \u20ac.\nI costi.\nAl momento si applica alla clientela finale solo il limite per le chiamate voce e gli SMS, mentre la navigazione in internet ha prezzi vincolanti solo per il traffico all'ingrosso tra gli operatori e non riflette direttamente quindi sulle tariffe in commercio.\nDal marzo 2010 la clientela finale \u00e8 informata del costo dei servizi di trasmissione dati, in quanto le nuove norme impongono agli operatori di fornire, mediante SMS o finestra \"pop-up\", gratuitamente ai loro clienti informazioni specifiche per paese sulle tariffe di roaming non appena si recano in un altro Stato membro e utilizzano i servizi di dati.\nDal 1\u00ba luglio 2010, per evitare tariffazioni eccessive (il cosiddetto bill shock) \u00e8 stato inoltre introdotto un meccanismo di blocco quando la spesa mensile per traffico dati raggiunge 50 euro, IVA esclusa, o un'altra soglia a scelta del consumatore. Tale soglia \u00e8 valida sia per gli utenti privati, sia per gli utenti affari.\nQuesti i prezzi massimi, imposte locali escluse, per i clienti mobili europei con le scadenze programmate dall'Unione per la variazione dei prezzi.\nL'azzeramento totale delle tariffe di roaming \u00e8 previsto per il 15 giugno 2017 come stabilito il 30 giugno 2015 con norme da ratificare entro il 30 aprile 2016. Nel periodo compreso tra tale data e il 15 giugno 2017 \u00e8 prevista, inoltre, solo una maggiorazione ai prezzi delle tariffe nazionali.\nPer ogni singola tipologia, le tariffe maggiorate non potranno superare quelle previste dal periodo 01 luglio 2014 - 29 aprile 2016.\nLimiti massimi Eurotariffa.\nNOTA: I campi segnati con (*) Indicano il massimo sovrapprezzo alla tariffa o pacchetto nazionale.\nI paesi.\nL'Eurotariffa si applica nei 27 Stati membri dell'Unione europea ed \u00e8 stata ampliata, dal 1\u00ba gennaio 2008, ai 4 stati che con l'UE formano lo Spazio Economico Europeo (EEA): Islanda, Norvegia, Regno Unito e Liechtenstein. Essi fanno parte dell'EFTA assieme alla Svizzera che per\u00f2 non ha aderito ufficialmente al regolamento EEA.\nQuesto l'elenco completo dei 31 paesi aderenti:\nLa Svizzera, come Andorra e altri Stati confinanti, \u00e8 talvolta inserita nell'area dei paesi comunitari solo in caso di bilateralit\u00e0 tra gli operatori e/o per scelta commerciale unilaterale: il gestore della Repubblica di San Marino, Prima, quando era ancora operativa, aveva a sua volta spontaneamente applicato ai propri clienti una tariffa \"Area Euro\" che ricalcava la normativa comunitaria.\nIl paradosso dell'Eurotariffa.\nCon paradosso dell'Eurotariffa si indica il fenomeno per cui molte tariffe, sia in Italia sia in altri Paesi UE, hanno costi maggiori sul suolo nazionale di quelli operati in roaming.\nIn Italia, ad esempio, inviare un SMS nazionale costa (considerando solo le tariffe dei quattro operatori principali, escludendo gli operatori virtuali) dai 7 cent (Vodafone Senza Scatto New) fino ai 29 cent (Vodafone 25), ma comunque generalmente sopra i 10 cent, mentre inviarlo da un altro Paese UE verso la stessa numerazione ne costa solo 7,32 (6 cent + IVA).\nLe due Autorit\u00e0 Garanti italiane hanno aperto un'indagine per risolvere il paradosso nel maggio 2009. Dopo un'intensa opera di persuasione morale da parte di AGCom, i gestori telefonici hanno introdotto a partire da febbraio 2010 almeno una tariffa (sia per i prepagati sia per i postpagati) il cui costo degli SMS \u00e8 allineato a quello previsto dall'Eurotariffa. Tuttavia, con le progressive riduzioni dell'Eurotariffa negli anni successivi, il paradosso dell'Eurotariffa \u00e8 nuovamente riemerso.\nA settembre 2016 fra i quattro operatori italiani solo Vodafone Italia e Wind (oggi WindTre) avevano nella loro offerta una tariffa (Vodafone Senza Scatto New e Wind 1) che risolveva il paradosso, con SMS a 7,3 cent e 7 cent rispettivamente. La prima tariffa considerava anche l'altra indicazione dell'AGCom: avere almeno una tariffa senza scatto alla risposta e tariffazione al secondo da attivare gratuitamente per tutti i clienti, mentre la Wind 1 aveva lo scatto iniziale ma era attivabile gratuitamente.\nDal 15 giugno 2017, con l'abolizione del vincolo dell'eurotariffa, alcuni operatori hanno rimosso dal listino le tariffe sopracitate (TIM aveva gi\u00e0 rimosso TIM A Secondi, conforme alla richiesta AGCOM, a maggio 2016 a seguito della variazione dell'Eurotariffa).\nTuttavia, da maggio a ottobre 2017, per le nuove attivazioni, TIM non consentiva il cambio piano gratuito verso il profilo a consumo TIM Base New ma soltanto verso TIM A Secondi (non presente a listino ma ancora attivabile da terminale): il piano predefinito TIM One Prime go prevedeva, contrariamente a quanto indicato dal Decreto Bersani, un costo fisso settimanale aggiuntivo al traffico telefonico.\nAnche altri operatori hanno introdotto tariffe con costo fisso settimanale come piano predefinito, ma consentono da sempre il cambio gratuito.\nAggiramento dell'Eurotariffa.\nL'escamotage delle compagnie telefoniche per eludere l'Eurotariffa era quello di attivare in automatico una sorta di tariffa flat giornaliera che addebitava 2 e 3 euro al primo evento di traffico (prima chiamata ricevuta/effettuata o SMS inviato) della giornata, comprensiva di un considerevole pacchetto di minuti di conversazione, SMS e traffico dati che raramente venivano utilizzati per intero dai clienti in viaggio in Europa.\nQuindi il costo per l'utente medio risultava decisamente pi\u00f9 alto rispetto all'Eurotariffa e l'unico modo per usufruire di quest'ultima era disattivare queste opzioni per l'estero attivate di default dalle compagnie (TIM in viaggio full, Vodafone passport, ecc.).\nCosti tra operatori.\nL'abbattimento dei costi del roaming \u00e8 possibile grazie anche all'abbattimento del costo all'ingrosso del traffico cellulare che gli operatori eseguono l\u2019uno su l\u2019altro durante il roaming. Pi\u00f9 precisamente, il 15 giugno 2017 le chiamate vocali sono passate da 0,05 \u20ac a 0,032 \u20ac, mentre gli SMS costano 0,01 \u20ac. Il traffico dati subisce invece un procedimento pi\u00f9 lungo, essendo passato da 8,50 a 7,70 \u20ac per ogni gigabyte, prezzo che a dicembre 2017 si \u00e8 ridotto a 6 \u20ac, a gennaio 2019 a 4,50 \u20ac, a gennaio 2020 a 3,50 \u20ac, l'anno successivo si ridurr\u00e0 a 3 \u20ac e a 2,5 \u20ac il primo gennaio 2022."}
{"id": "2498523", "revid": "1573940", "url": "https://it.wikipedia.org/wiki?curid=2498523", "title": "Charaxes brutus", "text": "Charaxes brutus (, [1779]) \u00e8 una farfalla appartenente alla famiglia Nymphalidae, diffusa nelle zone tropicali dell'Africa.\nDescrizione.\nL'apertura alare varia tra gli 8 e i 10 centimetri. La parte superiore delle ali \u00e8 di colore scuro, mentre la pagina inferiore presenta disegni notevolmente colorati.\nBiologia.\nLe larve si nutrono di \"Grewia\" spp, \"Entandrophagma delevoi\", \"Trichelia dregeana\", \"Blighia unifugata\" e \"Ekebergia capensis\".\nTassonomia.\nDescritta da Cramer nel 1779, ne vengo oggi riconosciute 4 sottospecie:"}
{"id": "2498524", "revid": "287204", "url": "https://it.wikipedia.org/wiki?curid=2498524", "title": "Vital' Rady\u00ebna\u016d", "text": "Carriera.\nClub.\nCominci\u00f2 la carriera nel Lokomotiv Vitebsk. Prima del 2003 venne osservato dal Torpedo Zhodino, che successivamente lo acquist\u00f2, con la quale collezion\u00f2 57 presenze, prima di essere ceduto al BATE Borisov nel 2005. Il 10 gennaio 2009 fu prestato al Freiburg con diritto di riscatto.\nNazionale.\n\u00c8 un membro della Nazionale bielorussa."}
{"id": "2498531", "revid": "110157", "url": "https://it.wikipedia.org/wiki?curid=2498531", "title": "Serie A Dilettanti 2009-2010", "text": "La Serie A Dilettanti FIP 2009-2010 \u00e8 stata la seconda stagione dopo la riforma dei campionati dilettantistici. Un tempo era conosciuta come Serie B d'Eccellenza.\nVi hanno partecipato 29 squadre divise in due gironi da 15 il girone A e da 14 il girone B.\nAl termine del campionato sono state promosse sul campo l'Igea Basket Barcellona e la Fortitudo Pallacanestro Bologna, in seguito a causa delle esclusioni proprio di Bologna e Vigevano accedono in LegADue la Fulgor Libertas Forl\u00ec e la Cestistica San Severo.\nRegolamento.\nAl termine della stagione regolare (gare di andata e ritorno), solo nel girone B si disputer\u00e0 una fase a orologio nella quale ogni squadra disputer\u00e0 due partite. La finalit\u00e0 di questa fase \u00e8 quella di equilibrare il numero di partite nei due gironi: nel girone A si disputeranno infatti 30 giornate di stagione regolare (ogni squadra disputer\u00e0 28 partite e affronter\u00e0 due turni di riposo), nel girone B vi saranno 26 giornate di stagione regolare e due di fasi a orologio (per un totale di 28 incontri).\nSuccessivamente si svolgono i play-off a cui prendono parte le prime otto di ciascun girone con tabelloni separati. Le quattro qualificate partecipano alla fase finale: le due migliori classificate si sfidano per l'assegnazione dello \"Scudetto dilettanti\", che garantisce la promozione diretta in Legadue. La perdente della finale scudetto e la vincente della sfida tra le due peggiori classificate si incontrano per stabilire la seconda promozione in Legadue.\nPlay-off.\nFase finale.\nIl piazzamento ottenuto al termine della regular season assume una particolare rilevanza.\nLe due squadre qualificate col miglior piazzamento nei gironi A e B giocano una prima finale: chi vince sale in Legadue ed \u00e8 Campione d'Italia Dilettanti.\nLa finalista che esce sconfitta ha comunque una seconda possibilit\u00e0 di promozione, disputando una nuova serie contro la vincitrice della semifinale giocata tra le due peggio classificate.\nLe serie si svolgono su 5 partite secondo lo schema 2-2-1, con le prime due partite e l'eventuale quinta in casa della squadra che ha totalizzato pi\u00f9 punti durante la regular season."}
{"id": "2498534", "revid": "287204", "url": "https://it.wikipedia.org/wiki?curid=2498534", "title": "Colostro vaccino", "text": ""}
{"id": "2498544", "revid": "287204", "url": "https://it.wikipedia.org/wiki?curid=2498544", "title": "Victoria de los Angeles", "text": ""}
{"id": "2498550", "revid": "1149807", "url": "https://it.wikipedia.org/wiki?curid=2498550", "title": "Randoseru", "text": "Il \u00e8 il tipico zainetto indossato dai bambini giapponesi nei sei anni delle scuole elementari. Il termine \"randoseru\" \u00e8 derivato dall'olandese, dove \"ransel\" vuol dire \"zaino\".\nSolitamente misura circa 30 cm in altezza, 23\u00a0cm in larghezza e 18 in profondit\u00e0. \u00c8 realizzato in cuoio, pelle o similpelle, mentre la superficie che entra in contatto diretto con la pelle \u00e8 in materiale pi\u00f9 morbido, ma nonostante ci\u00f2 \u00e8 comunque decisamente rigido. Tradizionalmente i modelli indossati dai bambini maschi sono di colore nero, mentre le bambine portano quelli di colore rosso; in tempi pi\u00f9 recenti si sono diffusi randoseru di molti colori, anche se in alcuni istituti pi\u00f9 conservatori \u00e8 ancora oggi obbligatorio utilizzare soltanto i colori nero o rosso. Si tratta di un oggetto relativamente costoso, in quanto il suo prezzo pu\u00f2 variare in base al materiale in cui \u00e8 realizzato e arrivare a costare anche svariate decine di migliaia di yen, pari a diverse centinaia di euro."}
{"id": "2498552", "revid": "903399", "url": "https://it.wikipedia.org/wiki?curid=2498552", "title": "Roberto Rosales", "text": "Caratteristiche tecniche.\nRicopre il ruolo di terzino destro ma grazie alla sua buona velocit\u00e0, pu\u00f2 giocare anche a centrocampo sulla fascia destra.\nCarriera.\nClub.\nCresciuto in patria nelle giovanili del Caracas F\u00fatbol Club, approda in prima squadra nel 2007 senza collezionare presenze.\nConsiderato un talento, viene prelevato dal K.A.A. Gent nel maggio 2007.\nNell'ottobre 2008 ha rinnovato il suo contratto fino al 2011.\nNell'agosto 2010 firma un contratto triennale con gli olandesi del Twente con i quali l'8 maggio seguente vince la KNVB beker contro l'Ajax.\nIl 10 novembre 2013 tocca quota 100 presenze totali in Eredivisie con il Twente.\nNazionale.\nViene convocato per la Copa Am\u00e9rica Centenario negli Stati Uniti."}
{"id": "2498560", "revid": "3831", "url": "https://it.wikipedia.org/wiki?curid=2498560", "title": "Murge Tarantine", "text": ""}
{"id": "2498561", "revid": "3831", "url": "https://it.wikipedia.org/wiki?curid=2498561", "title": "Murge Salentine", "text": ""}
{"id": "2498562", "revid": "458786", "url": "https://it.wikipedia.org/wiki?curid=2498562", "title": "Lasha Salukvadze", "text": "Carriera.\nNel 2005 si trasfer\u00ec al .\nNazionale.\nCon la nazionale georgiana gioc\u00f2 7 partite di qualificazione a UEFA Euro 2008."}
{"id": "2498578", "revid": "6923", "url": "https://it.wikipedia.org/wiki?curid=2498578", "title": "Alina Fern\u00e1ndez", "text": "Biografia.\nAlina Fern\u00e1ndez \u00e8 figlia di Fidel Castro. Ha vissuto la giovinezza con la madre Natalia \"Naty\" Revuelta Clews (1925-2015) e porta il cognome del marito di questa, Orlando Fern\u00e1ndez. Nel suo Paese ha lavorato come modella e ha diretto le pubbliche relazioni di un'agenzia per modelle cubana.\nNel 1993 lascia Cuba, contro la volont\u00e0 del padre, a causa del suo crescente dissenso nei confronti del regime comunista. Si trasferisce a Miami, in Florida, dove comincia a lavorare in radio.\nNel 1998 ha scritto il libro \"Alina, la figlia ribelle di Fidel Castro\" (\"Castro's Daughter: An Exile's Memoir of Cuba\"), nel quale descrive nei minimi dettagli la sua vita durante la crescita come figlia di Castro e i cambiamenti avvenuti nel paese. In particolare, racconta che quando aveva tre anni (cio\u00e8 nel 1959, poco dopo il trionfo della rivoluzione cubana), i cartoni di Topolino vennero sostituiti sulla TV locale con le immagini delle esecuzioni contro gli stretti collaboratori del dittatore rovesciato Fulgencio Batista.\nPer alcuni passaggi del suo libro, \u00e8 stata citata in giudizio per diffamazione dalla zia, e sorella di Fidel, Juanita Castro."}
{"id": "2498582", "revid": "767487", "url": "https://it.wikipedia.org/wiki?curid=2498582", "title": "Kazakhstania", "text": "Kazakhstania o Kazakhstan Block \u00e8 una piccola regione continentale all'interno del Lago d'Aral, a sud del cratone siberiano e ad ovest dei Monti Altai e del Lago Balqa\u0161. Per la maggior parte si trova sul suolo del Kazakistan in un'area di 1,3 milioni di km\u00b2. La Zungaria in Xinjiang in Cina \u00e8 inoltre parte di Kazakhstania, chiamata il pi\u00f9 delle volte Junggar Block.\nSi ipotizza che l'attuale Kazakhstania sia un insieme di Isole vulcaniche del Paleozoico e di piccoli frammenti di Terrane continentali."}
{"id": "2498589", "revid": "1935652", "url": "https://it.wikipedia.org/wiki?curid=2498589", "title": "Corte di Monza", "text": "La corte di Monza o pieve di San Giovanni Battista di Monza (in latino: \"Curtis Modoetiensis\" o \"Plebis Sancti Johannis Baptistae Modoetiensis\") era il nome di un'antica vicaria dell'arcidiocesi di Milano e pieve del ducato di Milano con capopieve Monza. \nIl patrono era san Giovanni Battista, al quale \u00e8 ancora oggi dedicata la basilica arcipretale, ossia il duomo di Monza.\nStoria.\nSecondo le memorie scritte lasciateci da Paolo Diacono, la fondatrice della prima matrice della grande chiesa monzese fu la regina longobarda Teodolinda che pos\u00f2 la prima pietra della chiesa di San Giovanni Battista. In quanto istituzione regia, la basilica monzese mantenne a lungo una prerogativa singolare di una propria giurisdizione anche temporale sul territorio della citt\u00e0 di Monza e dipendenze, e persino su altre pievi milanesi nelle quali godeva di grande influenza. \u00c8 per questo che la pieve monzese, difatti, ebbe il nome di \"Corte\".\nNell'879 la corte della basilica di San Giovanni Battista di Monza venne concessa in beneficio al conte Liutfredo, nipote di Ugo e Ava di Tours, che a loro tempo avevano donato l'area di Locate alla corte di Monza, donazione riconosciuta anche dall'Imperatore Carlo il Grosso nell'881 con un diploma. Un diploma di Berengario I di Ivrea del 920 ci informa invece che la canonica constava di 32 canonici che avevano giurisdizione anche sulla pieve di Cologno. Il nome di \"Corte\" al posto del tradizionale \"Pieve\" (in segno di chiara distinzione) viene utilizzato anche da Goffredo da Bussero nel suo \"Liber Notitiae Sanctorum Mediolanensis\" per definire l'area spirituale sottoposta alla canonica di Monza.\nCol Rinascimento la pieve assunse anche una funzione amministrativa civile come ripartizione locale della Provincia del Ducato di Milano, al fine di ripartire i carichi fiscali e provvedere all'amministrazione della giustizia. Monza godeva comunque di una rilevanza speciale, essendo l\u2019unica altra citt\u00e0 murata della provincia milanese all\u2019infuori del capoluogo.\nNel XV secolo sono sempre ricordati 32 canonici oltre ad un arciprete (titolo che non a caso \u00e8 un superiore ma che \u00e8 tradizionalmente assimilabile ai compiti del prevosto), che aveva giurisdizione anche su un gran numero di monasteri di diversi ordini religiosi e sull'ospedale di San Gerardo per la cura dei poveri e dei pellegrini. In tutto questo non si manchi di ricordare che il capitolo monzese risultava sostanzialmente indipendente dall'arcidiocesi di Milano in quanto antica concessione di indipendenza di natura regia. Questo fatto fece sorgere non pochi problemi nel corso dei secoli, soprattutto perch\u00e9 in essa originariamente (nell'alto medioevo) si officiava in rito romano, mentre dal XIII secolo si inizi\u00f2 ad officiare in rito patriarchino, adottato si dalla chiesa di Aquileia, ma anche e soprattutto in quella di Como mentre quest'ultima si trovava in contrasto con il metropolita milanese.\nLa svolta decisiva nell'annoso problema liturgico, pervenne a Monza da San Carlo Borromeo il quale, nel suo tentativo di riforma della chiesa ambrosiana secondo i canoni stabiliti dal Concilio di Trento, predispose di riunificare tutti i riti lombardi, con l'adozione generale del rito ambrosiano. Egli perci\u00f2, ottenuta nel 1575 l'autorizzazione pontificia, inaugur\u00f2 l'introduzione del rito ambrosiano nella basilica di Monza con un pontificale tenutosi il giorno di San Barnaba dell'anno 1578, esautorando del tutto il rito patriarchino che ancora persisteva nella celebrazione pasquale (anche se ormai esso era in piena decadenza). Malgrado questa opera, in seguito alla richiesta rivolta al pontefice da parte di popolo e clero, in data 16 ottobre di quello stesso 1578, l'arcivescovo milanese concesse anche l'uso del rito romano entro i confini della Corte. Proprio dalla visita di San Carlo Borromeo apprendiamo che, oltre all'arciprete, nella canonica monzese si trovavano stabili 29 canonici.\nDal Cinquecento, Monza divenne anche sede di un vicariato e decadde ormai completamente (anche negli atti ufficiali) la dicitura di \"Corte\" a vantaggio di quella di \"Pieve\" che meglio serv\u00ec ad identificare di cosa si stesse parlando. Dal punto di vista civile, fu solo nell'anno 1797 che la pieve amministrativa venne soppressa in seguito all'invasione di Napoleone e alla conseguente introduzione di nuovi e pi\u00f9 moderni distretti, che si rilevarono peraltro alquanto effimeri.\nLa pieve religiosa non ebbe ulteriori mutamenti sino al 1972 quando essa venne definitivamente soppressa come tutte le altre pievi milanesi e lombarde dai decreti del cardinale Giovanni Colombo i quali per\u00f2 la istituirono sede di uno dei moderni decanati. Il parroco della basilica monzese, ad ogni modo, mantenne le prerogative di Arciprete e le insegne a lui spettanti, con una parziale giurisdizione sull'area della ex pieve, uno dei rari casi in Lombardia ad aver mantenuto tale uso. Il suo antico territorio ricade oggi sotto il decanato di Monza, comprende 9 parrocchie tra cui anche quelle di Brugherio e di Villasanta.\nTerritorio.\nNella seconda met\u00e0 del XVIII secolo, il territorio della pieve era cos\u00ec suddiviso:"}
{"id": "2498594", "revid": "767487", "url": "https://it.wikipedia.org/wiki?curid=2498594", "title": "Siberia (continente)", "text": "La Siberia (detta anche continente siberiano o Angara) \u00e8 un cratone situato nel cuore della Siberia, che si estende nell'intero Altopiano della Siberia Centrale e anche oltre, pi\u00f9 a est.\n\u00c8 una porzione di crosta continentale estremamente antica. Essa possiede le rocce pi\u00f9 antiche del pianeta (risalenti a 4,6\u00a0Ma) e formava insieme allo scudo canadese il paleo-continente Arctica, che circa 1,1\u00a0Ma, durante il Proterozoico, diede vita al supercontinente Rodinia.\nDurante la fase di \"rifting\" che circa 750 Ma fa smembr\u00f2 Rodinia, venne a far parte del paleocontinente Protolaurasia, che alla fine del Neoproterozoico in seguito ad una nuova fase orogenetica origin\u00f2 il supercontinente meridionale Pannotia.\nCirca 690 milioni di anni fa, all'inizio del Cambriano, Siberia come Laurentia e Baltica, si separa da Gondwana per dare vita a un continente autonomo. La geosinclinale degli Urali lo separava a quel punto da Laurasia, mentre la geosinclinale della Tetide lo separava da Gondwana.\nI resti fossili sembrano indicare una condizione climatica diversa da quella degli altri supercontinenti. La flora a \"Gangamopteris\" indicherebbe infatti una condizione intermedia fra la flora di Laurasia a \"Pecopteris\" (che indica clima caldo e umido) e la flora di Gondwana a Glossopteris (che indica clima freddo).\nSiberia inizia a scontrarsi con la Kazakhstania a partire dal Carbonifero, durante l'orogenesi uraliana, che proseguir\u00e0 durante il Permiano, quando Siberia collider\u00e0 con Baltica. Questa fu l'ultima fase nella formazione del supercontinente Pangea."}
{"id": "2498595", "revid": "767487", "url": "https://it.wikipedia.org/wiki?curid=2498595", "title": "Bernard Edwards", "text": "Biografia.\nNato in Carolina del Nord, \u00e8 cresciuto a Brooklyn. Nei primi anni settanta ha conosciuto Nile Rodgers. Insieme a lui forma dapprima il gruppo Big Apple Band poi, con l'ingresso di Tony Thompson e Norma Jean Wright, nascono gli Chic. Edwards \u00e8 coautore di una serie di hit che hanno fatto la fortuna della band: \"Dance, Dance, Dance\", \"Everybody Dance\", \"Le Freak\", \"I Want Your Love\", \"Good Times\" e altre. Attivo anche come produttore, ha collaborato con Diana Ross, Paul Simon, Madonna, Joe Cocker, Mick Jagger, Cathy Dennis, Rod Stewart, Debbie Harry, Robert Palmer. Nel 1983 ha pubblicato un album solista e nel 1985 ha fatto parte del progetto The Power Station.\n\u00c8 morto di polmonite nel 1996 mentre si trovava in Giappone per un tour con gli Chic."}
{"id": "2498600", "revid": "35813", "url": "https://it.wikipedia.org/wiki?curid=2498600", "title": "Arianna a Nasso", "text": ""}
{"id": "2498602", "revid": "119800749", "url": "https://it.wikipedia.org/wiki?curid=2498602", "title": "Terra Madre", "text": "Terra Madre \u00e8 una rete mondiale, creata da Slow Food nel 2004, che raggruppa le \"comunit\u00e0 dell'alimentazione\" impegnate, ciascuna nel suo contesto geografico e culturale, a salvaguardare la qualit\u00e0 delle produzioni agro-alimentari locali.\nLe comunit\u00e0 condividono i problemi generati dalla pratica di un'agricoltura intensiva pregiudizievole nei confronti delle risorse naturali e da un'industria alimentare di massa tendente all'omologazione de gusti e i grado di mettere in crisi l'esistenza stessa delle produzioni su piccola scala.\nQuasi 9.000 persone si sono riunite a Torino nel 2006 durante la seconda convention di Terra Madre: 4.803 agricoltori, allevatori, pescatori e operatori dell'agroalimentare artigianale provenienti da 1.583 comunit\u00e0 alimentari di 150 paesi; 953 cuochi; 411 professori e rappresentanti di 225 universit\u00e0, 2.320 osservatori e accompagnatori e 776 volontari.\nL'edizione successiva si \u00e8 tenuta a Torino dal 23 al 27 ottobre 2008, sempre in concomitanza con il Salone del Gusto.\nNell'ambito dell'iniziativa, \u00e8 stato realizzato l'omonimo documentario di Ermanno Olmi e il documentario \"I nove semi\" di Maurizio Zaccaro.\n\"Terra Madre Day\".\nIl \"Terra Madre Day\" \u00e8 la giornata per festeggiare il cibo locale e onorare le comunit\u00e0 che le producono. Si svolge ogni anno, il 10 dicembre, attraverso molteplici eventi."}
{"id": "2498603", "revid": "599013", "url": "https://it.wikipedia.org/wiki?curid=2498603", "title": "Lucas de Deus Santos", "text": "Carriera.\nClub.\nInizi\u00f2 la sua carriera con i club brasiliani San Paolo e Atletico Mineiro, prima di approdare in Germania al . Il 25 novembre 2008 Cac\u00e1 segno il gol del pareggio in Aalborg- 2-1, gol che contribuir\u00e0 a far arrivare terza la propria squadre nella fase a gironi della Champions League. Il 6 luglio 2009 Cac\u00e1 firm\u00f2 un contratto triennale con i danesi dell'Odense.\nNazionale.\nCollezion\u00f2 6 presenze ed un gol nei Campionato mondiale di calcio Under-17 1999."}
{"id": "2498609", "revid": "25816010", "url": "https://it.wikipedia.org/wiki?curid=2498609", "title": "Terra madre", "text": ""}
{"id": "2498614", "revid": "412353", "url": "https://it.wikipedia.org/wiki?curid=2498614", "title": "Scarfo (famiglia)", "text": ""}
{"id": "2498615", "revid": "921202", "url": "https://it.wikipedia.org/wiki?curid=2498615", "title": "Gruppo 5", "text": "Il Gruppo 5 era una classificazione redatta dalla FIA per le competizioni automobilistiche che fu applicata a quattro diverse categorie durante gli anni che vanno dal 1966 al 1982.\nIn origine il regolamento di Gruppo 5 definiva la categoria delle Vetture Turismo Speciale (\"Special Touring Car\"), mentre dal 1970 al 1971 tale classificazione fu applicata alle Vetture Sport a tiratura limitata, con una cilindrata massima di 5.000 cm\u00b3. Questa categoria di vetture Sport fu ridefinita nel 1972 eliminando il numero minimo di esemplari prodotti e riducendo a 3.000\u00a0cm\u00b3 il limite per la cilindrata. A partire dal 1976 il Gruppo 5 definiva le Vetture di Produzione Speciale (\"Special Production Cars\"), una categoria di automobili da competizione di tipo \"Silhouette\", basate su vetture omologate per la circolazione stradale.\nStoria.\nLa 1\u00aa generazione: Special Touring Cars (1966-1969).\nNel 1966 la FIA introdusse una nuova categorizzazione per le automobili da competizione, includendovi una categoria per vetture turismo fortemente modificate. Il regolamento permetteva di apportare modifiche pi\u00f9 estese di quelle permesse dai regolamenti per le Vetture Turismo di Gruppo 1 e di Gruppo 2. Il regolamento del Gruppo 5 fu adottato per il BTCC dal 1966 e per il Campionato Europeo Turismo dal 1968. La categoria \"Special Touring Cars\" fu interrotta dopo la stagione 1969.\nLa 2\u00aa generazione: Sports Cars (1970-1971).\nPer la stagione 1970, la FIA ridefin\u00ec il Gruppo 5 riservandolo alle Vetture Sport precedentemente incluse nel Gruppo 4. Il numero minimo di esemplari prodotti rimase a 25 cos\u00ec come il limite di 5 litri alla cilindrata che caratterizzava il vecchio Gruppo 4. Le Vetture Sport parteciparono al Campionato Internazionale Marche organizzato dalla FIA nel 1969 (nel Gruppo 4), 1970 e 1971 (nel Gruppo 5), a fianco degli Sportprototipi del Gruppo 6. Durante il 1970 la FIA decise di rimpiazzare la categoria delle Vetture Sport Gruppo 5, al momento ancora vigente, alla fine della stagione agonistica 1971, senza rinnovare la validit\u00e0 del regolamento oltre il termine prestabilito.\nNel 1970 notizia del cambio regolamentare fu un fulmine a ciel sereno: a questo punto le grosse e potenti Porsche 917 e Ferrari 512S non avrebbero pi\u00f9 avuto un futuro agonistico. A sorpresa, la Ferrari reag\u00ec sospendendo ogni attivit\u00e0 di sviluppo e supporto alla 512 per poter concentrare tutti i suoi sforzi per preparare la stagione 1972 con un prototipo spinto da un motore di 3 litri, la Ferrari 312PB. Molte 512 furono ancora portate in pista dai team privati e la maggior parte di esse furono convertite alla specifica \"M\". Questo repentino cambio di regolamenti ebbe l'effetto di far crollare la popolarit\u00e0 di questa specialit\u00e0, che non si riprese fino al decennio successivo, con l'arrivo delle vetture del Gruppo C, che subirono la stessa sorte quando nel 1993 furono penalizzate a vantaggio degli sportprototipi dotati di motori 3.5 litri \"aspirati\" di derivazione Formula 1. Un \"ricorso\" storico.\nLa 3\u00aa generazione: Sports Cars (1972-1975).\nPer la stagione 1972 la FIA classific\u00f2 come Gruppo 5 quello che era conosciuto fino ad allora come \"Sport Prototipi di Gruppo 6\" (Group 6 Prototype Sports Cars). A questo punto le vetture di Gruppo 5 avevano la cilindrata limitata a 3 litri, il peso minimo elevato a 650\u00a0kg e fu rimosso il numero minimo di esemplari da produrre, il tutto allo scopo di farne la classe regina delle competizioni del Campionato mondiale Marche dal 1972 al 1975.\nL'innalzamento del peso minimo regolamentare fece s\u00ec che le semplificate, agili e leggerissime - sebbene meno potenti - Porsche 908 (la cui ultima versione, impiegata dalla squadra ufficiale nel biennio 1970-1971 e denominata \"908/03\", era stata alleggerita fino a scendere ad un peso di soli 500\u00a0kg) perdessero molta della loro competitivit\u00e0 rispetto alle pi\u00f9 complesse, pesanti e potenti Matra, Ferrari e Alfa Romeo, dovendo installare oltre un quintale di zavorra per poterlo rispettare.\nLa 4\u00aa generazione: Special Production Cars (1976-1982).\nPer la stagione 1976 la FIA introdusse un nuovo Gruppo 5, riservato alle Vetture di Produzione Speciale, permettendo profonde modifiche ad automobili di normale produzione gi\u00e0 omologate per i Gruppi da 1 a 4 della FIA. Queste vetture competevano per il Campionato Mondiale Marche dal 1976 al 1980 e per il Mondiale Endurance nel 1981 e 1982.\nLe regole FIA imponevano una larghezza limite, pertanto le automobili venivano costruite rispettando la larghezza originale della carrozzeria, ma applicandovi enormi parafanghi allargati, per usufruire di carreggiate allargate e pneumatici dall'enorme impronta a terra. Il regolamento non imponeva limiti alla modifica dei parafanghi, che era completamente libera, e da una successiva e pi\u00f9 attenta lettura di esso i tecnici Porsche scoprirono una falla nella mancanza di specifiche per l'altezza dei fari anteriori: dopo aver portato in gara la loro 935 con i fari di serie, dopo qualche mese realizzarono la nuova versione dotata di parafanghi completamente ridisegnati che consentirono ai progettisti di abbassare l'altezza del muso della vettura, con un'aerodimanica nettamente migliore: i fari rimossi dalla loro posizione originale furono ricollocati sotto al paraurti, radenti al suolo.\nDopo il 1982 tale categoria fu esclusa dal mondiale, sostituita dal Gruppo B, ma queste vetture continuarono a gareggiare nel JSPC, nell'IMSA GTX e in altri campionati nazionali per pochi altri anni. L'unica competizione che ha visto protagoniste le vetture di Gruppo 5 al di fuori degli autodromi \u00e8 stato il rally denominato Giro automobilistico d'Italia, negli anni settanta.\nLa categoria \u00e8 stata molto spesso associata a vetture con passaruota allargati e carrozzerie stravaganti. In Giappone tale caratterizzazione estetica \u00e8 diffusa tra i piloti b\u014ds\u014dzoku.\nVetture del Gruppo 5.\nLe vetture omologate dalla FIA nel Gruppo 5 comprendevano le seguenti:"}
{"id": "2498621", "revid": "914510", "url": "https://it.wikipedia.org/wiki?curid=2498621", "title": "Anton Rupert", "text": "La carriera imprenditoriale di Rupert dura oltre sessanta anni, portando il suo nome gi\u00e0 nel 1941 nella lista delle 500 famiglie pi\u00f9 ricche del mondo, stilata da Forbes. Alla sua dipartita il suo patrimonio personale ammontava a $ 1,7 miliardi.\nCostretto ad abbandonare gli studi di medicina per problemi finanziari, Rupert guadagna una borsa di studio presso la facolt\u00e0 di chimica dell'Universit\u00e0 degli Studi di Pretoria, dove si laurea e insegna per qualche tempo.\nIl suo talento imprenditoriale lo port\u00f2 altrove, ed apr\u00ec una lavanderia, come sua prima attivit\u00e0.\nQualche tempo dopo, con un piccolo investimento iniziale, insieme a due soci, avvi\u00f2 la produzione di sigarette nel suo garage, un ramo d'attivit\u00e0, quello del tabacco, successivamente incorporato nel conglomerato industriale del gruppo Rembrandt.\nIl gruppo Rembrandt, cresciuto col tempo, fu diviso in Remgro (holding finanziaria di investimento, con interessi in campo minerario e industriale) e Richemont (con sede a Ginevra, dedicato agli investimenti nei prodotti di lusso). \nRupert \u00e8 stato un filantropo, coinvolto nella tutela dell'ambiente e nel finanziamento delle belle arti; fin dal 1964 le fondazioni istituite dalla Rembrandt hanno utilizzato una parte dei profitti del gruppo per la promozione di istruzione, l'arte, la musica e la conservazione di edifici storici.\nEgli ha inoltre svolto un ruolo importante nel Sud Africa Small Business Development Corporation (SBDC), una societ\u00e0 senza scopo di lucro i cui prestiti alle piccole e medie imprese hanno creato quasi mezzo milione di posti di lavoro a partire dal 1981. Durante il periodo dell'apartheid fu apertamente critico nei confronti del sistema.\nRupert ha fondato la societ\u00e0 del tabacco \"Voorbrand\" nel 1940, poi ribattezzata Rembrandt Ltd., i cui interessi oltremare nel tabacco si consolidati in Rothmans nel 1972.\nNel 1988, da Rembrandt scatur\u00ec il gruppo svizzero dei beni di lusso Richemont, che a sua volta ha acquisito quote di Rembrandt's Rothmans. Richemont possiede anche i marchi di Cartier (gioielleria); Alfred Dunhill e Sulka (progettista di abbigliamento); Seeger (borse); Piaget, Baume &amp; Mercier e Vacheron Constantin (orologi svizzeri) e Montblanc (strumenti per la scrittura). Attualmente, il gruppo \u00e8 costituito da diverse societ\u00e0 con sedi in 35 paesi, che complessivamente realizzano un fatturato annuale di 10 miliardi di euro.\nNel 1995, Rembrandt e Richemont consolidarono i rispettivi interessi nel tabacco facendoli confluire in Rothmans International, il quarto pi\u00f9 grande produttore al mondo di tabacco.\nNel 1999, Rothmans International si fuse con British American Tobacco (BAT), la seconda produttore al mondo produttore di tabacco. Remgro tenne il 10% della fusione e Richemont terr\u00e0 18,6% delle BAT prima della definitiva separazione.\nRupert \u00e8 stato un membro fondatore del \"World Wildlife Fund (WWF)\" e ha ricoperto il ruolo di presidente della filiale sudafricana dell'organizzazione, con particolare attenzione alla creazione di parchi naturali sovranazionali."}
{"id": "2498631", "revid": "486946", "url": "https://it.wikipedia.org/wiki?curid=2498631", "title": "Francesco Pasquale", "text": ""}
{"id": "2498632", "revid": "121665580", "url": "https://it.wikipedia.org/wiki?curid=2498632", "title": "Marco Clementi", "text": "Biografia.\nSi \u00e8 formato a Roma e San Pietroburgo, specializzandosi in Repubblica Ceca, Austria, Ungheria, Stati Uniti e Grecia. \u00c8 professore associato di Storia dell'Europa orientale presso l'Universit\u00e0 della Calabria."}
{"id": "2498635", "revid": "93436", "url": "https://it.wikipedia.org/wiki?curid=2498635", "title": "Fabrizio Gatta", "text": "Biografia.\nApproda a Rai 1 nel 1996 con il \"Concerto dell'Epifania\", che presenter\u00e0 anche nelle otto successive edizioni, con Annalisa Mandolini, Ilaria Moscato, Annalisa Manduca e Lorena Bianchetti. Riprende la conduzione del \"Concerto dell'Epifania\" da Napoli nell'edizione del 2010, stavolta presentandola da solo. Al timone anche della 16\u00aa edizione del Concerto, il 6 gennaio 2011, conduce anche l'edizione numero 17, il 6 gennaio 2012, e la diciottesima, il 6 gennaio 2013.\nNel 1997 Mario Maffucci, vice direttore di Rai 1, lo vuole nella squadra di \"Miss Italia\", coinvolgendolo fino al 2002 nella conduzione delle \"Anteprime\", con Manila Nazzaro, Gloria Bellicchi, Roberta Capua e nelle finali di Salsomaggiore Terme, con Carlo Conti e Fabrizio Frizzi.\nNel 1998, in diretta dal Teatro delle Vittorie presenta il \"Dietro le quinte di Fantastica Italiana\" e la \"Festa della Mamma\" con Milly Carlucci. Nel 1999, con Ilaria Moscato, conduce, in diretta, \"Lineaverde-Sanremo in fiore\". Nel 2000, con Monica Leofreddi, cura i collegamenti di \"Domenica In\". Nel 2001, presenta le 'esterne' di \"Torno Sabato\" con Giorgio Panariello ed entra in conduzione su \"Lineabianca\" con Manuela Di Centa. \u00c8 ancora su Rai 1 con \"Tutto benessere\", \"Uno mattina\", e \"Raiuno spot\" con Tania Zamparo.\nIninterrottamente, dal 1999 al 2012, conduce la 'diretta' nella notte di Capodanno per Rai 1, in coppia con Elisabetta Gardini, Clarissa Burt, Barbara Chiappini, Nathalie Caldonazzo, Antonella Mosetti e Claudia Andreatti.\nDal 2000 al 2007 \u00e8 il volto maschile di Rai International, conducendo e firmando come autore alcune trasmissioni del palinsesto dedicato agli Italiani nel mondo come \"La Grande Giostra dei Gol\" con Ilaria D'Amico o \"Bravagente\" con Cinzia Tani. \nDal 2002 al 2012 \u00e8 in conduzione a \"Lineablu\" il sabato pomeriggio su Rai 1, con Donatella Bianchi, firmandone anche i testi.\nNel 2009 conduce e firma \"Il Cercasapori\" per Rai 2.\nDal settembre 2009 al maggio 2010 conduce con Sonia Grey \"Uno Mattina week end\", il sabato e la domenica su Rai 1.\nNel 2010 conduce, oltre ai 'seriali', anche alcuni eventi televisivi su Rai 1 quali il \"Concerto dell'Epifania\" dall'auditorium RAI di Napoli, i]]l \"Concerto della Guardia di Finanza\", con Caterina Balivo, \n\"Le Note degli Angeli\", una serata di fede, musica e solidariet\u00e0 in onda dal Santuario della Beata Vergine di Pompei, e le due puntate di \"Stessa spiaggia, stesso mare\", intrattenimento domenicale da Ischia in onda l'8 e il 15 agosto.\nSu Rai 1, dal sagrato della Basilica Superiore di Assisi conduce le ultime edizioni (2010, 2011, 2012) di \"Fratello Sole, Madre Terra\", evento televisivo dedicato al convegno sulle politiche energetiche del pianeta.\nSempre su Rai 1, nel 2010 con Elisa Isoardi, e poi dal 2011 con Eleonora Daniele, conduce \"Lineaverde\", la storica trasmissione del servizio pubblico televisivo dedicata al mondo dell'agricoltura e all'ambiente.\nDa giugno a dicembre 2012 riprende, per l'undicesimo anno consecutivo, la conduzione di \"Lineablu\", firmando le 27 puntate del programma anche in qualit\u00e0 di autore.\nDa giugno a settembre 2012 conduce, con Eleonora Daniele, \"Linea Verde Estate.\" \nDa domenica 30 settembre 2012 riprende, per il terzo anno consecutivo, la conduzione di \"Linea Verde\" (edizione 2012-2013) con Eleonora Daniele.\nNel settembre 2013, dopo quasi vent'anni di intensa attivit\u00e0, decide di abbandonare la professione per dedicarsi al cammino sacerdotale. Nel 2019 si laurea in teologia alla Pontificia Universit\u00e0 Gregoriana. Nel 2020 \u00e8 ordinato diacono per la diocesi di Ventimiglia-San Remo e il 7 dicembre 2021 presbitero."}
{"id": "2498637", "revid": "108395082", "url": "https://it.wikipedia.org/wiki?curid=2498637", "title": "Richard Lowenstein", "text": ""}
{"id": "2498642", "revid": "25816449", "url": "https://it.wikipedia.org/wiki?curid=2498642", "title": "Pasiones \u2013 La nuova storia di Maria", "text": ""}
{"id": "2498644", "revid": "709565", "url": "https://it.wikipedia.org/wiki?curid=2498644", "title": "Maria Maria (telenovela)", "text": "Maria Maria \u00e8 una telenovela venezuelana del 1990, prodotta da Marte TV e con protagonisti Alba Roversi e Arturo Peniche.\nTrama.\nLe vite di Maria Fernanda e Giulia si incontrano nel fatale giorno in cui le donne hanno un incidente automobilistico. Maria viene trovata morta e completamente sfigurata e viene seppellita come Giulia, mentre Giulia viene trovata carbonizzata ma viva e con un'amnesia e, scambiata per Maria Fernanda le viene ricostruito chirurgicamente il suo volto. Il volto sbagliato. La donna, allora, inizia a vivere una vita che non le appartiene, senza ricordare nulla del suo passato, accanto ad un uomo che ama ma che non \u00e8 suo marito. Ma, quando meno se lo aspetta, ritorna la vera Maria Fernanda che, scampata all'incidente, reclama ci\u00f2 che le appartiene."}
{"id": "2498645", "revid": "1175245", "url": "https://it.wikipedia.org/wiki?curid=2498645", "title": "Delitto di via Carlo Poma", "text": "Il delitto di via Carlo Poma fu l'assassinio di Simonetta Cesaroni commesso nel pomeriggio di marted\u00ec 7 agosto 1990 in un appartamento al terzo piano del complesso di via Carlo Poma n. 2 a Roma; il caso non \u00e8 stato mai risolto nonostante oltre vent'anni di indagini. Nel corso degli anni furono svolte varie indagini e ipotizzate varie piste investigative con diverse persone accusate del delitto tra il 1990 e il 2011: dapprima Pietrino Vanacore, portiere dello stabile dove avvenne l'omicidio, poi Salvatore Volponi, il datore di lavoro della vittima, poi Federico Valle, il cui padre aveva uno studio nello stabile, e infine Raniero Busco, fidanzato della vittima; vennero tutte scagionate dalle accuse. Il caso attir\u00f2 un grande interesse dell'opinione pubblica e ad esso sono stati dedicati libri, numerose trasmissioni televisive di approfondimento e nel 2011 un lungometraggio televisivo.\nIl delitto.\nSimonetta Cesaroni era una ragazza nata il 5 novembre 1969 che viveva a Roma, nel quartiere Cinecitt\u00e0, zona Lamaro (Via Filippo Serafini, 6). A gennaio, nel 1990, aveva iniziato a lavorare come segretaria presso la Reli Sas (uno studio commerciale) che aveva tra i suoi clienti la A.I.A.G. (Associazione Italiana Alberghi della Giovent\u00f9). Simonetta venne incaricata di prestare lavoro come contabile per alcuni giorni alla settimana presso gli uffici di questo cliente in via Poma 2; era molto riservata e neanche la famiglia era a conoscenza dell'ubicazione degli uffici della A.I.A.G. dove lavorava saltuariamente, cos\u00ec come nessuno sapeva, tranne la madre, delle telefonate anonime che riceveva sul posto di lavoro. \nIl pomeriggio del 7 agosto 1990 Simonetta si era recata presso la sede dell'A.I.A.G. in via Poma per sbrigare alcune pratiche; avrebbe poi dovuto chiamare Volponi verso le 18.20 per dirgli come procedeva il lavoro; alle 17.15 risale l'ultimo indizio che Simonetta sia ancora viva, in quanto fece una telefonata di lavoro a Luigia Berrettini. Volponi non ricever\u00e0 mai la telefonata concordata con Simonetta. I familiari, non vedendola tornare, alle 21.30 decidono di cercarla. Accompagnati da Volponi, la sorella Paola e il fidanzato di questa giungono presso gli uffici di via Poma, dove si fanno aprire la porta dalla moglie del portiere alle 23.30, trovando il cadavere di Simonetta, uccisa con 29 coltellate.\nDalle indagini emerge come, dopo le 17.30, ultimo contatto di Simonetta secondo le ricostruzioni degli inquirenti, ci sia con ogni probabilit\u00e0 negli uffici un uomo, dal quale Simonetta fugge, dalla stanza a destra dove lavora fino a quella opposta a sinistra, dove verr\u00e0 ritrovata. Qui viene immobilizzata a terra: qualcuno si mette in ginocchio sopra di lei e le preme i fianchi con le ginocchia con tanta forza da lasciarle degli ematomi. La colpisce provocandole un trauma cranico che la fa svenire; l'assassino prende un tagliacarte e inizia a pugnalarla per 29 volte. Sei sono i colpi inferti al viso, all'altezza del sopracciglio destro, nell'occhio destro e poi nell'occhio sinistro; otto lungo tutto il corpo, sul seno e sul ventre; quattordici dal basso ventre al pube, ai lati dei genitali, sopra e sotto.\nAlcuni abiti di Simonetta, fuseaux sportivi blu, la giacca e gli slip vengono portati via assieme a molti effetti personali che non saranno mai ritrovati, tra cui gli orecchini d'oro, un anello d'oro, un bracciale d'oro e un girocollo d'oro, mentre l'orologio le viene lasciato al polso. Lei viene lasciata nuda, con il reggiseno allacciato, ma calato verso il basso, con il seno scoperto, il top appoggiato sul ventre a coprire le ferite pi\u00f9 gravi, quelle mortali. Porta addosso ancora i calzini bianchi corti, mentre le scarpe da ginnastica sono riposte ordinatamente vicino alla porta. Le chiavi dell'ufficio, che aveva nella borsa, vengono portate via.\nSimonetta Cesaroni \u00e8 stata sepolta nel cimitero comunale di Genzano di Roma.\nLe indagini.\nLa scena del delitto.\nIl primo sopralluogo nell'appartamento di Via Poma venne effettuato la sera del 7 agosto dal vicequestore Sergio Costa, in servizio al SISDE all'epoca del delitto e genero dell'allora capo della Polizia Vincenzo Parisi. Durante questo primo sopralluogo la vittima venne trovata stesa parzialmente svestita negli uffici di via Poma con numerosi segni di armi da taglio e il segno di un morso sul collo; non c'era disordine nelle stanze e c'erano tracce di sangue sulla maniglia della porta della stanza del delitto. Sempre nella stanza dell'omicidio, venne rinvenuto un pezzo di carta con un appunto che riportava scritto \"CE\" e disegnato un pupazzetto a forma di margherita con in basso a destra scritto \"DEAD OK\". Nel 2008 durante il programma televisivo \"Chi l'ha visto?\" venne rivelato che era stato opera di uno degli agenti di polizia che intervennero la notte del delitto e che lo aveva dimenticato poi l\u00e0. La successiva autopsia accert\u00f2 che la vittima aveva diverse ferite da taglio e in particolare sei sul volto, una al collo, otto nel torace e quattordici nella zona pubico-genitale che ne causarono la morte, avvenuta tra le 18 e le 18.30.\nSospettati.\nPietrino Vanacore.\nVanacore venne fermato dalla polizia il 10 agosto: passa 26 giorni in carcere, poi il suo avvocato convincer\u00e0 i giudici a farlo uscire, nonostante i sospetti che gravarono su di lui prima come possibile responsabile del delitto e poi come favoreggiatore o testimone muto del delitto. A un esame approfondito, le tracce di sangue sui pantaloni risultano essere dello stesso Vanacore, che soffre di emorroidi. Inoltre viene sostenuta la tesi che chiunque abbia pulito il sangue di Simonetta si sia sporcato gli abiti dello stesso. E poich\u00e9 Vanacore ha indossato gli stessi abiti per tre giorni di fila - dal 6 agosto all'8 agosto 1990 - ed essi sono esenti del sangue di Simonetta, allora non pu\u00f2 essere stato lui. Le circostanze assai sospette lo fanno rimanere comunque l'obiettivo numero uno della polizia, ma gli accertamenti sul DNA del sangue ritrovato sulla maniglia della porta della stanza dove \u00e8 stato rinvenuto il corpo, scagioneranno ulteriormente Vanacore. Il 26 aprile 1991 le accuse contro lui e altre cinque persone vennero archiviate. Nel 1995 la Cassazione conferm\u00f2 la decisione della Corte d'appello di non rinviarlo a giudizio con l'accusa di favoreggiamento.\nUna seconda indagine su di lui, nell'ambito delle indagini su Raniero Busco, venne archiviata nel 2009. Gli inquirenti avevano supposto che qualcuno poteva essersi introdotto nell'appartamento del delitto dopo l'omicidio e dopo la fuga dell'assassino, inquinando inconsapevolmente la scena del crimine. I magistrati avevano aperto quindi un fascicolo su Vanacore, e il 20 ottobre 2008 avevano disposto una perquisizione domiciliare che poi non aveva portato a nessun risultato. A 20 anni di distanza dal delitto, il 9 marzo 2010 Vanacore si suicid\u00f2 gettandosi in mare, vicino a Torricella, dove viveva da anni. Vanacore lasci\u00f2 una scritta su un cartello: \"20 anni di sofferenze e di sospetti ti portano al suicidio\". Il 12 marzo 2010 avrebbe dovuto deporre all'udienza del processo per l'omicidio della ragazza a carico di Raniero Busco. L'8 marzo 2011 l'inchiesta sul suicidio venne archiviata stabilendo che Vanacore si uccise di sua spontanea volont\u00e0 perch\u00e9 non sopportava pi\u00f9 l'invadenza del caso di via Poma nella sua vita privata.\nRaniero Busco.\nNel giugno 2004 i carabinieri del RIS di Parma vengono inviati dal pm Roberto Cavallone nel lavatoio condominiale della scala B di via Poma. Vengono individuate tracce dalle cui analisi si accerta che non \u00e8 sangue e non si tratta di tracce collegate al delitto Cesaroni. A febbraio 2005 viene prelevato il DNA a 30 persone sospettate del delitto, tra cui anche Raniero Busco, fidanzato di Simonetta ai tempi del delitto. I DNA vengono messi a confronto con la traccia biologica repertata dal corpetto e dal reggiseno di Simonetta Cesaroni. Un anno e mezzo dopo, nel settembre 2006, vengono sottoposti ad analisi il fermacapelli, l'orologio, l'ombrello, l'agenda, i calzini, il corpetto, il reggiseno e la borsa di Simonetta Cesaroni; in aggiunta il quadro e il tavolo della stanza in cui avvenne il delitto; pi\u00f9 ancora un vetro dell'ascensore della scala B, trovato sporco di sangue nel 1990. Il corpetto e il reggiseno di Cesaroni daranno un risultato utile: un DNA di sesso maschile, rinvenuto su entrambi in tracce forse di saliva (non fu possibile stabilire con esattezza il tipo di liquido biologico).\nA gennaio 2007 29 dei 30 sospettati vengono scartati alla prova del DNA. Le tracce di saliva trovate sul corpetto e il reggiseno di Simonetta Cesaroni (che lei indossava quando fu uccisa) corrispondono solo al DNA di Raniero Busco; la polizia scientifica ha prelevato per sicurezza due volte il suo DNA e per due volte lo ha analizzato e confrontato: il DNA di Busco \u00e8 emerso per 6 volte su entrambi gli indumenti. Raniero Busco diviene ufficialmente un indiziato per il delitto di via Poma. Nel settembre dello stesso anno viene iscritto nel registro degli indagati per il delitto di via Poma, con l'ipotesi di reato di omicidio volontario, divenendo formalmente un indagato.\nNella primavera 2008 Paola Cesaroni (la sorella di Simonetta) dichiara ai Pubblici Ministeri Roberto Cavallone e Ilaria Cal\u00f2 che Simonetta aveva indossato indumenti intimi puliti il giorno in cui fu uccisa. La polizia scientifica sottopone poi ad analisi una traccia di sangue trovata sulla porta della stanza in cui Simonetta fu uccisa. Si tratta di una commistione: la traccia contiene il sangue di Simonetta e quello (cui si \u00e8 mischiato) di un soggetto di sesso maschile, dunque l'assassino. La componente maggioritaria per\u00f2 riguarda il sangue di Simonetta: la traccia organica riferita all'assassino occupa un profilo minoritario. Nella traccia di sangue analizzata dalla scientifica vengono isolati 8 alleli che coincidono con il DNA di Raniero Busco misto a quello di Simonetta Cesaroni (per 8 volte, dunque, emerge un profilo biologico che in modo compatibile coincide con il corredo genetico di Busco misto a quello di Simonetta). Gli 8 alleli sono stati confrontati anche con i DNA degli altri 29 sospettati dell'inchiesta: sono risultati incompatibili con tutti gli altri 29 DNA. Nel processo di primo grado concluso nel 2011, Busco venne condannato; nel processo di appello concluso nel 2012 venne assolto, assoluzione confermata dalla cassazione nel 2014.\nLe piste alternative.\nLa pista del Videotel e i presunti segreti dell'AIAG.\nPoche settimane dopo il proscioglimento definitivo di Pietrino Vanacore e Federico Valle, avvenuto il 30 gennaio 1995, arriva in Procura, a Roma, una lettera anonima, che suggerisce di indagare sulla pista del Videotel: una conversazione alla quale si poteva accedere con il computer all'inizio degli anni novanta, attraverso un servizio simile all'odierno Internet. La pista, battuta per alcuni anni dagli inquirenti, suggeriva l'ipotesi che Simonetta avesse fatto uso del computer dell'ufficio di via Poma per entrare in contatto, attraverso la rete, con altri utenti. Cos\u00ec, casualmente, poteva aver conosciuto il suo assassino, al quale lei aveva dato un appuntamento per quel pomeriggio del 7 agosto 1990.\nC'\u00e8 chi dice anche di aver riconosciuto Simonetta in una interlocutrice del Videotel che si firmava con il soprannome Veronica. Altra testimonianza afferma di un utente del Videotel che si firmava \"Dead\" (come la frase trovata scritta sul foglio accanto al computer di via Poma) e che, entrando in rete dopo il 7 agosto, afferm\u00f2 di aver ucciso Cesaroni, rivelandolo a tutti gli utenti. Ma la pista si \u00e8 scoperto essere infondata: il computer da lavoro di Simonetta era solo di videoscrittura (non c'era la possibilit\u00e0 di accedere a servizi Videotel) e Simonetta, a casa sua, non disponeva di un computer.\nPrima della svolta investigativa ultima, quella del giugno 2004, sono emersi anche alcuni fatti misteriosi collegati alla sede AIAG di via Poma, presieduta all'epoca dall'Avvocato Francesco Caracciolo di Sarno. Sono girate notizie in base alle quali l'ufficio di via Poma sarebbe stato un luogo di copertura per alcune attivit\u00e0 dei servizi segreti italiani. Dettagli collegati al fatto che Roland Voller, il commerciante austriaco informatore della polizia, che accus\u00f2 falsamente del delitto Federico Valle, risult\u00f2 essere un personaggio con probabili collegamenti anche in ambienti di servizi segreti (fu trovato in possesso anche di alcuni documenti riservati sul delitto dell'Olgiata, avvenuto vicino a Roma nel luglio del 1991). Questi misteri non hanno trovato tuttavia nessun legame e nessun riscontro coi fatti del delitto Cesaroni.\nSecondo un'altra ipotesi investigativa, invece, il delitto si legherebbe a presunte operazioni illecite che, nel corso dei primi anni novanta, sarebbero state compiute da alcuni soggetti appartenenti ai servizi segreti nell'ambito della cooperazione allo sviluppo e in particolare in Somalia: Simonetta Cesaroni, incaricata di stipulare contratti per conto di alcune societ\u00e0 al di fuori della sua normale professione, sarebbe stata a conoscenza di queste attivit\u00e0 illecite. Tale ricostruzione, inoltre, riconnette l'omicidio della ragazza al delitto di Mario Ferraro, colonnello del Sismi che, il 16 luglio 1995, fu ritrovato impiccato all'interno della propria abitazione.\nI presunti intrecci con la Banda della Magliana ed i servizi segreti.\nTra le piste alternative seguite subito dopo l'omicidio vi \u00e8 anche quella di un omicidio voluto della Banda della Magliana ed effettuato materialmente dai servizi segreti italiani con la complicit\u00e0 del Vaticano. Si dice infatti che Simonetta Cesaroni avesse scoperto quasi per caso negli archivi della stessa A.I.A.G. degli importantissimi e segretissimi documenti che testimoniavano dei presunti favori fatti dalla stessa A.I.A.G. e altri enti edili a favore della Banda della Magliana con il benestare del Vaticano, territorio in cui vi erano alcuni edifici \"prestati\" alla banda, con la complicit\u00e0 dei servizi segreti. La pista in un primo momento sembrava la pi\u00f9 \"veritiera\" soprattutto quando alcuni testimoni dissero di aver notato poco dopo l'omicidio 3 personaggi (mai identificati) esattamente sotto la palazzina di Cesaroni che per il loro modo di fare e per il loro abbigliamento potevano essere membri dei servizi segreti. Infatti pochissimo tempo prima vennero scoperti i legami tra la Banda della Magliana e i servizi segreti dove fu rilevato come ormai avessero dei forti rapporti con la stessa banda.\nQuesta pista successivamente venne gradualmente abbandonata in quanto le indagini non portarono a nulla di provato e questi eventuali documenti scoperti da Cesaroni non sono stati mai trovati. In aggiunta questi eventuali edifici utilizzati dalla Banda della Magliana in territorio Vaticano non sono mai stati rintracciati e identificati. Altre ipotesi per avvalorare la nullit\u00e0 della pista sono un'incongruenza di date tra il declino definitivo della Banda della Magliana che viene fatto coincidere con l'omicidio di Enrico De Pedis avvenuto il 2 febbraio 1990 e la data dell'omicidio di Simonetta Cesaroni avvenuto il 7 agosto 1990. Pi\u00f9 precisamente, si crede che ormai la banda non avesse pi\u00f9 potere influente sui servizi segreti rendendo impossibile una commissione per un omicidio.\nProcessi.\nNell'aprile 2009 la nuova indagine sul delitto di Via Poma si conclude. A maggio il Pubblico ministero Ilaria Cal\u00f2 deposita gli atti di chiusura dell'indagine, chiedendo il rinvio a giudizio di Raniero Busco per omicidio volontario aggravato dalla crudelt\u00e0. L'udienza preliminare per decidere sul rinvio a giudizio di Raniero Busco si terr\u00e0 il 24 settembre 2009, dinanzi al GUP Maddalena Cipriani. Il GUP decide di spostare l'udienza al 19 ottobre, per poter prima ascoltare i cinque consulenti che hanno eseguito la perizia sull'arcata dentaria di Busco e il confronto tra l'arcata dentaria dell'imputato e il morso al capezzolo del seno sinistro di Simonetta Cesaroni. Sar\u00e0 convocato anche il dottor Emilio Nuzzolese (dentista esperto in odontologia forense) consulente tecnico di Raniero Busco. Il GUP ascolta la relazione dei cinque consulenti (due medici legali, due odontoiatri, un capitano dei RIS: Ozrem Carella Prada, Stefano Moriani, Paolo Dionisi, Domenico Candida, Claudio Ciampini) del pubblico ministero Ilaria Cal\u00f2. I periti espongono i risultati della loro analisi sull'arcata dentaria di Raniero Busco e dimostrano, anche attraverso prove fotografiche, la perfetta compatibilit\u00e0 tra i segni del morso sul capezzolo del seno sinistro di Simonetta Cesaroni e i denti dell'imputato. Il GUP ascolta anche la relazione del consulente nominato dalla difesa di Busco, il dottor Emilio Nuzzolese (odontoiatra forense). Il perito Nuzzolese definisce la lesione sul capezzolo della vittima come suggestiva di un 'morso parziale' e pi\u00f9 precisamente come il possibile risultato di segni lasciati da alcuni denti, compatibile solo con l'azione di un 'morso laterale' per il quale non \u00e8 possibile giungere ad alcuna attribuzione. Peraltro evidenzia, dopo un'analisi odontologico-forense della dentatura di Raniero Busco, che le incisioni dentali di quest'ultimo, se di morso si tratta, sarebbero state completamente differenti, escludendo quindi che sia il Busco l'autore della lesione sul capezzolo.\nL'udienza preliminare viene aggiornata al 9 novembre 2009: in quella data, il GUP accoglie la richiesta di rinvio a giudizio avanzata dal PM Ilaria Cal\u00f2 nei confronti di Raniero Busco. Busco deve quindi sostenere un processo per l'omicidio della sua ex fidanzata Simonetta Cesaroni. Viene stabilito che il dibattimento si aprir\u00e0 il 3 febbraio 2010 nell'aula bunker del carcere di Rebibbia dinanzi alla terza sezione della corte d'assise del tribunale di Roma, presieduta dal giudice Evelina Canale, giudice a latere Paolo Colella, sei giudici popolari. L'accusa \u00e8 di omicidio volontario aggravato dalla crudelt\u00e0.\nSu Raniero Busco emergono anche delle lacune sull'alibi per il primo pomeriggio del 7 agosto 1990: dell'alibi non c'\u00e8 traccia scritta in nessun documento investigativo dell'agosto 1990; nel 2005 Busco ha dichiarato di aver trascorso le ore del delitto assieme a un suo amico, al quale stava riparando il motorino in una piccola officina sotto casa sua. Chiamato a dare la sua versione dei fatti, l'amico di Busco lo smentisce: il pomeriggio del 7 agosto 1990 non era nell'officina vicino a casa Busco per la riparazione del motorino (questo episodio era successo il pomeriggio prima, il 6). Si trovava in una casa di cura per anziani a Frosinone, perch\u00e9 era deceduta una sua zia. Il teste mostra anche il certificato di morte della zia che dimostra la verit\u00e0 del fatto. Quel giorno incontr\u00f2 Busco fuori da un bar del quartiere Morena solo tra le 19:30 e le 19:45, al suo rientro a Roma da Frosinone.\nViene presa nuovamente in considerazione anche una testimonianza, gi\u00e0 rilasciata negli anni novanta da Giuseppa De Luca, la moglie del portiere Pietrino Vanacore. Giuseppa De Luca raccont\u00f2 alla polizia di aver visto uscire dalla scala B di via Poma, la sera del 7 agosto 1990 alle ore 18, un giovane con un fagotto sul lato sinistro. Procedeva verso l'uscita del palazzo a testa bassa, era alto sul metro e 80 e indossava pantaloni grigio scuro, una camicia verde scuro e un cappello con la visiera. De Luca disse che questa persona (da lei vista da 10 metri di distanza) le sembr\u00f2 essere o il ragionier Fabio Forza, un inquilino del palazzo, o Salvatore Sibilia, all'epoca funzionario dell'A.I.A.G., che risult\u00f2 essere all'ora dell'omicidio a casa con la moglie. Che si trattasse del ragionier Forza era invece impossibile: il 7 agosto 1990, Forza era in vacanza all'estero, per la precisione in Turchia. Anche se si tratt\u00f2 di uno sbaglio di persona, una sentenza giudiziaria ha stabilito che il racconto di De Luca ha un suo fondo di verit\u00e0 e che i due coniugi Vanacore non avevano motivo di mentire per attuare eventuali depistaggi d'indagine.\nIl 26 gennaio 2011, al termine del processo di primo grado, Raniero Busco viene riconosciuto colpevole dell'omicidio di Simonetta Cesaroni e condannato a 24 anni di reclusione.\nIl 27 aprile 2012, al termine del processo di secondo grado, Busco viene assolto dall'accusa del delitto Cesaroni per non aver commesso il fatto; le tracce di DNA vengono ritenute circostanziali e compatibili con residui che avrebbero potuto resistere a un lavaggio blando della biancheria (la madre di Simonetta dichiar\u00f2 di lavare soprattutto a mano con sapone da bucato), mentre il morso si rivela essere un livido di altro tipo. Viene inoltre confermato l'alibi di Busco, che si trovava al lavoro..\nA seguito di ricorso in Cassazione della Procura, viene fissata la prima udienza del processo di legittimit\u00e0 il 26 febbraio 2014, data in cui le toghe del terzo grado di giudizio hanno definitivamente assolto Busco. \u00abSette anni della mia vita sono stati distrutti - ha detto l'uomo al termine della lettura della sentenza - Posso capire cosa prova la famiglia, che dopo 24 anni non c'\u00e8 un colpevole. Ma tutti dovrebbero comprendere anche il mio dramma. Adesso voglio essere lasciato in pace\u00bb. Il delitto, dunque, resta senza colpevoli.\nCronologia dei processi.\nProcesso di primo grado (2010-2011).\nCalendario delle udienze del processo di primo grado - (Pubblico ministero: sostituto procuratore della Repubblica Ilaria Cal\u00f2; Presidente della III sezione della Corte d'Assise del Tribunale di Roma: giudice Evelina Canale; Giudice a latere: Paolo Colella; 6 giudici popolari):\nSentenza di primo grado: Raniero Busco viene dichiarato colpevole dell'omicidio di Simonetta Cesaroni e condannato a 24 anni di reclusione e al pagamento delle spese processuali e del risarcimento, in separata sede, delle parti civili.\nProcesso di secondo grado (2011 - 2012).\nCalendario delle udienze del processo di secondo grado - (Pubblico ministero: sostituto Procuratore generale della Repubblica Alberto Cozzella; Presidente della I sezione della Corte d'Assise d'Appello del Tribunale di Roma: giudice Mario Lucio D'Andria; Giudice a latere: Giancarlo De Cataldo; 6 giudici popolari):\nIn particolare l'avv. Mondani, attraverso un video molto esplicativo, ripercorre i punti salienti della Consulenza Tecnica della dott.ssa Chantal Milani (Odontologo Forense) e dell'ing. Boscolo attraverso cui emergeva che la lesione sul seno della vittima era a tutti gli effetti un morso (quindi n\u00e9 un artefatto d'immagine, n\u00e9 un'unghiatura o altro) in quanto manifestava le tipiche caratteristiche di classe. Inoltre evidenzia la compatibilit\u00e0 attraverso la sovrapposizione fra i diversi punti della lesione e la forma dei denti dell'indagato, nonch\u00e9 la presenza del cosiddetto \"opponente\" ossia l'arcata antagonista che si chiude per mordere (elemento ritenuto assente dal perito). Ricorda come la dott.ssa Milani, nella sua relazione tecnica, abbia dimostrato che le arcate di Busco non sono cambiate in modo significativo nel tempo quindi, in corso di processo di appello, ancora analizzabili. Questo confronto fu fatto dalla Consulente analizzando le fotografie dei denti frontali dell'imputato (acquisite nel 2008) con quelle dei fotogrammi di un'intervista dell'epoca dei fatti.\nIn ultimo mostra una ricostruzione 3D (sempre realizzata dai consulenti ing. Fabio Boscolo e dall'odontologo forense, la dott.ssa Chantal Milani) di come la lesione si \u00e8 impressa sulla cute della ragazza: la postura della testa e la posizione reciproca dei corpi.\nIngresso della prima Corte d'Assise d'Appello di Roma in Camera di consiglio.\nSentenza di secondo grado: Raniero Busco viene assolto con formula piena dall'accusa di aver ucciso Simonetta Cesaroni, per non aver commesso il fatto.\nCorte di Cassazione.\nIl 18 ottobre 2012 il sostituto Procuratore Generale della Repubblica di Roma Alberto Cozzella (Pubblico ministero del dibattimento di secondo grado) deposita il ricorso, presso la Corte di Cassazione, verso la sentenza d'Appello del 27 aprile 2012 del processo Busco. La settimana successiva, ricorrono anche gli avvocati Massimo Lauro e Federica Mondani (legali di Parte civile di Anna Di Giambattista e Paola Cesaroni. Rispettivamente la madre e la sorella di Simonetta Cesaroni).\nIl 23 maggio 2013 viene fissata la data di udienza pubblica, in Corte di Cassazione, per l'esame tecnico del processo Busco e per l'esame dei ricorsi presentati dalla Procura Generale di Roma e dalla Parte civile: 26 febbraio 2014.\nIl 26 febbraio 2014 la Cassazione ha confermato l'assoluzione - che diventa definitiva - per Raniero Busco dall'accusa di aver ucciso Simonetta Cesaroni."}
{"id": "2498646", "revid": "25816471", "url": "https://it.wikipedia.org/wiki?curid=2498646", "title": "Pasiones", "text": ""}
