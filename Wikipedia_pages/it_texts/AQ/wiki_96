{"id": "2617237", "revid": "287204", "url": "https://it.wikipedia.org/wiki?curid=2617237", "title": "Gran Premio della Montagna", "text": "Il Gran Premio della Montagna (GPM) \u00e8 un traguardo intermedio collocato lungo il percorso di una corsa ciclistica al termine di salite impegnative, solitamente in corrispondenza del punto pi\u00f9 elevato (scollinamento). Dal 1933 fa parte del Giro d'Italia.\nNelle corse a tappe (tra cui il Tour de France, Giro d'Italia e la Vuelta a Espa\u00f1a) i corridori che, durante la gara, transitano per primi sopra la linea di traguardo di un GPM acquistano, oltre a un premio in denaro messo in palio dagli organizzatori, un punteggio a scalare in base all'ordine di passaggio, che va a costituire una classifica speciale della corsa, il cui leader indossa solitamente una \"maglia\" (maglia azzurra al Giro, maglia a pois al Tour e maglia a pois blu alla Vuelta).\nIn tutte le grandi corse a tappe, i GPM sono divisi in categorie in base alle caratteristiche della salita affrontata (lunghezza, pendenza media, pendenza massima, altitudine, condizioni particolari). Il punteggio assegnato ai primi corridori che transitano al GPM \u00e8 pi\u00f9 elevato quanto pi\u00f9 \u00e8 alta la categoria del GPM stesso.\nDescrizione.\nGiro d'Italia.\nAl Giro d'Italia i Gran Premi della Montagna si dividono in quattro categorie. I GPM sono catalogati nelle quattro categorie a discrezione degli organizzatori, ma comunque valutando le quattro misure di difficolt\u00e0 della salita (lunghezza, pendenza media, pendenza massima, quota). \nIl GPM pi\u00f9 alto del Giro \u00e8 chiamato Cima Coppi in quanto \u00e8 intitolato alla memoria del campione piemontese: esso \u00e8 considerato \"fuori categoria\" e fornisce un punteggio maggiore di qualunque altro GPM. Il leader \u00e8 contraddistinto dalla maglia verde, fino all'edizione 2011, e dalla maglia azzurra a partire dall'edizione 2012 (fino all'edizione 2006 la maglia azzurra contraddistingueva il leader della Classifica Intergiro). \nDal Giro d'Italia 2011 \u00e8 stata introdotta una \"quarta categoria\" con relative modifiche ai punteggi delle categorie superiori, e sempre dal 2011, i punti assegnati alla classifica scalatori all'arrivo di tappe di montagna corrispondono alle relative categorie assegnate alla salita. Dal Giro d'Italia 2014 sono stati nuovamente modificati i punteggi delle categorie, esclusa la quarta dove i punti rimangono invariati\nTour de France.\nAll'interno del Tour de France i GPM si collocano in cinque categorie. La categoria pi\u00f9 alta \u00e8 costituita dai GPM \"hors-categorie\" (letteralmente \"fuori categoria\"): si tratta di importanti passi alpini o pirenaici che per ragioni storiche o per particolari caratteristiche tecniche sono considerati in qualche modo pi\u00f9 prestigiosi dagli organizzatori. Esempi di GPM che durante le ultime edizioni del Tour sono stati classificati \"hors-categorie\" sono il Colle del Galibier nelle Alpi e il Colle del Tourmalet nei Pirenei.\nLe altre quattro categorie comprendono tutti i restanti GPM. Il regolamento prevede punteggio doppio per l'ultimo GPM di ogni tappa di montagna. Il primatista di questa classifica \u00e8 contraddistinto dalla maglia a pois.\nVuelta a Espa\u00f1a.\nAlla Vuelta a Espa\u00f1a i traguardi validi per il Gran Premio della Montagna sono suddivisi in quattro categorie. La categoria \"especial\" comprende le scalate pi\u00f9 dure e difficili come, per esempio, quella dell'insidiosissimo Angliru. Ci sono poi le classiche tre categorie: prima, seconda e terza, in ordine decrescente di difficolt\u00e0. L'equivalente della cima Coppi \u00e8 la cima Fern\u00e1ndez, mentre il leader di questa classifica \u00e8 contraddistinto dalla maglia a pois blu.\nI punteggi assegnati variano a seconda della categoria: per la categoria \"especial\" vanno a punti i primi 12 corridori: si va dai 30 punti per il primo fino ad un punto per il dodicesimo. Nella \"prima categoria\" vengono assegnati 16 punti al primo e si arriva a premiare fino al nono (naturalmente con un punto). In \"seconda\" categoria vanno a punti i primi sei corridori (da 10 punti ad 1). Infine, nei pi\u00f9 facili traguardi di \"terza\" categoria sono premiati soltanto i primi quattro (da 6 punti ad 1 per il quarto)."}
{"id": "2617238", "revid": "287204", "url": "https://it.wikipedia.org/wiki?curid=2617238", "title": "Catalogo van den Bergh - Herbst", "text": "In astronomia, il Catalogo van den Bergh - Herbst \u00e8 un catalogo astronomico che conta 93 nebulose a riflessione, alcune delle quali composte da pi\u00f9 sottoregioni, per un totale di 136 oggetti, coincidenti con altrettante stelle a contatto o immerse in nebulosit\u00e0; l'intenzione degli autori \u00e8 infatti quella di indicizzare tutte le stelle poste a sud dei 33\u00b0 di declinazione sud circondate da nebulose a riflessione visibili sia nelle stampe in blu che in quelle in rosso del Palomar Sky Survey. \nLa sigla utilizzata nelle carte celesti per gli oggetti di questo catalogo \u00e8 vdBH seguito dal numero dell'oggetto; tuttavia, poich\u00e9 come spesso accade, molti oggetti hanno pi\u00f9 designazioni, si tende a indicare il numero del Catalogo Van den Bergh solo in mancanza di alcuni cataloghi meglio noti, come il Catalogo di Messier (M), il New General Catalogue (NGC) o l'Index Catalogue (IC).\nLe nebulose di questo catalogo pi\u00f9 vicine a noi si trovano lungo la Cintura di Gould, mentre le pi\u00f9 lontane si trovano sul piano galattico o in bracci di spirale adiacenti al nostro. Per ogni nebulosa viene fornita una classificazione di colore, da vB (molto blu) fino a vR (molto rossa), con un valore I per intermedio; inoltre viene indicato se la stella responsabile dell'illuminazione dei gas si trova all'interno (classe I) o all'esterno (classe II) della massa gassosa che compone la nebulosa illuminata."}
{"id": "2617239", "revid": "100271095", "url": "https://it.wikipedia.org/wiki?curid=2617239", "title": "Aston (Francia)", "text": "Aston \u00e8 un comune francese di 228 abitanti situato nel dipartimento dell'Ari\u00e8ge nella regione dell'Occitania."}
{"id": "2617240", "revid": "1543377", "url": "https://it.wikipedia.org/wiki?curid=2617240", "title": "Floresta (Colombia)", "text": "Floresta \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Manuel Ignacio de los Reyes nel 1810, mentre l'istituzione del comune \u00e8 del 1818."}
{"id": "2617242", "revid": "1453168", "url": "https://it.wikipedia.org/wiki?curid=2617242", "title": "Francesco Casetti", "text": "I suoi interessi sono rivolti soprattutto ai media audiovisivi, cinema e televisione, di cui ha studiato le strategie di comunicazione e l'impatto sociale.\nBiografia.\nCampo di studi.\nSi \u00e8 laureato in Lettere all\u2019Universit\u00e0 Cattolica del Sacro Cuore di Milano nel 1970, e quattro anni dopo ha ottenuto un diploma di specializzazione in \u201cTeoria e linguaggio del cinema\u201d presso la stessa universit\u00e0, sotto la guida di Gianfranco Bettetini.\nDopo un lungo periodo dedicato soprattutto alla semiotica del cinema e a problemi quali la serialit\u00e0, i generi cinematografici e il modo in cui un film \"costruisce\" il proprio spettatore (\"Dentro lo sguardo\"), ha cominciato a far convergere analisi dei testi e analisi dei comportamenti di consumo nei media audiovisivi (\"L'ospite fisso\"; \"Communicative Negotiations in Cinema and Television\"). Ha studiato anche le teorie del cinema, in particolare tracciando la storia delle teorie del dopoguerra. Pi\u00f9 recentemente, si \u00e8 occupato della maniera in cui il cinema \u00e8 riuscito a dialogare con la modernit\u00e0 novecentesca (\"L'occhio del Novecento\"). L'opera \"La Galassia Lumi\u00e8re\" si focalizza sulle caratteristiche del cinema dopo che la rivoluzione digitale ha ridisegnato profondamente il panorama mediale.\nEditoria.\n\u00c8 membro del comitato di redazione di varie riviste scientifiche, tra cui \"Comunicazioni Sociali\" (Milano), \"Cin\u00e9ma&amp;Cie\" (Udine-Milano), \"La Valle dell'Eden\" (Torino), \"Cin\u00e9mas\" (Montr\u00e9al). Dirige la collana \"Spettacolo e comunicazione\" per l'editore Bompiani.\nDocenze.\n\u00c8 Sterling Professor of Humanities and Film and Media Studies alla Yale University.\n\u00c8 stato professore ordinario di Filmologia nella Facolt\u00e0 di Lettere e Filosofia dell'Universit\u00e0 Cattolica del Sacro Cuore, dove ha diretto il Dipartimento di Scienze della Comunicazione e dello Spettacolo.\nHa insegnato come \"Visiting Professor\" presso la Universit\u00e0 Paris III, presso la University of Iowa, a Berkeley (dove ha ricoperto la prestigiosa Chair of Italian Culture) e alla Yale University. \u00c8 stato docente alla facolt\u00e0 di Scienze della Comunicazione dell'Universit\u00e0 della Svizzera Italiana di Lugano, dove ha insegnato \"Analisi dei film e degli altri prodotti audiovisivi\"."}
{"id": "2617243", "revid": "435108", "url": "https://it.wikipedia.org/wiki?curid=2617243", "title": "Campionato di pallanuoto italiano", "text": ""}
{"id": "2617246", "revid": "599013", "url": "https://it.wikipedia.org/wiki?curid=2617246", "title": "Marc Bernaus", "text": "Carriera.\nClub.\nProveniente dalle giovanili del , ha giocato anche con Toledo, Terrassa, Gimnastic, Las Palmas, Getafe, Elche, Ejido e Girona.\nNazionale.\nHa rappresentato la Spagna Under-20 nei Mondiali di categoria del 1997, scendo in campo da titolare in tutte e 5 le partite della Spagna, e successivamente la Nazionale andorrana."}
{"id": "2617250", "revid": "729019", "url": "https://it.wikipedia.org/wiki?curid=2617250", "title": "Pedro Fages", "text": "Biografia.\nFages nacque a Guissona, nella provincia spagnola di Lleida. Nel 1767 il tenente Fages lasci\u00f2 la Spagna seguendo la prima compagnia libera di volontari della Catalogna verso la Nuova Spagna, per servire sotto a Domingo Elizondo a Sonora. Nel 1769 Fages fu scelto dal vicer\u00e9 Jos\u00e9 de G\u00e1lvez per guidare una parte della spedizione di Gaspar de Portol\u00e0, con l'obbiettivo di fondare San Diego. Fages salp\u00f2 da La Paz il 10 gennaio 1769, a bordo della \"San Carlos\", e giunse nella baia di San Diego il 29 aprile con le truppe affette da scorbuto, dopo aver navigato 320\u00a0km pi\u00f9 del previsto per errori della cartografia. Fages segu\u00ec nel 1769 e nel 1770 le spedizioni a terra per la ricerca di Monterey Bay. In questo periodo fu promosso al grado di capitano.\nDopo che Portol\u00e0 ebbe lasciato la California nel 1770, Fages divenne una specie di governatore militare indipendente della \"California Nueva\", quella che in seguito divenne Alta California, con la base a Monterey. Fages esplor\u00f2 via terra la baia di San Francisco, San Pablo Bay, lo stretto di Carquinez, il fiume San Joaquin e le aree circostanti; guadagnandosi il soprannome di \"El Oso\" mentre cacciava gli orsi nei pressi di San Luis Obispo. Fages litig\u00f2 con padre Jun\u00edpero Serra, presidente delle missioni dell'Alta California, e fu sostituito nel 1774 da Fernando Rivera y Moncada.\nNel 1777 Fages torn\u00f2 a Sonora per combattere gli Apache, e qui fu promosso a tenente colonnello. Nel 1782 fu nominato governatore delle Californie, sostituendo Felipe de Neve, e tornando a Monterey che nel frattempo aveva preso l posto di Loreto come capitale delle Californie nel 1777. Fu promosso colonnello nel 1789, e diede le dimissioni da governatore nel 1791. Torn\u00f2 poi a Citt\u00e0 del Messico dove mor\u00ec nel 1794.\nFages spos\u00f2 Eulalia Callis il 3 giugno 1780 a Citt\u00e0 del Messico. Lei era nata il 4 ottobre 1758 a Barcellona, e si era spostata a Citt\u00e0 del Messico con la madre ed il fratello per raggiungere il padre, Agust\u00edn Callis. Il padre era un capitano della compagnia spagnola mandata a sedare le ribellioni indiane. Eulalia amava la moda e credeva nella carit\u00e0. Don\u00f2 alla missione San Carlos i suoi vestiti dopo aver notato la carenza di abiti degli indiani.\nMedia.\nPedro Fages appare come personaggio minore nel film del 1955 intitolato Le sette citt\u00e0 d'oro, che racconta l'avventura fantastica e storicamente inaccurata della fondazione della California spagnola. Il tenente Fages \u00e8 interpretato dall'attore messicano Victor Junco. Nei titoli di coda, il nome di Fages \u00e8 riportato erroneamente come \"Faces\".\nIl governatore Fages e la moglie fanno un cameo nel romanzo \"Zorro. L'inizio della leggenda\" di Isabel Allende."}
{"id": "2617251", "revid": "19933", "url": "https://it.wikipedia.org/wiki?curid=2617251", "title": "Pere Fages i Beleta", "text": ""}
{"id": "2617252", "revid": "19933", "url": "https://it.wikipedia.org/wiki?curid=2617252", "title": "Pere Fages", "text": ""}
{"id": "2617253", "revid": "1543377", "url": "https://it.wikipedia.org/wiki?curid=2617253", "title": "Gachantiv\u00e1", "text": "Gachantiv\u00e1 \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Manuel Juan Jose Neira nel 1715."}
{"id": "2617254", "revid": "287204", "url": "https://it.wikipedia.org/wiki?curid=2617254", "title": "Gachantiv\u00e0", "text": ""}
{"id": "2617258", "revid": "19933", "url": "https://it.wikipedia.org/wiki?curid=2617258", "title": "Padre Fages", "text": ""}
{"id": "2617259", "revid": "287204", "url": "https://it.wikipedia.org/wiki?curid=2617259", "title": "Gachantiva", "text": ""}
{"id": "2617261", "revid": "19933", "url": "https://it.wikipedia.org/wiki?curid=2617261", "title": "Pedro Cebri\u00e1n y Agust\u00edn", "text": ""}
{"id": "2617262", "revid": "287204", "url": "https://it.wikipedia.org/wiki?curid=2617262", "title": "Pedro Cebrian", "text": ""}
{"id": "2617263", "revid": "287204", "url": "https://it.wikipedia.org/wiki?curid=2617263", "title": "Pedro Cebri\u00e1n", "text": "Biografia.\nFu un ambasciatore alle corti di Vienna, Dresda e Napoli. Fu anche maggiordomo e scudiero dell'Infante Don Felipe. Divenne anche membro degli ordini di San Genero e Tois\u00f3n.\nIl 31 gennaio 1742 re Filippo V di Spagna nomin\u00f2 personalmente Cebri\u00e1n y Agust\u00edn vicer\u00e9 della Nuova Spagna. Giunse a Veracruz il 5 ottobre 1742, facendo l'ingresso ufficiale nella capitale e prendendo i poteri il 3 novembre 1742. Sostitu\u00ec Pedro Malo de Villavicencio, presidente della Audiencia reale, che era in carica dalla morte del precedente vicer\u00e9, Pedro de Castro y Figueroa.\nCome vicer\u00e9 ripar\u00f2 l'acquedotto di che andava da Chapultepec a Salta del Agua, e lastric\u00f2 molte strade di Citt\u00e0 del Messico. Ripar\u00f2 ed ampli\u00f2 la Calzada de San Antonio Abad. Istitu\u00ec anche gli \"estancos\" (monopoli di governo) per la polvere da sparo, le miniere di sale, il ghiaccio ed il \"juego de gallos\" (combattimento di galli). Viet\u00f2 il gioco delle carte e dei dadi.\nSecondo le istruzioni ricevute dalla Spagna, Cebri\u00e1n y Agust\u00edn raccolse informazioni storiche, etnologiche e statistiche sulla colonia. Ordin\u00f2 al geografo Jos\u00e9 Antonio Villase\u00f1or y S\u00e1nchez di preparare una stima ufficiale della popolazione della colonia, da trasmettere alla Corte. La stima fu completata nell'aprile del 1744, e la popolazione risultava essere di 3\u00a0865\u00a0000 di abitanti. Un altro risultato della raccolta di informazioni fu il libro di Villase\u00f1or, \"Theatro Americano, descripci\u00f3n general de los reinos y provincias de la Nueva Espa\u00f1a\" (2 volumi., 1646-48). Il lavoro \u00e8 una fonte preziosa per chi studia quel periodo.\nIl 2 giugno 1743, dopo un'indagine, imprigion\u00f2 il cavaliere italiano Lorenzo Boturini Bernaducci (1702-53). Boturini chiedeva donazioni pubbliche per incoronare Nostra Signora di Guadalupe con una corona d'oro, e anche di introdurre documenti papali senza un permesso reale. Al tempo del suo arresto, molti importanti documenti, codici e scritti sulle antiche culture che Boturini aveva raccolto furono confiscati, e non gli furono mai pi\u00f9 restituiti. Nel 1744 Boturini fu mandato in Spagna, dove chiar\u00ec le sue buone intenzioni e venne liberato. Il re lo nomin\u00f2 storico delle Indie, e ricevette il permesso di tornare in Nuova Spagna. A Madrid scrisse una storia sull'antico Messico, ancora inedita quando mor\u00ec nel 1753.\nIl 1\u00ba luglio 1743 l'ammiraglio britannico George Anson cattur\u00f2 il tesoro cinese del galeone \"Nuestra Se\u00f1ora de Covadonga\" al largo delle Filippine, sulla rotta da Manila alla Nuova Spagna. Fu requisita la mercanzia e 1\u00a0318\u00a0843 di pesos in lingotti d'argento. Anson vendette il tutto in Cina per \u00a3400\u00a0000. Il vicer\u00e9 fu accusato di essere implicato, ma le accuse non ebbero seguito.\nNel 1744 ci fu una ribellione a Puebla, causata da piccoli dissidi religiosi. Il vicer\u00e9, per rendere ufficiale una sua visita al vescovo, ordin\u00f2 di suonare le campane. La popolazione lo interpret\u00f2 come il segno della canonizzazione di un precedente vescovo, Juan de Palafox y Mendoza, per cui molte persone avevano chiesto la santificazione. Quando si seppe che il motivo non era quello, il popolo insorse. Il vicer\u00e9 ordin\u00f2 agli uomini della guarnigione di sopprimere la rivolta, e ci furono insulti. Lo stesso vicer\u00e9 fu poi criticato per questa decisione.\nFavor\u00ec la spedizione di Jos\u00e9 de Escand\u00f3n per l'esplorazione e la colonizzazione di Nuevo Santander (Tamaulipas). Questa spedizione part\u00ec da Citt\u00e0 del Messico il 5 marzo 1744.\nSi ammal\u00f2, e chiese di essere sostituito e di tornare in Spagna; era il luglio del 1746. Mor\u00ec a Madrid il 6 agosto 1752."}
{"id": "2617264", "revid": "827882", "url": "https://it.wikipedia.org/wiki?curid=2617264", "title": "Alginato di sodio", "text": "L'alginato di sodio \u00e8 un composto chimico formato dal sale di sodio dell'acido alginico, con formula minima NaC6H7O6.\nEstratto dalle pareti cellulari delle alghe, ha l'aspetto di una gomma. Ha numerosi utilizzi, sia in campo alimentare sia in campo farmaceutico.\nUso alimentare.\nL'alginato di sodio \u00e8 un additivo alimentare (E401), usato per scopi diversi: \nUso farmaceutico.\nViene utilizzato in numerose preparazioni farmaceutiche liquide e semisolide in quanto in soluzione acquosa all'8-16% l'alginato di sodio forma dei gel che possono essere impiegati come eccipienti. \nAnti-reflusso.\nL'alginato viene spesso impiegato per il trattamento dei sintomi legati al reflusso gastroesofageo, come rigurgito acido, pirosi e difficolt\u00e0 digestive, anche causate da interventi chirurgici dell'area gastrica o da ernia iatale. \nMeccanismo d'azione:&lt;br&gt;\nLa sospensione formata dal sodio alginato, una volta ingerita, reagisce con l'acido cloridrico presente nello stomaco, formando a livello del cardias una copertura della consistenza di un gel di acido alginico. Tale struttura gelificata di sodio alginato, con caratteristiche di pH vicino alla neutralit\u00e0, galleggia sopra al cibo presente nello stomaco, impedendo in modo efficace il reflusso gastroesofageo.\nImpronte.\nNella preparazione di protesi di vario genere e in particolare in odontoiatria, l'alginato di sodio misto a particolari sali di calcio permette di prendere impronte veloci e non tossiche.\nCerotti.\nAlcuni tipi di cerotti o medicazioni similari contengono alginato di sodio o di calcio.\nAltri usi.\nL'alginato viene usato in creme, prodotti detergenti, tinture, inchiostri.\nL'alginato di calcio \u00e8 utilizzabile come fibra tessile per scopi particolari (per esempio, come supporto per i merletti)."}
{"id": "2617267", "revid": "1543377", "url": "https://it.wikipedia.org/wiki?curid=2617267", "title": "G\u00e1meza", "text": "G\u00e1meza \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da un gruppo di frati agostiniani nel 1595."}
{"id": "2617268", "revid": "47767", "url": "https://it.wikipedia.org/wiki?curid=2617268", "title": "Sfinge del convolvolo", "text": ""}
{"id": "2617269", "revid": "287204", "url": "https://it.wikipedia.org/wiki?curid=2617269", "title": "Gameza", "text": ""}
{"id": "2617270", "revid": "33689", "url": "https://it.wikipedia.org/wiki?curid=2617270", "title": "Antonio di Boetio", "text": "Biografia.\nAntonio di Boetio nacque a San Vittorino, nel contado aquilano, da una famiglia modesta sicuramente prima del 1350, poich\u00e9 sappiamo che in quell'anno si rec\u00f2 a Roma per il giubileo; si trasfer\u00ec nella citt\u00e0, dove ebbe una famiglia, e si tenne lontano dalla vita pubblica. Di lui sappiamo di un altro viaggio nella citt\u00e0 eterna del 1369, di una spedizione in Puglia nel 1372 attinente alle provviste di grano per la citt\u00e0 e della sua partecipazione al Consiglio degli abitanti di Poppleto (odierna Coppito) nel 1379; secondo alcuni mor\u00ec intorno al 1390, mentre per altri era forse ancora in vita nel 1419.\nOpera.\nAntonio di Boetio ha lasciato una composizione rientrante nel filone delle cronache aquilane: \"Cronaca delle cose dell'Aquila e della venuta di Re Carlo di Durazzo al Regno dal 1363 al 1382\". L'opera riguarda comunque anche anni precedenti: l'esposizione relativa all'anno 1362, infatti, si diffonde anche su fatti anteriori a tale data.\nLa cronaca aquilana di Boetio fu pubblicata dall'erudito settecentesco Anton Ludovico Antinori nel VI volume delle \"Antiquitates Italicae Medii Aevi\" di Ludovico Antonio Muratori. Essa si compone di due parti:"}
{"id": "2617274", "revid": "1598666", "url": "https://it.wikipedia.org/wiki?curid=2617274", "title": "Isabella Bird", "text": "Biografia.\nFiglia primogenita di un pastore della Chiesa anglicana Isabella nacque a Boroughbridge, nel North Yorkshire, ma trascorse la sua infanzia a Tattenhall, un piccolo paesino poco distante da Chester, sempre nella parte settentrionale dell'Inghilterra. La famiglia cambiava spesso luogo di residenza in seguito ai frequenti trasferimenti del padre; Isabella, com'era consuetudine all'epoca, non ebbe un'istruzione formale.\nDa bambina Isabella era cagionevole di salute, nel 1850 sub\u00ec un intervento alla schiena e curiosamente ebbe problemi di salute per tutta la vita tranne nel corso dei suoi viaggi. Nel 1854, su consiglio medico, il padre le accord\u00f2 il permesso di visitare dei parenti emigrati in America e finanzi\u00f2 la trasferta con 100 sterline. Isabella rimase perci\u00f2 diversi mesi negli Stati Uniti e nel Canada orientale, finch\u00e9 le dur\u00f2 la sovvenzione paterna; dal dettagliato resoconto del viaggio fu tratto il suo primo libro, \"The Englishwoman in America\", pubblicato anonimo nel 1856. Nel 1858, in seguito alla morte del padre, la Isabella, la madre e la sorella minore si trasferirono ad Edimburgo. Negli anni successivi Isabella intraprese diversi viaggi in Scozia, soprattutto nelle Ebridi esterne, scrivendo diversi articoli per periodici.\nDopo la morte della madre (1868) inizi\u00f2 una serie di brevi viaggi pur di evitare di stabilirsi con la sorella Henrietta (\"Henny\") sull'isola di Mull: Isabella non tollerava infatti lo stile di vita sedentario della sorella, preferendo finanziare i suoi viaggi tramite la pubblicazione di testi. Ci\u00f2 nonostante, intratteneva un fitto carteggio con la congiunta, molte delle sue opere sono infatti basate sulle lettere che scriveva alla sorella.\nNel 1872 Isabella riusc\u00ec a lasciare l'Inghilterra alla volta dell'Australia, che per\u00f2 non le piacque; sbarc\u00f2 poi alle isole Hawaii (allora conosciute in Europa come isole Sandwich) che le piacquero al punto da divenire il soggetto del suo secondo libro, \"The Hawaiian Archipelago\". Durante la sua permanenza trov\u00f2 il modo di scalare il vulcano Mauna Loa e di rendere visita alla Regina Emma Kaleleonalani, della quale tratteggi\u00f2 alcuni cenni nel suo libro. In seguito si trasfer\u00ec in Colorado, all'epoca lo stato pi\u00f9 recente degli Stati Uniti, della cui aria aveva sentito elogiare le virt\u00f9 terapeutiche. Nel 1873, in abbigliamento sportivo e a cavallo (Isabella montava al modo maschile) percorse circa 800 miglia nelle Montagne Rocciose. Le sue lettere alla sorella, gi\u00e0 pubblicate nel periodico \"Leisure Hour\", costituirono il suo quarto e probabilmente pi\u00f9 celebre libro, \"A Lady's Life in the Rocky Mountains\". In Colorado Isabella rimase affascinata da Jim Nugent, un pittoresco personaggio dal passato poco limpido del quale scrisse alla sorella che \"\u00e8 l'uomo di cui ogni donna si innamorerebbe ma che nessuna donna sana di mente sposerebbe mai\". Nugent venne ucciso poco tempo dopo che Isabella lasci\u00f2 il Colorado.\nDa San Francisco Isabella si imbarc\u00f2 per il Giappone, qui percorse a cavallo la parte settentrionale dell'isola di Hokkaid\u014d, soggiorn\u00f2 a lungo con la popolazione Ainu. Rimase in Giappone da maggio a dicembre 1878. Da quest'esperienza nacque il libro \"Unbeaten Tracks in Japan\" pubblicato nel 1880. Dal Giappone si diresse a Hong Kong, Canton, Saigon e Singapore.\nRientr\u00f2 in Inghilterra ma poco dopo il suo rientro perse la vita sua sorella. A quasi cinquant'anni (1881) Isabella spos\u00f2 il medico curante della sorella, John Bishop che mor\u00ec nel 1886.\nAssecondando le sue condizioni di salute prevedibilmente peggiorate nel 1888 si diresse in India. Fond\u00f2 il Henrietta Bird Hospital ad Amritsar e il John Bishop Memorial Hospital a Srinigar. Si diresse poi verso il Kashmir e ad Ladakh, al confine col Tibet. Durante il tragitto ebbe un incidente e si frattur\u00f2 due costole, a Smila, nell'India settentrionale conobbe il maggiore Herbert Sawyer diretto in Persia, i due attraversarono insieme il deserto ed arrivarono a Tehran, lasciato il suo compagno di viaggio Isabella prosegu\u00ec per l'Iran settentrionale, il Kurdistan e la Turchia. Dopo questo viaggio pubblic\u00f2 il suo terzo libro sul turismo equestre \"Journeys in Persia and Kurdistan\". Il libro \"Among the Tibetans\", resoconto del suo viaggio in Tibet venne pubblicato nel 1894.\nDue anni prima, nel 1892 era stata ammessa nella Royal Geographical Society della quale fu il primo membro femminile.\nNel 1894 lasci\u00f2 nuovamente l'Inghilterra diretta in Giappone e poi in Corea dove rimase diversi mesi e che dovette lasciare per lo scoppio della prima guerra sino-giapponese. Si rec\u00f2 in Manciuria, dove a Mukden scatt\u00f2 alcune fotografie di soldati diretti al fronte. Torn\u00f2 in Corea per documentare la devastazione della guerra. Nel 1896 risal\u00ec con un sampan il fiume Yangtze fino alla provincia del Sichuan dove venne imprigionata dalla folla in una casa che poi venne data alle fiamme, si salv\u00f2 in extremis grazie all'intervento di un distaccamento di soldati. Si diresse verso le montagne al confine col Tibet e nel 1897 fece ritorno in patria dove scrisse il libro \"The Yangtze Valley and Beyond\" pubblicato nel 1900.\nIl suo ultimo viaggio fu in Marocco, nel 1901. Al ritorno si ammal\u00f2 e mor\u00ec ad Edimburgo il 7 ottobre del 1904."}
{"id": "2617275", "revid": "27435002", "url": "https://it.wikipedia.org/wiki?curid=2617275", "title": "Antonio di Boethio", "text": ""}
{"id": "2617277", "revid": "1027057", "url": "https://it.wikipedia.org/wiki?curid=2617277", "title": "Dobroljubov", "text": ""}
{"id": "2617278", "revid": "27435011", "url": "https://it.wikipedia.org/wiki?curid=2617278", "title": "Antonio di Buccio di San Vittorino", "text": ""}
{"id": "2617279", "revid": "729019", "url": "https://it.wikipedia.org/wiki?curid=2617279", "title": "John Godina", "text": "Ha un primato personale di 22,20 nel getto del peso, risultato che lo piazza al 13\u00ba posto nella graduatoria mondiale di tutti i tempi, e di 69,91 nel disco, risultato che lo colloca al 23\u00ba posto sempre nelle graduatorie mondiali all-time."}
{"id": "2617280", "revid": "1543377", "url": "https://it.wikipedia.org/wiki?curid=2617280", "title": "Garagoa", "text": "Garagoa \u00e8 un comune della Colombia facente parte del dipartimento di Boyac\u00e1.\nIl centro abitato venne fondato nel 1556, mentre l'istituzione del comune \u00e8 del 5 ottobre 1809."}
{"id": "2617281", "revid": "599013", "url": "https://it.wikipedia.org/wiki?curid=2617281", "title": "Antonio Cetti", "text": "Carriera.\nAntonio Cetti (detto anche Cetti II, per distinguerlo dal fratello e compagno di squadra Francesco, detto Cetti I) trascorse tutta la sua carriera di calciatore nel , dove ricopr\u00ec per oltre vent'anni il ruolo di mezz'ala.\nAncora oggi \u00e8 suo il record di reti segnate in campionato fra i giocatori che hanno vestito la maglia azzurra: 91. Come numero di presenze nella squadra lariana, si situa al quarto posto nella classifica di tutti i tempi, con 278 partite di campionato.\nDal 1938 ricopr\u00ec nel Como anche il ruolo di allenatore, che mantenne, dopo il ritiro dall'attivit\u00e0 agonistica, fino al 1944. In seguito ha allenato il Cant\u00f9."}
{"id": "2617282", "revid": "1862310", "url": "https://it.wikipedia.org/wiki?curid=2617282", "title": "Revello", "text": "Revello (\"Arvel\" in piemontese, \"Revel\" in occitano) \u00e8 un comune italiano di abitanti della provincia di Cuneo in Piemonte.\nSi trova nella Valle Po.\nGeografia fisica.\nTerritorio.\nIl territorio \u00e8 esteso per nella parte sud-occidentale del Piemonte, abbarbicato in parte sulla collina ai piedi del Monte Bracco, immerso nella cornice del Monviso.\nClima.\nIl clima \u00e8 temperato sub-continentale con inverni discretamente freddi ed estati moderatamente calde.\nIdrografia.\nIl territorio \u00e8 lambito dal fiume Po e attraversa le frazioni di Tetti Pertusio, Madonna delle Grazie e San Firmino. La presenza del fiume ha permesso la creazione di un Museo del Parco del Po di Revello che appartiene al parco fluviale Parco del Po Cuneese.\nStoria.\nFin dall'epoca longobarda vi operarono i monaci della potente abbazia di San Colombano di Bobbio ed al suo ricco feudo reale ed imperiale monastico, cui dipese l', mentre in seguito dall'VIII secolo la gestione delle valli Po, Bronda, Infernotto e Varaita sar\u00e0 poi organizzata dall'abbazia di Pagno.\nRevello, piccola citt\u00e0 del tardo Medioevo subalpino e dell'antico Marchesato di Saluzzo. Revello si trova in un registro di \"corti\" che si fa risalire alla met\u00e0 del secolo X. In esso \u00e8 chiamato \"Curtis Regia\" frase che conferma la tesi della derivazione di Revello da fondo romano rimasto sotto la gestione dei questori della \"repubblica\". Il nome \"Curtis\" era longobardo per quelle porzioni che essi pretesero dai vinti. Teoria riconfermata dal ritrovamento di resti di mattoni, ceramiche ed epigrafi nella zona della Cappella di S.Biagio. Revello divenne feudo, quando venne da Ottone III concesso a Olderico Manfredi I nel 1001 e dopo alla figlia Adelaide che rimase unica padrona, in seguito il dominio si framment\u00f2 tra piccoli feudatari fino alla met\u00e0 del 1100. Nel 1215 viene ceduta al Marchesato di Saluzzo rivestendo in quel periodo notevole importanza. Revello rivestiva importanza commerciale in quanto collocato allo sbocco della Valle Po consentiva una comunicazione diretta fra i paesi d'oltralpe. Durante il marchesato di Lodovico II e Giovanna del Monferrato, Revello venne eletta come loro sede preferita.\nAvvenimenti storici.\nNel 1548 dopo molti conflitti che coinvolsero il Marchesato cade in mano dei francesi.\nNel 1588 Carlo Emanuele I di Savoia pose fine al governo francese. Nel 1642 come rappresentato nel primo triennio della rievocazione storica \"Revello Maggio Castello\", dopo una serie di conflitti tra Savoia e Francia viene distrutto il Castello di Revello perdendo cos\u00ec ogni importanza strategica e commerciale. Revello fu ancora teatro di guerra nel 1693 e sub\u00ec il saccheggio delle truppe del generale Catinat. Nel 1797 fu il nucleo dal quale si svilupp\u00f2 una rivolta popolare denominata \"rivolta del pane\" e ricordata come \"I moti di Revello\".\nMonumenti e luoghi d'interesse.\nAbbazia di Santa Maria di Staffarda.\nOggi propriet\u00e0 dell'Ordine Mauriziano, fu fondata dai monaci Cistercensi sui terreni pianeggianti vicino al fiume Po, donati dal Marchese di Saluzzo nel 1135, per far fruttare la terra ed onorare il Signore.\nLa Cappella Marchionale.\nLa Cappella Marchionale si trova a lato del Palazzo Comunale. Esternamente a forma cilindrica, internamente \u00e8 un'aula rettangolare con due volte a crociera a costoloni, all'innesto dei quali si trovano caratteristici stemmi. L'abside, con volta a spicchi, con costole sostenute da mensolini colorati, \u00e8 ben illuminata da due lunghe finestre rettangolari, le quali all'esterno verso la piazza, si presentano con gli spigoli contornati da cotto. Nel centro una finestra a occhio che all'esterno \u00e8 anch'essa circondata da cotto.\nIl Palazzo comunale.\nIl Palazzo Comunale una volta veniva chiamato Castello Sottano per distinguerlo da quello della collina, fu dimora principesca e allora aveva un grande giardino con torri, gallerie coperte, saloni con ornamenti, scene di caccia emblemi, iscrizioni in italiano e francese, motti di cavalleria. Attualmente c'\u00e8 ancora un ampio cortile interno. Il palazzo \u00e8 sorretto da grosse colonne circolari in mattoni sagomati. Verso il giardino sono rimaste solamente cinque arcate, distrutta la facciata principale e le due torri rivolte verso il viale principale. Nell'angolo occidentale, sotto la terza torre, l'unica superstite, \u00e8 situata la Cappella Marchionale.\nRuderi del castello.\nSi possono visitare imboccando l'antica strada Via De Regges delimitata da ampi tratti di mura appartenenti all'antica cinta che difendeva il borgo, raccordandolo in alto con il forte Bramafam. Dopo una passeggiata si giunge ai piedi della torre campanaria, che segna il luogo dove sorgeva l'antica parrocchia di santa Maria la canonica e si prosegue fino a raggiungere i ruderi del castello di Revello.\nSi menziona il castello in documenti datati 1075: da ci\u00f2 si deduce fosse molto antico, forse costruito nel IX secolo per contrastare l'avanzata dei Saraceni o da questi stessi edificato per dominare i territori conquistati. Fu restaurato ed ampliato dal marchese Ludovico I, nella prima met\u00e0 del Quattrocento, ed \u00e8 dotato di un sistema complesso ed articolato di fortificazioni che lo legavano ed isolavano, alla bisogna, al borgo. Il castello vide pagine di odio famigliare quali la detenzione e l'uccisione di Giovanni Giacomo (1512) fratello del marchese di Saluzzo Ludovico II e di Francesco Cavassa (1528) fidato consigliere della marchesa Margherita di Foix, ed altre di grande eroismo quali la strenua difesa del maniero da parte del capitano Giovanni De Reges, poi tradito e scaraventato gi\u00f9 dal bastione del castello (1548), durante l'assedio dei francesi. Il castello che era il punto di forza del sistema difensivo del Marchesato di Saluzzo, fu preso con le armi per l'indubbia superiorit\u00e0 dell'artiglieria, solo nel 1558 dal duca Carlo Emanuele I di Savoia, come rappresentato nel secondo triduo della rievocazione storica Revello Maggio Castello.\nCollegiata.\nLa Collegiata fu concessa da Papa Sisto IV nel 1483, su richiesta del popolo revellese e del Marchese Ludovico II. La facciata \u00e8 austera e lineare e costruita in laterizio, illuminata dal portale rinascimentale in marmo bianco attribuito a Michele Sammicheli di Cima. Importante \u00e8 anche il portone ligneo eseguito sempre dal Samnicheli. Il campanile \u00e8 una robusta torre quadrangolare di otto piani.\nL'interno a tre navate su pilastri cruciformi con volte a crociera e abside pentagonale, \u00e8 interamente decorato da pitture neogotiche realizzate da Giuseppe Borra nel 1840. All'interno della Collegiata vengono conservate alcune tele settecentesche e ottocentesche e i polittici cinquecenteschi della Trinit\u00e0 e della Deposizione di Oddone Pascale. Interessante \u00e8 un affresco del tardo cinquecento raffigurante un gentiluomo inginocchiato di fronte alla Madonna; l'altare maggiore in marmo del 1850 \u00e8 di Giuseppe Adamini di Bigogno, mentre il fonte battesimale in marmo scolpito e il pulpito ligneo seicentesco sono opera di maestranze dell'Abbazia di Staffarda, cos\u00ec come l'organo monumentale.\nCampanile delle Ore.\nSegna il luogo dove sorgeva la Parrocchia di S.Maria la Canonica. Dal piazzale del campanile delle ore si gode una piacevole vista sull'abitato e sul territorio circostante. Sul lato interno del campanile v'\u00e8 una breccia che ricorda il cannoneggiamento tedesco avvenuto il 13 luglio 1944.\nChiesa di Santo Stefano.\nLa chiesa nota come Confraternita del Gonfalone del Rosario, in piemontese \"La Crus\u00e0\", fu eretta all'inizio del 1600. La semplice costruzione in laterizio termina con una facciata interamente affrescata dal pittore Borgna. Nell'interno, sobrio e misurato, si possono ammirare coro e pulpito lignei, tre tele settecentesche, nella cappella laterale, una statua cinquecentesca della Madonna del Bosco.\nMercato coperto.\nSituato nella piazzetta antistante la chiesa di S.Stefano, si tratta di una tettoia quattrocentesca sorretta da colonne cilindriche in laterizio intonacato su cui poggiano le capriate lignee del tetto. Ai giorni nostri rappresenta il luogo ove si svolge il mercato ortofrutticolo cittadino.\nPalazzo Porporato.\nPalazzo con una robusta torre merlata con decorazioni in cotto, sede medievale del Comune. La facciata \u00e8 movimentata da greche trasversali in cotto, dove spicca una grande finestra ogivale abbellita da ghiere in cotto, che si susseguono alternando motivi geometrici e vegetali. Si racconta che qui fu accolto e curato il Beato Ancina vescovo di Saluzzo, ammalatosi nel corso di una visita pastorale.\nLa Dogana.\nSi affaccia sul piazzale antistante alla Collegiata, alla quale \u00e8 unito da un arco di controspinta, che funge da porta d'accesso alla collina. La costruzione termina in facciata con una torretta ed il rosso intonaco che la contraddistingue. Sulla porta centrale una cornice di marmo bianco sottolinea l'ingresso principale. Sull'architrave \u00e8 scolpita la scritta \"Ferme et Droictz\" da cui si ipotizza fosse la sede della dogana allo sbocco della via commerciale della Valle Po\nChiesa della Carrera.\nPiccola costruzione ad aula rettangolare del 1800, costruita alla fine del viale alberato che fiancheggia la valle Po. Presenta in facciata un apprezzabile affresco della Madonna del pittore Borgna.\nChiesa delle Suore Romite.\n\u00c8 una costruzione relativamente recente e sorge sul luogo anticamente occupato dal Convento di S.Maria Nuova, antico monastero femminile fondato nel 1291 dal marchese Tommaso I di Saluzzo e da sua moglie Aloisa di cui conserva traccia delle due ali quattrocentesche del chiosco. Degni di menzione nell'interno la Deposizione dipinta nell'ancona dell'altare maggiore dal pittore Arbasia, una tela del Borgna raffigurante i santi Leonardo, Biagio e Francesco ed una statuetta medioevale della Madonna col Bambino.\nChiesa di San Rocco.\nLa chiesa ha sulla facciata esterna un affresco di San Rocco con il cane.\nForte del Bramafam.\nSituato sulla destra della collina su uno sperone, il Forte del Bramafam \u00e8 un'isolata fortificazione di forma esagonale realizzato a difesa della collina insieme ad un complesso sistema di cui fa parte. Faceva parte del sistema difensivo comunale nel Castello arroccato sul cocuzzolo.\nCappella di Santa Sofia.\nSituata pi\u00f9 in alto del fortino Bramafam, sopra la colletta della Croce, costruzione neogotica, da poco restaurata e presa in carico dal Gruppo A.N.A di Revello.\nCampanile di San Leonardo.\nDalla Cappella di Santa Sofia proseguendo il cammino lungo la mulattiera si incontra, abbarbicato ad una placca rocciosa, il campanile di S.Leonardo e poco sotto, a sinistra della strada, la relativa chiesetta circondata da vecchi castagni e protetta da una balma interessante anche da un punto di vista geologico (visibili cristalli di quarzite).\nLa chiesetta di S.Leonardo con volta a botte e di vano di dimensioni maggiori di costruzione pi\u00f9 recente. Particolare \u00e8 l'affresco di facciata. Una parete esterna reca l'iscrizione che ricorda come Carlo Emanuele I sal\u00ec la rocca retrostante durante l'assedio al castello del 1588, come rappresentato nel secondo triduo rievocativo dell'evento \"Revello Maggio Castello\".\nCappella Santa Maria Della Spina.\nNella campagna revellese a 750\u00a0m oltre il cimitero, nel cortile di una cascina. La cappella ha una storia antica e ben documentata: dipendente fin dalla fondazione dalla prepositura di Oulx, alla quale confermarono la giurisdizione le bolle papali di Adriano IV (12 marzo 1158), di Alessandro III (7 aprile 1172) e di Lucio III (1183), nonch\u00e9 del decreto di Guido, vescovo di Torino (1165). La cappella e relative propriet\u00e0, che con il decreto di Sisto IV erano stati assegnati alla Collegiata appena fondata (1483) passarono, con la bolla papale di Paolo III (17 gennaio 1536) al monastero saluzzese di Santa Chiara. Nel XVIII secolo risulta per\u00f2 in pessime condizioni e dipendente dal monastero femminile domenicano di Santa Maria nuova (visita pastorale di mons. Giuseppe Porporato, 1746) fino alla sua soppressione nel 1802. Per il degrado ambientale il vescovo viet\u00f2 ogni celebrazione liturgica. Indemaniata dal governo napoleonico, la \"Spina\" fu venduta al Comune di Saluzzo che, dopo averla riparata permise di riprendere l uso liturgico dall'agosto 1817. Dal 1853 \u00e8 di propriet\u00e0 privata. L'edificio consta in un rustico ambiente di pianta rettangolare circondato esternamente da un porticato romanico, sorretto da pilastri in muratura con copertura lignea. Vi si trova l'affresco cinquecentesco di Santa Cecilia vergine conservato su una parete esterna, attribuito a Pietro di Saluzzo (Maestro del Villar). L'opera in ottimo stato conservativo, ritrae la santa frontalmente sotto un arco gotico con un libro di preghiere in mano.\nChiesa di San Giovanni.\nEra l'antica Pieve di Revello risalente all'XI secolo ed abbandonata dopo l'erezione della Collegiata. Della costruzione rimane il rudere dell'abside da cui \u00e8 stato rimosso il battistero ( fonte battesimale), un affresco di stile bizantino che raffigurava la \"Madonna con il Bambino\" oggi conservato, dopo il restauro, nella Sala Denina presso la Cappella Marchionale (Palazzo Comunale).\nDa documento del secolo XII si viene a conoscenza che appartenevano alla pieve di Revello le chiese di: S.Martino di Crissolo, S.Stefano di Oncino, S.Maria di Paesana, S.Margherita di Paesana, S.Andrea di Rocchetta, S.Maria del Deserto, S.Maria di Robella, S.Martino di Sanfront, S.Nicola di Rifreddo, S.Andrea di Martignana Po, S.Martino di Allodio, S.Pietro di Feliere.S.Maria della Spina, S.Andrea di Revello, S.Massimo di Revello, S.Marcellino e Pietro di Envie.\nChiesa di San Massimo.\nSulla strada che porta ad Envie. Visibile la parte fortemente danneggiata della struttura della chiesa e, integro nelle sue pure forme romaniche, il pittoresco campanile. Solido parallelepipedo in pietra di cinque piani, identificati da una cornice di archetti pensilia tutto sesto, \u00e8 scandito da anguste finestre, quasi feritoie, ai piani inferiori, che si trasformano in bifore ai piani superiori. \u00c8 completato da copertura in lose di pietra.\nConvento di S.Ilario.\nSi trova a sud est della cittadina, sulla strada che porta verso le frazioni di Campagnole e Tetti Petusio. Il sito oggi occupato da una villa privata con annesso parco.\nIl convento con la chiesa di Sant'Ilario venne edificato dai monaci dell'abbazia di Pagno da cui dipese fin dall'VIII secolo. Dell'antico fabbricato, risalente al periodo longobardo, non si conserva alcuna struttura: rimangono solo due frammenti di affresco della testa di Cristo di ispirazione bizantina, uno dei quali visibile sul muro di una cappella neogotica all'interno della menzionata propriet\u00e0, l'altro conservato nel museo di Casa Cavassa.\nSociet\u00e0.\nEtnie e minoranze straniere.\nSecondo i dati Istat al 31 dicembre 2017, i cittadini stranieri residenti a Revello sono , cos\u00ec suddivisi per nazionalit\u00e0, elencando per le presenze pi\u00f9 significative:\nCultura.\nEventi.\n\"Revello Maggio Castello\"\nEvento storico culturale ideato dai revellesi nel 2008, viene organizzato ogni anno dall'associazione A.R.C.I.A, in collaborazione con altre associazioni revellesi, viene ripetuto ogni anno nel terzo fine settimana di maggio. Revello Maggio Castello nome non scelto a caso dall'associazione A.R.C.I.A che richiama l'attenzione su un evento storico culturale, che si svolge a Revello nel mese di maggio ricordando l'esistenza di un castello sulla rupe.\nMaggio in latino Maius: secondo Ovidio si collegherebbe ai \"majiores\": gli adulti anziani, ai quali i romani dedicavano questo mese (avendo Romolo diviso la popolazione romana in due, i maggiori, gli adulti anziani, appunto, e i minori, i giovani abili alle armi). Il nome maggio secondo altri deriva dal nome di Maja, la madre di Mercurio. Nel mondo romano, infatti, veniva festeggiato con canti e balli davanti alle case ed era il periodo in cui si piantavano alberelli o pali con regali appesi, legame evidenziato durante il coinvolgimento dei ragazzi dell'istituto comprensivo di Revello che ripropongono canti e balli attorno all'albero che porta i doni. Il nome Castellum ricorda invece il periodo dell'esistenza del castello di Revello, che la sua distruzione, avvenuta nel 1642 condizion\u00f2 l'avvenire di un paese arrestando la sua espansione al punto che non divenne mai una citt\u00e0.\n\u00c8 un evento storico culturale con al suo interno una rievocazione storica.\nSagra della Pesca\nTradizionale sagra popolare che si ripete ogni anno nel mese di luglio. Manifestazione che affonda nella pi\u00f9 antica tradizione agricola revellese con degustazione delle variet\u00e0 di pesche locali, delle \"persi pi\u00e8n\" e visita ai filari di piante da frutta.\nUrbanistica.\nLa posizione strategica del paese influ\u00ec in modo decisivo sulle vicende storiche. La distruzione della fortezza di Revello, avvenuta nel 1642, a seguito dell'aspra contesa tra principisti e madamisti, cambi\u00f2 le sorti del paese e del suo sviluppo urbanistico.\nNegli anni sessanta l'esodo verso le citt\u00e0 industrializzate provoc\u00f2 uno spopolamento quantificabile in un migliaio di abitanti. Il paese ora \u00e8 in fase di ripopolamento e sviluppo.\nFrazioni.\nStaffarda,\nSan Firmino,\nCampagnole,\nMorra San Martino,\nMadonna delle Grazie,\nTetti Pertusio,\nDietro Castello,\nSan Pietro.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune.\nAltre informazioni amministrative.\nIl comune faceva parte della Comunit\u00e0 montana Valli del Monviso.\nGemellaggi.\nCitt\u00e0 di Pozo del Molle - Cordoba - Argentina\nInfrastrutture e trasporti.\nA partire dal 1881 il comune fu servito dalla tranvia Saluzzo-Revello-Paesana, e dal 1915 fu capolinea anche di una tranvia per Barge, diramantesi dalla precedente; in localit\u00e0 Staffarda transitava la tranvia Saluzzo-Pinerolo. Tutte le linee chiusero nel 1935, sostituite da autolinee.\nSport.\nCalcio.\nLa principale squadra di calcio della citt\u00e0 \u00e8 l\"'A.S.D. Revello Calcio\" che milita nel girone C piemontese e valdostano di Promozione. I colori sociali sono: il celeste ed il bianco. \u00c8 nata nel 2011."}
{"id": "2617285", "revid": "123438616", "url": "https://it.wikipedia.org/wiki?curid=2617285", "title": "Rivoira (azienda)", "text": "Rivoira S.r.l. \u00e8 una azienda italiana che opera nel settore della produzione e distribuzione di gas industriali allo stato liquido e gassoso e nella costruzione di impianti, sempre per il gas.\nStoria.\nRivoira viene fondata il 1\u00ba luglio 1920 a Torino da Guglielmo Rivoira con il nome di \" Ditta Guglielmo Rivoira, Fabbrica ossigeno e altri gas\", diventata successivamente \"EIR S.p.A. - Esercizio Industrie Rivoira S.p.A.\". Dal 27 agosto 1962 \u00e8 semplicemente Rivoira S.p.A..\nNel 1976, EGAM, grazie ad un finanziamento da 1 miliardo di lire ricevuto da Banca Nazionale del Lavoro, acquista il 75% di Rivoira, costituendo una controllata in Lussemburgo, ISAI International, tramite cui ha effettuato la compravendita. Nel 1977 registra commesse in tutta Europa, in Iran, Turchia ed Algeria.\nCon il decreto legge 103/77 diventa parte del gruppo IRI. Negli anni ottanta i francesi di Air Liquide entrano nell'azionariato con il 21.6% delle quote. Fattura in quegli anni 80 miliardi di lire e occupa 700 dipendenti negli stabilimenti di Torino, Chivasso, Novara, Terni, Anagni, San Salvo, Chieti.\nRivoira viene considerata da Romano Prodi, presidente IRI, una societ\u00e0 strategica, in quanto nel 1984 il mercato italiano dei gas tecnici era dominato dai francesi, che, tramite SIO-Air Liquide detenevano il monopolio del settore, con una quota di mercato del 50-60%: si ravvisava quindi la necessit\u00e0 di un attore italiano che ne controbilanciasse la presenza.\nNel 1985 viene acquisita da EniChimica che poi conferisce la partecipazione in Italiana Gas Industriali (Enichem-Union Carbide), da cui Enichem uscir\u00e0 nel 1993, e nel 1996 viene incorporata in IGI, che nel frattempo \u00e8 diventata di propriet\u00e0 dell'americana Praxair (con il 60% di Rivoira, nata nel 1992 come spin off di Union Carbide) e della Famiglia Sestini, tramite Flow Fin (a sua volta proprietaria del pacchetto di controllo Siad) con il 40%.\nNell'estate 2018 le attivit\u00e0 europee della Praxair sono rilevate per 4,9 miliardi di euro dal gruppo giapponese Taiyo Nippon Sanso Corporation, con una lunga esperienza nell'industria del gas, che cos\u00ec entra nel mercato europeo attraverso la Nippon Gases Europe."}
{"id": "2617286", "revid": "2091899", "url": "https://it.wikipedia.org/wiki?curid=2617286", "title": "Cincinnati Masters 2005", "text": "Il Cincinnati Masters 2005 (conosciuto anche come \"Western &amp; Southern Financial Group Masters\" e \"Western &amp; Southern Financial Group Women's Open\" per motivi di sponsorizzazione) \u00e8 stato un torneo di tennis giocato sul cemento. \u00c8 stata la 104\u00aa edizione del Cincinnati Masters, che fa parte della categoria ATP Masters Series nell'ambito dell'ATP Tour 2005, e della categoria Tier III nell'ambito del WTA Tour 2005. Sia il torneo maschile che quello femminile si sono giocati al Lindner Family Tennis Center di Mason, vicino a Cincinnati in Ohio negli USA, Il torneo maschile si \u00e8 giocato dall'15 al 22 agosto 2005, quello femminile dal 18 al 24 luglio 2005.\nCampioni.\nSingolare maschile.\n Roger Federer ha battuto in finale Andy Roddick, 6\u20134, 7\u20135\nSingolare femminile.\n Patty Schnyder ha battuto in finale Akiko Morigami 6\u20134, 6\u20130\nDoppio maschile.\n Jonas Bj\u00f6rkman / Maks Mirny hanno battuto in finale Wayne Black / Kevin Ullyett, 7-6(3) 6-2\nDoppio femminile.\n Laura Granville / Abigail Spears hanno battuto in finale Kv\u011bta Peschke / Mar\u00eda Emilia Salerni 3-6, 6-2, 6-4"}
{"id": "2617290", "revid": "122119832", "url": "https://it.wikipedia.org/wiki?curid=2617290", "title": "Palazzo Marliani-Cicogna", "text": "Palazzo Marliani-Cicogna \u00e8 un edificio di Busto Arsizio, in passato dimora dei conti Marliani, che attualmente ospita la biblioteca comunale e le civiche raccolte d'arte.\nStoria.\nIl palazzo fu dimora dei conti Marliani, proprietari del feudo di Busto Arsizio tra XVI secolo e il XVIII secolo. Il conte Luigi Marliani decise di stabilirsi a Busto Arsizio e acquist\u00f2 nel 1624 un'abitazione rurale, probabilmente a impianto rettangolare o a cortili centrali. Affacciata su una grande piazza con annessi orti e giardini, tra il 1624 e il 1653, la dimora fu trasformata in palazzo. Tra gli anni '30 e '40 del Settecento fu oggetto di un completamento: le due ali vennero collegate da un muro curvilineo che si affaccia sulla piazza e vennero modificate le cornici delle finestre e i ferri battuti. Vennero a crearsi due corti interne, una delle quali collegata alla piazza pubblica e unita, tramite un porticato, al giardino e all'orto posti a nord del palazzo, a ridosso del terrapieno di difesa del borgo.\nLe notizie certe relative a palazzo Marliani-Cicogna si trovano a partire dal 1822, quando il comune acquist\u00f2 l'edificio. All'epoca l'attuale piazza Vittorio Emanuele II era di forma rettangolare e presentava, sul lato nord, il palazzo e case rurali e fienili sugli altri tre lati. Era collegata al borgo attraverso due strade che conducevano, la prima, alla piazza San Giovanni e al quartiere \"Basega\" (basilica), e la seconda alla porta dei Re Magi e ai quartieri di \"Pessina\" (piscina) e \"Sciornago\".\nNel 1861 venne aperta la via Pozzi, diretta verso l'odierna piazza Garibaldi, e vennero insediati gli uffici comunali di Busto Arsizio all'interno del palazzo, dopo una serie di interventi di adeguamento e ampliamento. A ovest fu costruita una cortina di uffici rispecchiando lo stile che caratterizza il palazzo seicentesco e vennero realizzati la scala e il disimpegno dei locali dell'ala est. Risale invece al 1855 l'inaugurazione delle carceri ottocentesche progettate dall'architetto Giuseppe Brivio sul lato nord di palazzo Marliani-Cicogna.\nNel 1899, in seguito alla costruzione delle scuole Carducci (oggi liceo classico Daniele Crespi), una nuova strada parallela a via Pozzi venne fatta sfociare sulla piazza del Conte, che intanto aveva assunto il nome di piazza Vittorio Emanuele II.\nNel 1910, nel corso di agitazioni popolari, il leone in pietra, simbolo della famiglia Marliani, posto sopra il cancello che si apre nel muro ondulato verso la piazza venne abbattuto. Nel 1936 venne realizzata via Borroni, che dalla piazza va verso nord: per fare ci\u00f2, nel rispetto del piano regolatore della citt\u00e0 del 1933 di Cesare Albertini, venne demolita la parte orientale del palazzo.\nNel 1971-1972 il comune di Busto Arsizio fece realizzare un rilievo grafico e fotografico del complesso edilizio che versava in condizioni di importante degrado, in particolare nella copertura e nei solai lignei. Nel 1972 l'architetto Giuseppe Magini riport\u00f2 alla luce tre dei quattro soffitti in legno decorato appartenenti ai locali del primo piano prospettanti sulla piazza. Altri tre soffitti decorati furono scoperti nel 1976 per volere della Soprintendenza ai Monumenti della Lombardia.\nNel 1976-1977 la copertura in legno venne sostituita da una struttura in cemento armato in modo da renderla pi\u00f9 sicura contro gli incendi; i soffitti decorati vennero comunque mantenuti.\nDopo essere stata dimora nobiliare, sede di uffici comunali e, dal 1918 al 1969, sede della Procura del Re prima e della Repubblica poi, dal 1969 ospita la biblioteca alla quale, dal 1990, si affiancano le civiche raccolte d'arte.\nDurante i lavori di restauro dell'edificio del 2002, sono state riscoperte le antiche cantine dei vini, alle quali si accede tramite una scala interna al palazzo. Questo ambiente risale a un'epoca antecedente al XVI secolo e il suo recupero \u00e8 stato effettuato nel 2018 grazie a un contributo della Regione Lombardia ed \u00e8 oggi parte degli spazi per esposizioni del museo."}
{"id": "2617292", "revid": "1543377", "url": "https://it.wikipedia.org/wiki?curid=2617292", "title": "Brunico", "text": "Brunico ( o ; \"Bruneck\" in tedesco; \"Bornech\" // in ladino, in italiano antico anche Brunopoli o Bruneco) \u00e8 un comune italiano di abitanti della provincia autonoma di Bolzano in Trentino-Alto Adige.\n\u00c8 il capoluogo storico, culturale, economico e amministrativo della Val Pusteria. Brunico \u00e8 sede del comprensorio della Val Pusteria.\nGeografia fisica.\nTerritorio.\nBrunico, principale centro della Val Pusteria, \u00e8 attraversata dal fiume Rienza e dal suo affluente Aurino. Dista circa 35\u00a0km da Bressanone, 70\u00a0km da Bolzano e dal Passo del Brennero, che segna il confine a nord con l'Austria, e circa 35\u00a0km da Prato alla Drava, che demarca ad est la frontiera con il Tirolo orientale austriaco.\nA sud si trova la localit\u00e0 sciistica Plan de Corones (2.273\u00a0m s.l.m.), a nordest la Croda Nera (3.105\u00a0m s.l.m.) e a nord-nordovest il Monte Sommo (2.417\u00a0m s.l.m.). Valli nelle immediate adiacenze: Val di Tures, che pi\u00f9 a monte prende il nome di Valle Aurina, Val Badia, Valle di Anterselva.\nOrigini del nome.\nIl toponimo \u00e8 attestato per la prima volta nel 1256 come \"Bruneke\", \"Brunegg\" e \"Prawnecke\" e deriva dal nome del vescovo Bruno von Kirchberg, costruttore del castello della citt\u00e0, con l'aggiunta del suffisso \"-ecke\", che sta per \"angolo\". Il nome pi\u00f9 antico dell'insediamento, precedente alla fondazione cittadina, \u00e8 invece \"Ragen\", conservato ancor'oggi nel quartiere \"Oberragen\" attorno alla chiesa parrocchiale.\nStoria.\nMedioevo.\nBrunico venne fondata dal principe vescovo Bruno von Kirchberg dal quale ha preso il nome, unico esempio in Alto Adige di denominazione di citt\u00e0 dal fondatore. \u00c8 citata documentalmente per la prima volta il 23 febbraio 1256. Egli fece edificare anche il castello di Brunico, che domina la citt\u00e0.\nAll'epoca la citt\u00e0 consisteva di due file di case, che delimitavano una stretta via, e solo nel 1336, sotto il vescovo Albert von Enn, vennero terminati le mura ed il fossato. Subito dopo fuori dalla porta orientale vennero costruite altre file di edifici che portavano all'attuale chiesa parrocchiale di Santa Maria Assunta. La prima chiesa nell'ambito delle mura cittadine, inizialmente solo un piccolo oratorio, venne costruita dal cittadino Nikolaus von Stuck sotto il castello (Santa Caterina, v. anche oltre). Heinrich von Stuck, fratello di Nikolaus, fond\u00f2 nel 1358 l'ospedale, che venne costruito negli anni a seguire.\nEt\u00e0 moderna.\nNel XIV e nel XV secolo, a motivo degli intensi traffici mercantili da Augusta a Venezia, la citt\u00e0 raggiunse benessere e fama. In questo periodo nacque anche la scuola pittorica pusterese, che produsse poi i grandi maestri Michael Pacher e Friedrich Pacher. La bottega di Michael Pacher a Brunico divenne una delle pi\u00f9 famose nell'ambito alpino. Nell'anno 1500 la val Pusteria venne riunita al Tirolo, la citt\u00e0 di Brunico rimase ancora propriet\u00e0 vescovile.\nL'11 aprile 1723 ci fu il peggiore incendio della storia cittadina. Poco lontano dalla parrocchiale scoppi\u00f2 infatti un rogo che, grazie al forte vento, si propag\u00f2 rapidamente a gran parte della citt\u00e0 e la devast\u00f2 ampiamente. Nel 1741 venne eretto un ulteriore convento, in questo caso dall'ordine delle Orsoline. Durante le guerre napoleoniche la citt\u00e0 non sub\u00ec danni, ma a causa dell'acquartieramento di truppe si indebit\u00f2 per decenni.\nNel 1870 nasce lo \"Stadtversch\u00f6nerungsverein\" (associazione di abbellimento cittadino), intento ad abbellire la citt\u00e0 e a istituire passeggiate a fini turistici.\nXX secolo.\nLa prima guerra mondiale risparmi\u00f2 anch'essa la citt\u00e0, in cui era stanziato nell'agosto 1914 lo stato maggiore del 1\u00ba e 3\u00ba battaglione di fanteria boema del 36\u00ba reggimento. Nel 1919 la citt\u00e0 venne annessa insieme al Tirolo meridionale all'Italia in base al trattato di pace, divenendo in seguito l'Alto Adige.\nNel 1938 il regime fascista promosse l'erezione di un monumento all'Alpino della divisione \"Pusteria\", impiegata nella guerra d'Etiopia (1935\u20131936).\nLa seconda guerra mondiale port\u00f2 comunque diverse perdite a uomini e cose.\nIl 6 luglio 1944 7 ragazzi, che si erano arruolati nella Repubblica Sociale Italiana e messi a disposizione degli alleati tedeschi per effettuare dei lavori nella caserma di Brunico, furono successivamente fucilati per aver disertato.\nStemma.\nLo stemma rappresenta una torre con il tetto spiovente, su un muro di cinta merlato e la saracinesca argentea alzata. La torre cintata, di colore rosso posta su un monte verde a tre cime, rappresenta il castello fatto costruire dal vescovo \"Bruno von Kirchberg\" nella seconda met\u00e0 del XIII secolo. Il castello apparve sullo stemma per la prima volta nella seconda met\u00e0 del XV secolo. Lo stemma \u00e8 stato adottato nel 1931.\nMonumenti e luoghi d'interesse.\nArchitetture religiose.\nGi\u00e0 dal XIII secolo esisteva dove si trova oggi la chiesa, una piccola cappella, della quale alcuni documenti parlano nel 1316. Nel 1381 la piccola cappella fu ingrandita e divenne quindi una chiesa a tutti gli effetti e quindi nuovamente consacrata. Nel 1515 fu riedificata in stile gotico dal maestro Valentin Winkler di Falzes, ma la costruzione non venne mai terminata. Nel 1610 la chiesa divenne la chiesa parrocchiale (\"Pfarrkirche Mari\u00e4 Himmelfahrt\"). Nel 1789 avvenne la consacrazione della chiesa costruita in stile classicheggiante dal costruttore brunicense Jakob Philipp Santer. Infine tra il 1851 e il 1853 l'architetto viennese Hermann von Bergmann ristruttur\u00f2 la chiesa in stile neoromanico. Sul retro della chiesa si trova il cimitero comunale di Brunico.\nArchitetture militari.\nA Brunico e nei suoi immediati dintorni si trovano diverse strutture medievali:\nA Brunico esistevano alcune caserme militari:\nAree naturali.\nSeppur il suo territorio non appartenga a nessuna delle aree dei parchi naturali provinciali, Brunico si trova circondata da tre parchi naturali: il Parco naturale Fanes - Sennes - Braies, il Parco naturale Vedrette di Ries-Aurina e il Parco naturale Puez-Odle.\nInoltre nel comune confinante di Perca, poco sopra il centro abitato, si trovano le caratteristiche piramidi di Plata, uno dei pi\u00f9 bei monumenti naturali di tutto l'Alto Adige.\nSociet\u00e0.\nEvoluzione demografica.\nNel novembre del 2009 Brunico risulta prima in una classifica dei borghi italiani in quanto a vivibilit\u00e0, felicit\u00e0 e sostenibilit\u00e0.\nEtnie e minoranze straniere.\nI cittadini stranieri residenti a Brunico, al 31 dicembre 2014, sono pari al 9,51% della popolazione. Le comunit\u00e0 nazionali pi\u00f9 numerose sono:\nRipartizione linguistica.\nLa sua popolazione, secondo il censimento del 2011, \u00e8 per il 82,47% di lingua tedesca, per 15,24% di lingua italiana e per il 2,29% di lingua ladina.\nCultura.\nIstruzione.\nScuole.\nBrunico \u00e8 sede di varie scuole: materne, elementari, medie e superiori, separate a seconda delle lingua d'insegnamento (tedesca o italiana).\nDa alcuni anni nella scuola primaria-elementare di Brunico alcune materie vengono impartite in lingua tedesca (matematica, storia, geografia e scienze naturali) portando a 9 le ore settimanali dedicate alla seconda lingua.\nUniversit\u00e0.\nBrunico \u00e8 anche sede distaccata della facolt\u00e0 di economia della Libera Universit\u00e0 di Bolzano, che qui tiene i corsi dei \"curricula management\" del turismo e management dello sport e degli eventi (fanno parte del corso di laurea in Scienza dell'economia e della gestione aziendale).\nMedia.\nRadio.\nA Brunico si trova ancora oggi la sede della \"radio Holiday\", storica emittente in lingua tedesca.\nTeatro.\nA Brunico esiste un teatro, dove per lo pi\u00f9 si tengono spettacoli in lingua tedesca. Costruito nel 1994 e chiamato \"Theater im Pub\", completamente rinnovato nel 2006/07 ora \u00e8 conosciuto come \"Stadttheater Bruneck\". Il teatro ha circa 80 posti a sedere. Spettacoli teatrali sia in lingua italiana che tedesca si tengono nel corso dell'anno anche nelle adiacenti Casa Kolping e Casa Michael Pacher (capienza fino a 450 posti a sedere).\nGeografia antropica.\nFrazioni.\nLe frazioni di Brunico sono: Lunes (\"Luns\"), Riscone (\"Reischach\"), San Giorgio (\"St. Georgen\"), Stegona (\"Stegen\"), Teodone (\"Dietenheim\"), Villa Santa Caterina (\"Aufhofen\").\nEconomia.\nIndustria.\nAlla Zona Industriale di Brunico ci sono 3 grandi Aziende come Intercable,Gkn Sintermetals e Driveline e Beerfield.\nTurismo.\nIn inverno la citt\u00e0 offre numerosi mercatini e feste, tra i quali il pi\u00f9 famoso \u00e8 il Mercato di Stegona che si svolge in ottobre ed \u00e8 il pi\u00f9 grande di tutto il Tirolo.\nBiomassa.\nIl comune \u00e8 noto per l'impegno ecologico. Nel territorio \u00e8 installato un impianto alimentato a legna e biomassa. L'impianto \u00e8 da 20 Megawatt e riscalda l'80% delle abitazioni del comune.\nNel 2011 Brunico si aggiudica a Praga il primo premio della gara europea \"Renewable Energy Competition between European cities and towns\", nella categoria delle citt\u00e0 fra 5.000 e 20.000 abitanti.\nInfrastrutture e trasporti.\nBrunico ha due stazioni ferroviarie, la stazione di Brunico (quella storica) e quella pi\u00f9 recente nei pressi dell'ospedale, stazione di Brunico Nord.\nSport.\nA Brunico hanno sede diverse societ\u00e0 sportive, per lo pi\u00f9 dedite alle discipline invernali, tra le quali si annoverano:\nPer quanto concerne il calcio, a lungo la maggior squadra cittadina \u00e8 stata la relativa sezione della polisportiva \"S.S.V. Bruneck-Brunico\", fondata nel 1945 al fine di raccogliere l'eredit\u00e0 dell'antica \"Turnverein Bruneck\", istituita nel 1862 e dissolta durante la seconda guerra mondiale: nel 1986-1987 essa raccolse il maggior successo della propria storia, partecipando al Campionato Interregionale (massima divisione dilettantistica italiana). Nel terzo millennio si \u00e8 invece assistito alla crescita della sezione calcistica dell'\"A.S.C. Sankt Georgen\" (societ\u00e0 polisportiva della relativa frazione, fondata nel 1968), che a pi\u00f9 riprese \u00e8 stata capace di partecipare alla Serie D e ha vinto la Coppa Italia Dilettanti 2017-2018.\nLa frazione di Riscone nel periodo estivo ha ospitato spesso il ritiro pre-stagionale di diverse squadre di calcio della Serie A italiana, in particolare e Roma.\nA Brunico ha inoltre svolto pi\u00f9 volte il proprio ritiro estivo la Pallacanestro Treviso."}
{"id": "2617295", "revid": "697352", "url": "https://it.wikipedia.org/wiki?curid=2617295", "title": "Ifigenia", "text": ""}
{"id": "2617305", "revid": "827882", "url": "https://it.wikipedia.org/wiki?curid=2617305", "title": "Affittacamere", "text": "Per affittacamere si intende l'attivit\u00e0 di chi concede camera in locazione a terzi, da non confondere con la condivisione della medesima abitazione.\nCaratteristiche dell'attivit\u00e0.\nCon questo termine si intende il locatore di un tipo di alloggio economico ed essenziale, spesso non legato alla fruizione turistica. Esso si differenzia inoltre dai \"bed and breakfast\", dagli hotel, alberghi e pensioni. Molti servizi di base sono garantiti e non hanno una copertura di 24 ore.\nSe un ristoratore, nella stessa struttura immobiliare ove esercita la sua attivit\u00e0 imprenditoriale, ha anche l'attivit\u00e0 di affittacamere, l'esercizio viene denominato locanda.\nNel mondo.\nItalia.\nLa materia \u00e8 disciplinata dalla legge 16 giugno 1939 n. 1111 (\"Disciplina degli affittacamere\") e dal Testo unico delle leggi di pubblica sicurezza.\nLa legge delinea l'attivit\u00e0 dell\"'affittacamere\" ponendo questi requisiti:\nIl Decreto del presidente della Repubblica n. 31/2001 ha abolito, quale requisito necessario per l'esercizio di tale attivit\u00e0, la preventiva dichiarazione all'autorit\u00e0 di pubblica sicurezza.\nL'attivit\u00e0 di affittacamere soggiace anche a leggi regionali, che integrano la disciplina nazionale in materia, prevedendo altri requisiti, o inserendo altri standard qualitativi o anche meglio descrivendo i contenuti minimi del servizio e/o arredo, igienici, impiantistica."}
{"id": "2617307", "revid": "287204", "url": "https://it.wikipedia.org/wiki?curid=2617307", "title": "Aniracetam", "text": "L'aniracetam \u00e8 un composto dotato di attivit\u00e0 nootropa, appartenente alla famiglia dei derivati pirrolidinonici e alla famiglia dei racetam. La molecola \u00e8 costituita da due porzioni, la prima pirrolidinonica e la seconda anisica, legate fra loro tramite una struttura imidica. Il farmaco, proposto per attenuare i sintomi della malattia di Alzheimer, si \u00e8 dimostrato pi\u00f9 efficace del piracetam. In Italia \u00e8 venduto dalla societ\u00e0 farmaceutica A. Menarini Industrie Farmaceutiche Riunite con il nome commerciale di \"Ampamet\" e dalla societ\u00e0 Roche con il nome commerciale di \"Draganon\", in compresse rivestite contenenti 750\u00a0mg di principio attivo.\nFarmacodinamica.\nCome il piracetam ed il levetiracetam, possiede buona affinit\u00e0 per i recettori cerebrali del glutammato (acido glutammico) e in particolare per il recettore AMPA e i \"recettori metabotropici\", di cui stimola e modula la funzionalit\u00e0.\nIl potenziamento indotto da aniracetam della funzione del recettore AMPA favorisce i processi di apprendimento e memorizzazione. \nIl recettore AMPA, infatti, interviene nella fase di mantenimento della risposta neuronale amplificata (Long Term Potentiation \u2013 LTP), che \u00e8 alla base del processo di apprendimento tramite attivazione genica, comportando una vivace sintesi proteica e la formazione di nuove sinapsi.\nIl recettore metabotropico risulta coinvolto in diversi processi cellulari, e in particolare comporta un effetto di protezione sulla tossicit\u00e0 indotta da alcuni aminoacidi eccitatori (acido glutammico, acido aspartico).\n \nLe azioni molecolari di aniracetam si basano sulla modulazione dei canali ionici del calcio e su alcune chinasi dipendenti da esso (proteina chinasi C e chinasi dipendente dalla calmodulina; CAMK). \nSembra che il farmaco agisca tramite una funzionalit\u00e0 \"lenta del calcio\" piuttosto che di quella veloce ionotropica. Infatti, sperimentalmente, \u00e8 risultato anche come un inibitore delle correnti ioniche di tipo N(N-type) nei neuroni ipotalamici di ratto.\nL'esposizione di astrociti cerebrali animali ad aniracetam li ha protetti da condizioni sperimentali simulate di ischemia, attraverso chinasi dipendenti da mitogeni (MAPKs) e chinasi ad azione trofica ed antiapoptotica (c-Akt).\nAniracetam stimola i sistemi colinergici centrali e testato in alcuni studi condotti su animali ha dimostrato anche attivit\u00e0 ansiolitica. Il meccanismo di questa azione sembra risiedere nel coinvolgimento dei sistemi serotoninergici e dopaminergici, da parte della molecola progenitrice e perfino di certi suoi metaboliti attivi. \nInoltre, ha dimostrato affinit\u00e0 per i recettori D2\\D3 dopaminergici, 5-HT2A serotonergico e \u03b17 nicotinico.\nFarmacocinetica.\nA seguito di assunzione per via orale l'aniracetam viene rapidamente e pressoch\u00e9 completamente assorbito dal tratto gastroenterico.\nLa contemporanea assunzione di un pasto non influenza la quantit\u00e0 globale di farmaco assorbita ma ne ritarda l'assorbimento. La concentrazione plasmatica di picco (Cmax) viene raggiunta entro 1-2 ore dall'assunzione. \nNell'organismo il farmaco subisce alcuni processi di metabolizzazione: i maggiori metaboliti sono rappresentati dall'acido 4-p-anisamidobutirrico (ABA), dal 2-pirrolidinone (PD) e dall'acido p-anisico (AA). Molti dei principali metaboliti si caratterizzano per un'attivit\u00e0 farmacologica simile al composto progenitore e sono dosabili nel sangue fino a 6-12 ore.\nUsi clinici.\nIl farmaco trova indicazione, in particolare nei soggetti anziani, nel trattamento dei disturbi dell'attenzione e della memoria, siano essi di origine vascolare o degenerativa, per migliorare l'apprendimento, la memoria, la motivazione, l'attenzione, e l'umore, alleviando la depressione e lo stato ansioso.\nEffetti collaterali e indesiderati.\nNel corso del trattamento sono stati segnalati alcuni effetti avversi a carico del tratto digestivo (dispepsia, nausea, vomito, senso di peso epigastrico) oltre a disturbi a carico del sistema nervoso (agitazione psicomotoria, ansia, irrequietezza motoria, insonnia oppure sonnolenza, cefalea, vertigini).\nControindicazioni.\nL'aniracetam \u00e8 controindicato nei soggetti con storia di ipersensibilit\u00e0 o gravi reazioni di ipersensibilit\u00e0 al principio attivo, composti chimicamente correlati oppure ad uno qualsiasi degli eccipienti contenuti nella formulazione farmaceutica.\nDosi terapeutiche.\nNei soggetti adulti il dosaggio usuale \u00e8 pari a 1.500\u00a0mg al giorno, suddivisi in due somministrazioni. Le compresse debbono essere deglutite intere con un bicchiere d'acqua."}
{"id": "2617310", "revid": "287204", "url": "https://it.wikipedia.org/wiki?curid=2617310", "title": "Chiesa di San Ludovico (Monaco di Baviera)", "text": "La chiesa di San Ludovico (in lingua tedesca: \"Ludwigskirche\") \u00e8 una parrocchia cattolica e allo stesso tempo la chiesa universitaria di Monaco di Baviera. Si trova nel quartiere Maxvorstadt sul lato nord della via monumentale Ludwigsstrasse. All'interno della chiesa si trova .\nFu progettata da Friedrich von G\u00e4rtner nel 1829 per volont\u00e0 del re Ludovico I di Baviera, che voleva dedicarla al suo santo patrono, San Ludovico, re di Francia. Tuttavia il risultato non piacque al committente.\nLa chiesa fu consacrata nel 1844 dall'arcivescovo Lothar Anselm von Gebsattel.\nNel 1903-1904 il decoro interno fu rinnovato. Durante la seconda guerra mondiale la chiesa fu gravemente colpita. La ricostruzione avvenne nel 1954 per opera di Erwin Scheich.\nLa pianta della chiesa ha come modello una basilica bizantina a tre navate.\nLe statue dei 4 evangelisti e di Ges\u00f9 Cristo sulla facciata sono opera di Ludwig Schwanthaler.\nLa chiesa \u00e8 stata un modello per molte chiese, soprattutto in Nordamerica come la St. George's Episcopal Church di New York, oppure la cappella Bowdoin College a Brunswick (Maine).\nNella chiesa \u00e8 sepolto il teologo Romano Guardini che vi oper\u00f3 come predicatore per 17 anni."}
{"id": "2617314", "revid": "149727", "url": "https://it.wikipedia.org/wiki?curid=2617314", "title": "Warsteiner Brauerei", "text": ""}
{"id": "2617316", "revid": "767487", "url": "https://it.wikipedia.org/wiki?curid=2617316", "title": "Hans Gunnarsson", "text": "Gunnarsson scrive generalmente racconti brevi in stile realistico, dove affronta numerosi temi legati all'ambiente sociale. La sua scrittura risente della grande tradizione della prosa svedese e nordica, nella brevit\u00e0 delle frasi, nell'andamento semplice del periodo. Gunnarsson afferma che la sua predilezione per la prosa breve, ossia per la frammentariet\u00e0 della narrazione, dipende dalla sua insofferenza a seguire i destini di un personaggio principale."}
{"id": "2617318", "revid": "149727", "url": "https://it.wikipedia.org/wiki?curid=2617318", "title": "Allagen", "text": ""}
{"id": "2617320", "revid": "149727", "url": "https://it.wikipedia.org/wiki?curid=2617320", "title": "Belecke", "text": ""}
{"id": "2617323", "revid": "149727", "url": "https://it.wikipedia.org/wiki?curid=2617323", "title": "Niederbergheim", "text": ""}
{"id": "2617325", "revid": "149727", "url": "https://it.wikipedia.org/wiki?curid=2617325", "title": "Sichtigvor", "text": ""}
{"id": "2617326", "revid": "149727", "url": "https://it.wikipedia.org/wiki?curid=2617326", "title": "Suttrop", "text": ""}
{"id": "2617328", "revid": "66387", "url": "https://it.wikipedia.org/wiki?curid=2617328", "title": "Battaglia di Capo Teulada", "text": ""}
{"id": "2617329", "revid": "1543377", "url": "https://it.wikipedia.org/wiki?curid=2617329", "title": "Tricholoma acerbum", "text": "Tricholoma acerbum \u00e8 un fungo abbastanza comune, della famiglia Tricholomataceae, rinvenibile in gruppi pi\u00f9 o meno numerosi nei boschi di latifoglia.\nEtimologia.\nDal latino \"acerbum\", acerbo per il caratteristico sapore.\nDescrizione della specie.\nCappello.\nEmisferico e massiccio, 3\u201315\u00a0cm, carnoso, caratterizzato da pronunciate rugosit\u00e0 perimetrali sul margine a lungo fortemente involuto. Colore variabile nella gamma del biancastro-crema, avorio, paglierino, e a volte sfumato di lievi toni rosati. Facilmente sporcabile al tatto. Cuticola asportabile fino a due terzi del raggio.\nLamelle.\nFitte anche per la presenza di lamellule, biancastre e segnate di puntinature color ruggine a maturit\u00e0. Adnate-smarginate, appena decorrenti.\nGambo.\nConcolore al cappello, ma appena pi\u00f9 chiaro.\nCarne.\nBianca, soda e compatta su tutto il carpoforo.\nCaratteri microscopici.\nBianche in massa, da subglobose a ovali. 4\u20136 x 3\u20134 \u00b5m.\nDistribuzione e habitat.\nGregario sotto fogliame di querce e castagni. \u00c8 diffuso in Europa e in Nord America.\nCommestibilit\u00e0.\nCommestibile: esprime al meglio le sue qualit\u00e0 organolettiche nella conservazione sott'olio.\nSpecie simili.\nSpecie di facile riconoscibilit\u00e0 per le caratteristiche macroscopiche ed all'assaggio."}
{"id": "2617332", "revid": "1904508", "url": "https://it.wikipedia.org/wiki?curid=2617332", "title": "Nobile (titolo)", "text": "Nobile (abbreviato con Nob. o con N.H. per gli uomini e N.D. per le donne) \u00e8 uno specifico titolo nobiliare italiano.\nStoria.\nCon la normativa successiva alla proclamazione del Regno d'Italia, che ha coordinato gli ordinamenti araldici vigenti negli stati preunitari, il titolo di \"nobile\" o \"nobiluomo\" (abbreviato comunemente N.H. o N.U.) viene riconosciuto come titolo autonomo quale grado che nella gerarchia nobiliare precede quello di Cavaliere ereditario e segue quello di Barone. Il titolo risulta quindi \"ammessibile dalla consulta\" (articolo 8 del regolamento della consulta araldica, approvato con regio decreto dell'8 maggio 1870).\nIl titolo di nobile spetta inoltre ai figli non primogeniti dei nobili aventi titoli trasmissibili solo per ordine di primogenitura. In questo caso il figlio non primogenito avr\u00e0 diritto al titolo di \"nobile dei...\" seguito dal titolo spettante al primogenito. Questa norma costitu\u00ec una vera innovazione allorch\u00e9 venne stabilita dal citato regolamento all'art. 20. Precedentemente l'uso prevedeva generalmente per il figlio primogenito, vivente il padre, lo stesso titolo paterno, e per gli altri figli il titolo di cavaliere ereditario. Alcune famiglie, dotate di pi\u00f9 titoli nobiliari e feudali, usavano distinguere il figlio dal padre col titolo di un altro feudo.\nIn araldica nell'arma di nobile (propriamente detto) l'elmo \u00e8 d'argento non arabescato, bordato d'oro; la corona \u00e8 cimata da 8 perle (di cui 5 visibili); \u00e8 tollerata la corona con le perle sorrette da altrettante punte."}
{"id": "2617335", "revid": "287204", "url": "https://it.wikipedia.org/wiki?curid=2617335", "title": "Ch\u00e2telus-le-Marcheix", "text": "Ch\u00e2telus-le-Marcheix \u00e8 un comune francese di 375 abitanti situato nel dipartimento della Creuse nella regione della Nuova Aquitania."}
{"id": "2617336", "revid": "436907", "url": "https://it.wikipedia.org/wiki?curid=2617336", "title": "Sunburn (Muse)", "text": "Sunburn \u00e8 un singolo del gruppo musicale britannico Muse, pubblicato il 21 febbraio 2000 come quarto estratto dal primo album in studio \"Showbiz\".\nVideo musicale.\nIl videoclip, diretto da Nick Gordon, vede come protagonista l'attrice britannica Brooke Kinsella protagonista della soap opera inglese \"EastEnders\". Nel video la Kinsella interpreta una bambinaia che si intrufola nella camera da letto dei suoi datori di lavoro durante la loro assenza per rovistare nella loro privacy. Il gruppo appare alla ragazza attraverso lo specchio, rappresentando cos\u00ec attraverso il loro riflesso il suo senso di colpa."}
{"id": "2617339", "revid": "1573940", "url": "https://it.wikipedia.org/wiki?curid=2617339", "title": "Nazionale di pallavolo femminile dell'Angola", "text": "La nazionale di pallavolo femminile dell'Angola \u00e8 una squadra africana composta dalle migliori giocatrici di pallavolo dell'Angola ed \u00e8 posta sotto l'egida della Federazione pallavolistica dell'Angola."}
{"id": "2617341", "revid": "62004", "url": "https://it.wikipedia.org/wiki?curid=2617341", "title": "Terebutinets", "text": ""}
{"id": "2617343", "revid": "1705737", "url": "https://it.wikipedia.org/wiki?curid=2617343", "title": "Ing\u00f3lfur Arnarson", "text": " \u00c8 riconosciuto come il primo colonizzatore nordico permanente dell'Islanda.\nSecondo la cronaca dell'insediamento scandinavo in Islanda, il \"Landn\u00e1mab\u00f3k\" (scritto tre o quattrocento anni dopo la colonizzazione), Ing\u00f3lfur costru\u00ec la sua fattoria a Reykjav\u00edk nell'874, e questo segn\u00f2 l'inizio dell'et\u00e0 della colonizzazione che dur\u00f2 fino al 930. Secondo la saga, quando la nave di Ing\u00f3lfur approd\u00f2 in quella terra disabitata, ordin\u00f2 che gli alti sostegni del suo seggio (un attributo del suo rango di capotrib\u00f9) fossero gettati in mare e dichiar\u00f2 che il luogo in cui avessero toccato terra sarebbe stato il posto nel quale costruire la prima colonia d'Islanda. Tuttavia, egli non fu il primo scandinavo a visitare e vivere sull'isola. Il primo fu il vichingo svedese Gar\u00f0ar Svavarsson, che rimase per un inverno a H\u00fasav\u00edk. In ogni caso la data dell'insediamento, sebbene alcuni ritrovamenti archeologici potrebbero antedatarla di alcuni anni, \u00e8 abbastanza verosimile. Il cronachista Ari Thorgillsson riconosce Ing\u00f3lfur come il primo scandinavo a stanziarsi definitivamente in Islanda, ma menziona che dei Papar (ovvero papisti, cio\u00e8 monaci ed eremiti irlandesi) vivevano gi\u00e0 nell'isola, che lasciarono per non dover vivere tra i nuovi arrivati pagani.\nL'insediamento.\nIl Landn\u00e1mabok ne riporta una versione fortemente connotata da elementi leggendari. Come moltissimi altri eroi delle saghe, Ing\u00f3lfur avrebbe lasciato la Scandinavia per sfuggire ad una faida (\"Landn\u00e1mabok\" I,4). Avendo sentito dei racconti di viaggiatori (la saga cita Gardar Svavarsson, Hrafna-Fl\u00f3ki Vilger\u00f0arson e altri) che dichiaravano di aver scoperto l'isola, si diresse verso nord col suo amico Hj\u00f6rleifur Hr\u00f3dmarsson. Avendo infine avvistato la terra avrebbe affidato agli d\u00e8i la scelta dell'approdo con l'espediente dei sostegni gettati in mare. La leggenda riporta che due suoi schiavi avrebbero cercato per tre anni prima di rinvenire i legni nella piccola baia che sarebbe divenuta Reykjav\u00edk. Nel frattempo Hj\u00f6rleifur era stato ucciso dai suoi schiavi irlandesi, che egli maltrattava duramente, e Ing\u00f3lfur lo avrebbe vendicato uccidendo a sua volta gli schiavi nelle isole Vestmann (Vestmannaeyjar).\nSi dice che Ing\u00f3lfur abbia colonizzato larga parte del sud-ovest dell'isola, ma in seguito il suo nome scompare dalle cronache. Suo figlio Thorsteinn Ing\u00f3lfsson fu un grande capo cui \u00e8 attribuita la fondazione della prima assemblea politica dell'isola (\"\u00feing\"), primo nucleo dell'Althing."}
{"id": "2617346", "revid": "660929", "url": "https://it.wikipedia.org/wiki?curid=2617346", "title": "Taglio chirurgico", "text": "Il taglio chirurgico \u00e8 una variet\u00e0 tipica della stampa a rotocalco, consistente in una doppia riga di colore con il centro bianco, presente sui fogli nel senso della stampa, causata da un corpo estraneo tra il cilindro e la racla. La racla \u00e8 una lama che elimina dal cilindro il colore in eccesso, e in caso ci siano delle impurit\u00e0 o un mal funzionamento qualsiasi, lascia delle righe colorate simili a striature che poi rimangono nella stampa. L'effetto che se ne ottiene \u00e8 la doppia striatura di colore e al centro una parte che rimane bianca relativa all'oggetto intruso o alla parte rotta. Questa variet\u00e0 \u00e8 nota su molti francobolli italiani ed esteri.\nOltre alla variet\u00e0 di colore, si possono avere anche dei \"tagli chirurgici\" nella fluorescenza, infatti, sempre per le stesse motivazioni, al momento di apporre ed eliminare la fluorescenza in eccesso, se ci sono dei corpi estranei o danneggiamenti, ci sar\u00e0 una modifica della maschera di fluorescenza del francobollo. La maschera o le bande fluorescenti risulteranno cos\u00ec modificate, fino, nei casi pi\u00f9 eclatanti, a creare dei tipi \"naturali\" di francobolli. Questa variet\u00e0 \u00e8 riscontrabile sui francobolli di Gran Bretagna e Canada.\nTalvolta, meno evidente, un improprio taglio chirurgico pu\u00f2 essere solo una riga di colore verticale, causato da un pelo o altra impurit\u00e0 che struscia sulla carta al momento della stampa. Questa variet\u00e0 \u00e8 particolarmente frequente sulle serie ordinarie italiane della \"Siracusana\" e dell\u2019\"Italia al Lavoro\", sia come riga di colore che come riga di assenza di colore. Delle due tipologie di righe, \u00e8 sicuramente pi\u00f9 rara la riga di colore."}
{"id": "2617347", "revid": "768068", "url": "https://it.wikipedia.org/wiki?curid=2617347", "title": "Ghigliottina", "text": "La ghigliottina (, IPA ) \u00e8 un dispositivo utilizzato per la decapitazione degli individui condannati alla pena di morte.\nInventata in Francia nel XVIII secolo, ebbe larga diffusione, oltre che nel suo Paese d'origine, in Svizzera, Belgio, Germania, nello Stato Pontificio e, a seguire, in Italia.\nEssa prende il nome dal medico e politico rivoluzionario francese Joseph-Ignace Guillotin, il quale, tuttavia, non ne fu l'inventore: egli fu solo il capofila dei deputati che propugnavano all'Assemblea nazionale l'adozione di uno strumento di esecuzione che fosse uniforme per tutti i condannati e garantisse una morte immediata e senza sofferenze. La ghigliottina consiste infatti, essenzialmente, di una pesante lama di metallo (il cui filo era originariamente ortogonale al percorso di discesa e, nelle successive versioni, inclinato di circa 30\u00ba rispetto ad esso) lasciata cadere lungo un percorso obbligato da un'altezza di poco pi\u00f9 di sul collo del condannato, che cos\u00ec veniva reciso di netto, evitando agonie legate alle esecuzioni a fil di spada.\nIn Francia fu utilizzata fino al 1977, anno dell'ultima esecuzione capitale in quel Paese prima dell'abolizione totale della pena di morte nel 1981.\nCostruzione e funzionamento.\nNella versione utilizzata in Francia, l'apparecchio era formato da una base sulla quale erano fissati due montanti verticali di circa 4 metri di lunghezza, distanziati fra loro di circa 37\u00a0cm, sormontati da una barra trasversale che li univa tra loro, sulla quale era montata una puleggia (organo di trasmissione del moto). Tra i due montanti scorreva una lama di acciaio a forma di trapezio (anche se nel prototipo era a mezza luna), che veniva montata in modo che il filo della lama si trovasse sul lato obliquo e rivolto verso il basso. Sopra la lama era apposto un peso metallico, talch\u00e9 l'insieme di lama e peso aveva una massa di circa 40\u00a0kg. La lama aveva un angolo di 45\u00b0 rispetto all'asse orizzontale: molto pi\u00f9 stretta e inclinata, quindi, di quanto appaia normalmente nell'iconografia popolare.\nAlla lama era collegata una corda passante per la puleggia, che ne consentiva il sollevamento; sul montante sinistro era presente un meccanismo di blocco azionabile con una leva, al fine di consentire il rilascio della lama e la sua caduta libera per gravit\u00e0. La corsa della lama era di 2,25 metri, e quindi (trascurando gli attriti) al momento dell'impatto la stessa raggiungeva la velocit\u00e0 di 24\u00a0km/h circa.\nTra i due montanti erano pure presenti due semilunette in legno, di cui quella inferiore fissata alla base e la superiore scorrevole; abbassando la lunetta superiore su quella inferiore, alla congiunzione delle due veniva a formarsi un collare che serviva a immobilizzare il collo del condannato tra i due montanti.\nQueste le fasi dell'esecuzione: il condannato era legato a una tavola basculante tenuta in posizione verticale; una volta legato, la tavola veniva fatta scivolare in posizione orizzontale e il collo del condannato veniva a trovarsi posizionato tra i due montanti e appoggiato alla semilunetta inferiore; la semilunetta superiore veniva abbassata, bloccando il collo del condannato; il meccanismo di rilascio della lama era immediatamente azionato e la lama cadeva tagliando il collo.\nLa testa del condannato cadeva in un catino di zinco, mentre il corpo veniva fatto scivolare in una cassa zincata posta alla base della macchina. Durante la rivoluzione francese il boia raccoglieva la testa (tenendola per i capelli, oppure per le orecchie, nel caso in cui il condannato fosse calvo) e la mostrava al pubblico; successivamente l'usanza fu abbandonata.\nStoria.\nPrecursori.\nDell'uso di macchine analoghe alla ghigliottina si ha notizia attraverso una stampa del 1307, conservata al British Museum, che raffigura la morte per decapitazione, appunto, in Irlanda, di un certo Murdoc Ballag.\nCome attestato nella Cronaca figurata del Ferraiolo, lo strumento era in uso nel Regno di Napoli almeno dalla fine del XV secolo.\nAnche in Inghilterra era in funzione una macchina simile, chiamata patibolo di Halifax, mentre in Scozia ne era in vigore una gi\u00e0 dalla met\u00e0 del '500, chiamata \"Scottish maiden\" (\u00abpulzella scozzese\u00bb).\nAnche in Germania e in Italia - sempre nel Cinquecento - si usava dare la morte per decapitazione. In Italia il marchingegno in uso portava il nome comune di \"mannaia\" (o \"mannaja\") e rest\u00f2 in uso, nella Roma papalina, sino alla conquista da parte del Regno d'Italia (1870). La mannaia romana era una macchina molto simile alla ghigliottina francese, ma dotata di lama a forma di mezzaluna anzich\u00e9 obliqua.\nLa proposta del dott. Guillotin.\nLa ghigliottina non fu inventata dal dottor Joseph-Ignace Guillotin, da cui prese comunque il nome.\nIl contributo del medico, insieme ad altri politici francesi, fu quello di presentare all'Assemblea Nazionale, in data 9 ottobre 1789, un progetto di legge in sei articoli con il quale (art. 1) si stabiliva che le pene avrebbero dovuto essere identiche per tutti, senza distinzione di rango del condannato. L'art. 2 poi prevedeva che, nel caso di applicazione della pena di morte, il supplizio avrebbe dovuto essere il medesimo, indipendentemente dal crimine commesso, e che il condannato sarebbe stato decapitato per mezzo di un semplice meccanismo.\nSfortunatamente, il successivo 1\u00ba dicembre Guillotin non adott\u00f2 il tono giusto nell'illustrare la propria proposta; bastino due citazioni riportate rispettivamente da \"Le Moniteur\" e dal \"Journal des \u00c9tats g\u00e9n\u00e9raux\":\nTutta l'assemblea, a cominciare dai cronisti, scoppi\u00f2 a ridere, tanto che Guillotin si infuri\u00f2 con i colleghi e soprattutto con la stampa. Ciononostante, l'art. 1 (quello sull'eguaglianza delle pene) fu messo ai voti e approvato all'unanimit\u00e0, mentre per i restanti articoli la discussione fu aggiornata. Fu ripresa il successivo 21 gennaio 1790, ma l'art. 2, sull'onda dell'accoglienza avuta in dicembre e dei commenti ironici della stampa, non fu neppure messo ai voti.\nDiscussione sul codice penale.\nNel 1791, nel corso dei lavori per la redazione del nuovo codice penale, fu nuovamente affrontato il problema della pena di morte. Il progetto iniziale ne prevedeva l'abolizione, ma nel corso dei lavori assembleari fu stabilito di mantenere tale pena: da qui il dibattito sul modo di esecuzione della stessa; pur essendo relativamente pacifico che il supplizio avrebbe dovuto essere uno solo, indipendentemente da rango e crimine, la discussione si accentr\u00f2 sulle due modalit\u00e0 dell'impiccagione o della decapitazione. Alla fine la scelta cadde su quest'ultima modalit\u00e0, soprattutto perch\u00e9 si trattava del supplizio riservato alla nobilt\u00e0, e quindi quello che nell'immaginario collettivo minimizzava il marchio di infamia sul condannato e i suoi discendenti: il contrario rispetto all'impiccagione, che tradizionalmente era riservata alla peggior feccia. Il dibattito si svolse in assemblea tra il 30 maggio e il 3 giugno, allorquando fu votato l'articolo che prevedeva: \nIntervento di Sanson.\nIl 25 settembre fu promulgato il decreto di applicazione. In tale circostanza fu consultato il boia di Parigi, Charles-Henri Sanson, che scrisse una lettera al ministro della giustizia, Duport-Dutertre, facendo presenti i problemi pratici che la lettera della legge gli avrebbe procurato nel suo lavoro: in particolare la circostanza che per un'efficace e rapida decapitazione \u00e8 indispensabile la destrezza dell'esecutore, la qualit\u00e0 della spada e soprattutto la collaborazione del condannato, che deve rimanere perfettamente immobile, in quanto in caso contrario il boia rischia di dare uno spettacolo di bassa macelleria. La preoccupazione di Sanson era che un condannato di estrazione popolare non avrebbe avuto n\u00e9 la forza di spirito n\u00e9 la volont\u00e0 di collaborare a una buona riuscita dell'esecuzione.\nAntoine Louis, Tobias Schmidt.\nIl procuratore generale Roederer tent\u00f2 di consultare Guillotin, che non ne volle minimamente sapere, memore dello smacco del 1789 e desideroso di evitare qualsiasi associazione con la macchina per decapitare: l'incarico di studiare una soluzione fu cos\u00ec affidato ad Antoine Louis, segretario perpetuo dell'Accademia di Medicina, che il 17 marzo 1791 present\u00f2 al ministro della giustizia un \"Avis motiv\u00e9 sur le mode de D\u00e9collation\", seguito il 24 marzo da una dettagliata descrizione tecnica della macchina. Il progetto era del tutto simile alla versione definitiva, salvo per la forma della lama, semicircolare, e per l'appoggio del collo del condannato, per il quale si prevedeva un ceppo. Nel frattempo, il 20 marzo, l'Assemblea Nazionale aveva decretato l'urgenza, e ci\u00f2 in base alla considerazione che i condannati avevano diritto a subire l'esecuzione il prima possibile, per non prolungare inumanamente la loro attesa del supplizio.\nLa materiale costruzione della macchina fu commissionata al carpentiere del demanio, Guidon, che gonfi\u00f2 smisuratamente il preventivo sino a 5.660 franchi, suscitando lo scandalo del ministro delle imposte. Intervenne ancora una volta Sanson, che present\u00f2 a Louis un proprio amico, il clavicembalista prussiano Tobias Schmidt, che il 10 aprile si offr\u00ec di realizzare la macchina per soli 960 franchi.\nNella primavera del 1792, dopo alcuni esperimenti condotti su cadaveri, la lama della macchina venne sostituita da ricurva in obliqua, cos\u00ec da assicurare una maggiore efficacia nel taglio.\nIl 17 aprile la macchina fu sperimentata nuovamente su alcuni montoni e cadaveri umani, con esito positivo. Era pronta per entrare in funzione.\nMessa in opera.\nLa macchina fu posta in opera il 25 aprile 1792 con l'esecuzione di Nicolas Pelletier, condannato per omicidio e furto. Le cronache riportano la grande delusione della folla accorsa numerosa che, a causa della rapidit\u00e0 dello strumento, non ebbe letteralmente il tempo di vedere alcunch\u00e9 dello spettacolo.\nTra gli altri condannati famosi che seguirono Pelletier ricordiamo:\nResta sconosciuto il numero delle persone che hanno subito il supplizio della ghigliottina. Le stime pi\u00f9 verosimili ritengono che il numero di giustiziati dal periodo napoleonico in poi possa essere determinato in 1500-2500 persone, mentre per il periodo rivoluzionario si ritiene che il numero dei giustiziati possa essere compreso tra e .\nLa macchina originale del 1792 venne distrutta nel 1871, durante la Comune di Parigi, da un battaglione della Guardia nazionale .\nCollocazione.\nLa ghigliottina a Parigi fu posta via via in luoghi diversi, sull'onda delle vicende politiche e sociali. La prima collocazione la vide operare in Place de Gr\u00e8ve, tradizionale luogo per l'esecuzione dei criminali comuni. Il 21 agosto 1792, con le prime esecuzioni \"politiche\" che avevano seguito i fatti del 10 agosto, la macchina fu spostata in Place de la R\u00e9union (ora Place du Carrousel).\nGi\u00e0 dal 23 agosto fu decretato che sarebbero state utilizzate due macchine: quella di Place de Gr\u00e8ve, da installare secondo il bisogno, e quella di Place de la R\u00e9union, destinata ai soli criminali politici. Tale ultima macchina sarebbe rimasta montata in permanenza, con l'eccezione della lama, che il boia avrebbe asportato dopo l'utilizzo.\nIl 17 maggio 1793 la macchina trasloc\u00f2 in Place de la R\u00e9volution (oggi Place de la Concorde), e ci\u00f2 in quanto i deputati della Convenzione, insediatisi nella Sala delle Macchine delle Tuileries, non sopportavano la vista del patibolo dalle loro finestre.\nGi\u00e0 in un'occasione, peraltro, la macchina aveva lavorato in Place de la R\u00e9volution, e precisamente il 21 gennaio 1793, per l'esecuzione di Luigi XVI: si trattava di uno spostamento dettato soprattutto da motivi di sicurezza (al fine di evitare le stradine attorno al Carrousel), ma anche simbolici (la piazza era precedentemente dedicata al quadrisavolo Luigi XIV). Un altro spostamento estemporaneo ebbe luogo il 12 novembre 1793, per l'esecuzione dell'astronomo ed ex-sindaco di Parigi Jean Sylvain Bailly: in questa circostanza, infatti, la ghigliottina fu spostata temporaneamente nel Campo di Marte.\nIl 9 giugno 1794 (21 pratile anno II) la macchina trasloc\u00f2 in Place Saint-Antoine (oggi Place de la Bastille) e dopo soli 4 giorni alla Place du Tr\u00f4ne-Renvers\u00e9 (oggi Place de la Nation). Tale ultimo spostamento fu dovuto alle preoccupazioni per la salute pubblica: grazie alle leggi speciali di pratile, la macchina in tre giorni esegu\u00ec ben 73 sentenze, e la quantit\u00e0 di sangue versato non poteva essere assorbita dal terreno, provocando miasmi pestilenziali.\nNel 1851 fu stabilito di montare di volta in volta il patibolo davanti alla porta della prigione nella quale era custodito il condannato, e nel 1872 il patibolo stesso fu abolito, con l'installazione della macchina al suolo. Dopo l'esecuzione del criminale tedesco Eugen Weidmann, avvenuta nel 1939 e fotografata in maniera morbosa dalla stampa, fu stabilito che le esecuzioni avrebbero avuto luogo all'interno delle prigioni e senza pubblico.\nIl nome della macchina.\nAl suo apparire la nuova macchina fu battezzata familiarmente dal popolo \"Louisette\" o \"Petite-Louise\", dal nome di Antoine Louis, il quale, pur non avendo avuto praticamente il tempo di vederla in opera, essendo morto nel maggio 1792, espresse subito il suo rincrescimento per tale soprannome.\nFu la stampa dell'epoca a ribattezzare la macchina \"Guillotine\", sia per motivi fonetici, in quanto il termine, facente rima con \"machine\", si prestava al componimento di epigrammi scherzosi e canti popolari, sia per vendetta verso il cattivo carattere del deputato, che, peraltro, port\u00f2 con s\u00e9 fino alla morte il cruccio di aver dato il nome alla macchina, rifiutando in ogni occasione la paternit\u00e0 della stessa, n\u00e9 mai assistette ad alcuna esecuzione.\nParadossalmente il vero artefice, Tobias Schmidt, tent\u00f2 invano di farsene riconoscere la paternit\u00e0: egli infatti present\u00f2 un'istanza per brevettare la macchina assicurandosi cos\u00ec la commessa per tutte le repliche che avrebbero dovuto essere inviate negli altri 83 dipartimenti in cui era diviso amministrativamente il regno. La domanda fu sdegnosamente rifiutata dal ministero degli interni il 24 luglio 1792, con la motivazione che la Francia non era ancora arrivata a un tale livello di barbarie e che non era concepibile il brevetto di un meccanismo che non avrebbe potuto avere legalmente altro destinatario che lo Stato.\nFisiologia della ghigliottina.\nAll'adozione della ghigliottina \u00e8 legata una leggenda mai scientificamente comprovata, ovvero la supposta permanenza di coscienza, per alcuni secondi dopo l'esecuzione, della testa del condannato, il quale sarebbe stato cos\u00ec in grado di percepire la propria caduta nel cesto o, financo, di vedere la folla quando il boia presentava la testa al pubblico.\nTale leggenda nasce probabilmente dal complesso di due circostanze. Da un lato, la testa tagliata, al pari di qualunque arto amputato, presenta fremiti e movimenti autonomi di natura nervosa.\nDall'altro lato, sembra che il mito sia stato innescato in occasione dell'esecuzione di Charlotte Corday, l'assassina di Jean-Paul Marat. Charles-Henri Sanson riporta nelle sue memorie che in tale occasione la condannata lo precedette sul patibolo e, mentre il boia si trovava ancora ai piedi dello stesso, si sistem\u00f2 da sola sulla ghigliottina. Sanson, ancora a terra, per evitare un'inutile attesa alla donna fece cenno al suo assistente di azionare la macchina, il che avvenne. Subito dopo un carpentiere che non aveva fatto in tempo a scendere dal patibolo prese la testa e, mostrandola al popolo, le tir\u00f2 un ceffone in segno di spregio. La cronaca pretende che la testa sia arrossita violentemente di sdegno tra l'orrore degli astanti. Certo \u00e8 che il carpentiere fu arrestato.\nIl mito della testa cosciente di s\u00e9 percorse tutto il periodo rivoluzionario e il XIX secolo, alimentato da questo e da altri aneddoti, come quello che pretendeva che la testa di Maria Stuarda avesse parlato dopo la decapitazione.\nSi racconta anche di esperimenti pseudo-scientifici, coinvolgenti scienziati condannati a morte che avrebbero concordato con i colleghi segni di riconoscimento (come il battito ritmico delle ciglia), come pure di esperimenti tesi a riattaccare la testa immediatamente dopo la decapitazione. Tali notizie sono da ritenersi invenzioni letterarie o vere e proprie bufale giornalistiche.\nIn ogni caso, indipendentemente dal fatto che il cervello possa continuare a essere considerato \"vivo\" per un certo periodo di tempo successivo alla separazione della testa dal tronco, \u00e8 da ritenersi ragionevolmente certo che il repentino crollo della pressione sanguigna provochi nel giustiziato una perdita di coscienza immediata e che, quindi, non vi sia alcuna possibilit\u00e0 di comprensione di quello che succede, n\u00e9 di moti volontari dei muscoli facciali.\nDiffusione.\nDopo la rivoluzione francese la ghigliottina diventa un prodotto \"da esportazione\": molti saranno i governi che adotteranno questa macchina per la pena di morte. Fra gli altri si annoverano Cina, Algeria, Madagascar, Principato di Monaco e quasi tutta l'Europa, incluso lo Stato Pontificio, la cui figura del boia Mastro Titta al servizio del Papa diverr\u00e0 elemento di folklore.\nIn alcuni paesi \u00e8 stata usata una sola volta (\u00e8 il caso della Svezia), al contrario della Germania nazista dove le sentenze eseguite furono oltre diecimila. Dopo la divisione la Repubblica federale tedesca abolir\u00e0 la pena capitale nei primi anni cinquanta, mentre la DDR negli anni ottanta. In alcuni paesi arabi, specie in Qatar, venne usata in passato per tagliare le mani ai ladri.\nL'ultimo uso pubblico in Francia risale al 1939, fuori dalla prigione Saint-Pierre a Versailles, quando venne utilizzata per l'esecuzione di Eugen Weidmann, un assassino decapitato davanti a una grande folla la mattina del 17 giugno. I mezzi di comunicazione dell'epoca ripresero morbosamente l'evento, il che indusse il governo a decidere di spostare le esecuzioni in carcere, lontano dal pubblico. La ghigliottina fu usata per l'ultima volta il 10 settembre 1977 nel carcere di Marsiglia, per l'esecuzione di Hamida Djandoubi, reo di torture e omicidio ai danni della sua fidanzata, \u00c9lisabeth Bousquet.\nLa pena capitale fu abolita in Francia il 9 ottobre 1981, su iniziativa di Robert Badinter, ministro della Giustizia nei primi anni della presidenza di Fran\u00e7ois Mitterrand, che fece approvare dal parlamento la legge 81-908 che ha soppresso la pena capitale. La legge prevedeva che le condanne inflitte prima della sua entrata in vigore e non ancora eseguite fossero commutate nella pena dell'ergastolo, disposizione tuttavia rimasta senza effetto giacch\u00e9 il 25 maggio 1981, quattro giorni dopo la sua elezione, Fran\u00e7ois Mitterrand aveva dato esito favorevole alla domanda di grazia presentata dall'unico condannato a morte che si trovava nelle carceri francesi."}
{"id": "2617350", "revid": "120785322", "url": "https://it.wikipedia.org/wiki?curid=2617350", "title": "Lucy Pevensie", "text": "Lucy Pevensie \u00e8 un personaggio della saga di sette libri de \"Le cronache di Narnia\", scritti da C. S. Lewis. \u00c8 ritratta per la prima volta nel secondo libro \"Il leone, la strega e l'armadio\", poi \u00e8 presente nel terzo libro \"Il cavallo e il ragazzo\", nel quarto libro \"Il principe Caspian\", nel quinto libro \"Il viaggio del veliero\" e infine nel settimo \"L'ultima battaglia\".\n\u00c8 la sorella minore tra i quattro giovani Pevensie (Peter, Susan, Edmund in ordine di maggior et\u00e0) ed anche la pi\u00f9 insicura ma non meno decisa e convinta delle sue idee, come accade nel litigio con il fratello maggiore Edmund riguardo all'esistenza di Narnia. Lucy difende la verit\u00e0 anche se viene considerata dai fratelli maggiori una bugiarda con tanta fantasia usata solo per attirare l'attenzione, infatti \u00e8 proprio per la sua determinazione e per il suo altruismo che vede Aslan pi\u00f9 spesso dei suoi fratelli. \nMolti critici hanno visto in lei una rappresentazione della Madonna.\nNei film d'azione della Disney, \u201cLe cronache di Narnia - Il leone, la strega e l'armadio\u201d, \u201cLe cronache di Narnia - Il principe Caspian\u201d e \"Le cronache di Narnia - Il viaggio del veliero\", Lucy \u00e8 interpretata dalla giovanissima attrice Georgie Henley.\nAspetto fisico e personalit\u00e0.\nLucy \u00e8, sia nei libri che nei film, la pi\u00f9 piccola dei fratelli Pevensie. Ha i capelli castani, come gli altri fratelli Pevensie (tranne Edmund che li ha neri) e gli occhi chiari. Caratterialmente \u00e8 una ragazza (bambina all'inizio della saga) molto dolce, gentile e dalla grande sensibilit\u00e0. Con il passare del tempo diventer\u00e0 anche pi\u00f9 saggia. \nNe \"Il leone, la strega e l'armadio\".\nLa piccola Lucy insieme ai fratelli si trasferir\u00e0 nella villa di campagna del professore per scampare ai raid aerei su Londra. Durante l'esplorazione della villa insieme ai fratelli si imbatter\u00e0 in una stanza vuota se non per un armadio. Lucy presa dalla curiosit\u00e0 decide di dare un'occhiata all'armadio ed entrata dentro scoprir\u00e0 il mondo magico di Narnia. Qui conoscer\u00e0 il Signor Tumnus, simpatico fauno con cui stringer\u00e0 in futuro una buona amicizia. Il fauno racconter\u00e0 a Lucy la storia di Narnia e dell'incantesimo della strega bianca che fa durare l'inverno ininterrottamente da 100 anni. Tornata nel mondo reale racconter\u00e0 tutto ai fratelli che per\u00f2 non le credono. Durante la notte rientrer\u00e0 nell'armadio e far\u00e0 nuovamente visita al fauno ma durante il viaggio del ritorno verso l'armadio scoprir\u00e0 che anche Edmund \u00e8 entrato a Narnia. Successivamente entrer\u00e0 nuovamente a Narnia insieme a tutti i fratelli e scoprir\u00e0 che il fauno \u00e8 stato catturato dalla Strega Bianca. Incontrer\u00e0 i castori che li accompagneranno alla tavola di pietra e durante il viaggio incontrer\u00e0 Babbo Natale che le dar\u00e0 in dono un magico cordiale capace di guarire ogni ferita. Assister\u00e0 con la sorella maggiore Susan al sacrificio di Aslan. Verr\u00e0 incoronata in nome dello \"sfavillante mare dell'est\" regina di Narnia e verr\u00e0 chiamata: Regina Lucy \"La gaia\" (\"la valorosa\", nella versione cinematografica).\nNe \"Il principe Caspian\".\nInsieme ai suoi fratelli torner\u00e0 a Narnia dove il principe Caspian aveva suonato il corno magico della regina Susan. Sar\u00e0 la prima ad avvistare Aslan nonostante all'inizio non venga creduta dai fratelli.\nNe \"Il viaggio del veliero\".\nDurante un soggiorno a casa del cugino Eustache dimostra a costui un po' di gentilezza.\nLei, Ripic\u00ec, Edmund, Caspian ed Eustache saranno i soli a potersi spingere oltre \"L'Inizio della Fine\", approdando nelle terre di Aslan. L\u00ec Ripic\u00ec lascer\u00e0 gli amici e i tre cugini faranno ritorno al loro mondo.\nRapporto con Aslan.\nLucy \u00e8 la pi\u00f9 legata ad Aslan, sebbene anche gli altri fratelli Pevensie tengano a lui e lo rispettino molto. \u00c8 sempre l'unica a sapere e credere che verr\u00e0 ad aiutarli, e per questo \u00e8 sempre la prima ad incontrarlo (tranne in il leone, la strega e l'armadio, in cui viene mostrato di fronte a Peter, Susan e Lucy contemporaneamente: Edumund \u00e8 dalla Strega Bianca). \u00c8 anche la pi\u00f9 sofferente per la sua assenza (gli altri dimostrano nostalgia per Narnia, a volte, ma Lucy soprattutto per Aslan)."}
{"id": "2617351", "revid": "93556", "url": "https://it.wikipedia.org/wiki?curid=2617351", "title": "Ottavio Baussano", "text": "La vita.\nLa formazione.\nBaussano, apparteneva a una numerosa famiglia molto attiva ad Asti nel campo decorativo.&lt;br&gt;\nNacque nel popolare borgo di San Rocco nel complesso delle Caserme. Nel 1910, la famiglia si trasfer\u00ec in via XX Settembre, in una casa medievale in cui l'artista trascorrer\u00e0 la maggior parte della sua vita.\nIn questa casa il padre Secondo apr\u00ec la sua bottega da decoratore. La bottega divenne presto un punto d'incontro per i pi\u00f9 importanti artisti astigiani dell'epoca e proprio uno dei frequentatori (Canuto Borelli, direttore dell'Istituto d'Arte e Mestieri di Asti), intuendo il talento del figlio Ottavio, convinse il padre a iscriverlo all'Accademia Ligustica di Belle Arti, molto in auge nei primi decenni del XX secolo per la sua chiara impronta positivistica.\nA Genova il Baussano venne messo a bottega presso un restauratore di mobili che gli permetteva di frequentare i corsi pomeridiani e serali dell'Accademia.\nNel 1917 gli studi furono interrotti per la chiamata alle armi della classe 1898. Il Baussano venne inviato sul fronte francese dove partecip\u00f2 alla tragica battaglia di Verdun. Di quell'esperienza rimane un quaderno di \"schizzi\" a carboncino che ispireranno il quadro \"i profughi\".\nAl termine del conflitto, l'artista termin\u00f2 gli studi e cominci\u00f2 l'attivit\u00e0 di pittore e decoratore ad Asti e Genova.\nNegli anni Venti si dedic\u00f2 alla grafica pubblicitaria con i manifesti per la \"Birra Olimpo\" ed il \"Consorzio dell'Asti spumante\", oltre a scenografie per feste e veglioni danzanti.\nIn questo periodo cominci\u00f2 anche la produzione pittorica, specialmente di soggetti sacri; \u00e8 di questo periodo, infatti, l'ovale della Vergine realizzato nel 1923 per l\"'Opera pia Telline\".\nL'incontro con Vincenzo Buronzo.\nCon l'avvento del fascismo in Italia, si svilupp\u00f2 una politica propagandistica tendente a rivalorizzare e ripristinare tutte le antiche tradizioni folkloristiche della penisola.&lt;br&gt;\nIn questo modo il fascismo tent\u00f2 di dare un senso di continuit\u00e0 storica agli antichi fasti municipali delle citt\u00e0 italiane, presentandosi come il custode ed il continuatore di queste tradizioni.\nAnche la citt\u00e0 di Asti, in particolar modo con il suo Podest\u00e0 \"Vincenzo Buronzo\", richiam\u00f2 in vita e la caric\u00f2 di nuovi significati l'antica Corsa del Palio, interrotta nella seconda met\u00e0 del XIX secolo.\nBaussano nel 1929 realizz\u00f2 un primo manifesto della Corsa e nel 1930 realizz\u00f2 le lunette delle tribune. In collaborazione con il pittore Domenico Gaido dipinse i pannelli in legno del carroccio, realizz\u00f2 bozzetti di bandiere e costumi per la sfilata.\nFu anche l'autore dei manifesti del 1932 e del 1934 dando una forte caratterizzazione dell'\"immagine\" del Palio di quel periodo.&lt;br&gt;\nL'impegno per il Palio non lo port\u00f2 a trascurare altre committenze:\nNel 1934, il sodalizio con Buronzo sfoci\u00f2 nella creazione di una scuola di istruzione professionale che port\u00f2 Baussano a ricoprire la cattedra di disegno ornamentale e nel 1936 la carica di vicepresidente.&lt;br&gt;\n\u00c8 di questo periodo la raccolta \"monumentale\" di disegni, bozzetti di edifici, chiese, palazzi, insegne araldiche della citt\u00e0 di Asti, realizzati grazie a sedute pittoriche dal vero o copiate dalla raccolta di disegni ottocenteschi dell'Incisa o dalle piante secentesche del Theatrum Statuum Sabaudiae.&lt;br&gt;\nTutto questo materiale preparatorio conflu\u00ec in una serie di affreschi:\nA Baussano va dato merito con la sua ricca documentazione iconografica di quel periodo e il recupero di molti reperti medievali, di aver tramandato la memoria storica di molti edifici cittadini astigiani andati perduti, caduti sotto il \"piccone risanatore\" del regime.\nIl dopoguerra.\nSe l'interesse di Baussano per l'artigianato ha caratterizz\u00f2 gli anni trenta, nei decenni successivi, il suo interesse si spost\u00f2 pi\u00f9 sul versante strettamente artistico.\nPartecip\u00f2 a moltissime mostre d'arte con temi molto disparati. Nello stesso periodo decor\u00f2 i saloni del Bar Impero ad Asti (1947) ed affresc\u00f2 il Santuario Vallone di Antignano(1953), in collaborazione con la figlia \"Gea\".\nSono di questo periodo altre quattro opere a soggetto storico;\nNel 1962 Baussano venne colto da ictus cerebrale, che lo paralizz\u00f2 nella met\u00e0 destra del corpo. Impar\u00f2 lentamente a utilizzare la sinistra e tratteggi\u00f2 ancora alcuni schizzi a carboncino.&lt;br&gt;\nMuore nel 1970, pochi mesi dopo la nomina a cavaliere di Vittorio Veneto."}
{"id": "2617354", "revid": "125938980", "url": "https://it.wikipedia.org/wiki?curid=2617354", "title": "Tunnel Rats", "text": "Tunnel Rats \u00e8 un film del 2008 diretto da Uwe Boll.\nIl film di guerra \u00e8 uscito negli USA il 13 marzo 2009.\nTrama.\nDurante la guerra del Vietnam (1959-1975), un'unit\u00e0 di combattimento specializzata degli USA viene inviata in territorio Viet Cong per eliminare le truppe nemiche maggioritarie. Durante l'operazione i soldati dovranno sopravvivere all'immensa giungla.\nCritica.\nPer il film Uwe Boll ha vinto il premio Peggior regista durante l'edizione dei Razzie Awards 2008."}
{"id": "2617356", "revid": "767487", "url": "https://it.wikipedia.org/wiki?curid=2617356", "title": "Nella giungla di cemento", "text": "Nella giungla di cemento (\"Menace II Society\") \u00e8 un film diretto da Albert e Allen Hughes.\nFu presentato alla Quinzaine des R\u00e9alisateurs del 46\u00ba Festival di Cannes.\nTrama.\nIl film segue le vicende di Caine, un ragazzo nero cresciuto nel ghetto, figlio di un uomo (interpretato da Samuel Jackson) ucciso dal commercio di droga e di una madre morta per overdose. L'assassinio di un caro parente suscita in Caine un sentimento di rancore verso gli altri neri, ma lo porta anche a riflettere costantemente sul senso della vita da delinquente che conduce insieme agli amici, O-Dog ed A-Wax (interpretato da MC Eiht). Caine infine decide di lasciare tutto alle spalle e partire per Atlanta con la sua fidanzata Ronnie, ma la cosa non potr\u00e0 accadere.\nAccoglienza.\nIl film ha ricevuto generalmente recensioni positive. IMDb riporta una media di 7.4 su 10, Rotten Tomatoes invece l'85%. Morando Morandini ha assegnato al film 2 stelle su 5, esattamente come Pino Farinotti.\nIncassi.\nIl film incass\u00f2 ben 27.900.000 dollari a fronte d'un budget di 3.500.000 soltanto."}
{"id": "2617358", "revid": "420971", "url": "https://it.wikipedia.org/wiki?curid=2617358", "title": "Ferdinand Heim", "text": "Ufficiale della Wehrmacht altamente stimato ed esperto, nel novembre 1942 era al comando del 48. Panzerkorps, riserva corazzata principale sul fronte del Don al momento della grande controffensiva sovietica durante la Battaglia di Stalingrado nella seconda guerra mondiale.\nBiografia.\nFerdinand Karl Theodor Heim nacque a Reutlingen nel Baden-W\u00fcrttemberg in una famiglia di religione protestante. Il padre Ferdinand Heim esercitava la professione di avvocato. Nel 1907 si iscrisse al Eberhard-Ludwigs-Gymnasium di Stoccarda. Nel 1914 si arruol\u00f2 come cadetto nel 13\u00b0 Reggimento di Artiglieria di stanza a Ulm dove fu promosso aiutante. Dopo la fine della Prima Guerra Mondiale, rimase nell'amministrazione militare presso il Ministero. Seppure fosse stato notato per la preparazione sopra la media, solo con l'avvento del nazismo e il conseguente riarmo della Germania Heim pot\u00e9 trovare spazi di carriera. Fu promosso Maggiore nel 1934, entr\u00f2 a far parte prima dello Stato Maggiore dell'Accademia della Guerra, quindi, nel 1937, di quello delle forze armate. \nSul Fronte orientale.\nDopo aver esercitato la funzione di Capo di stato maggiore della 6. Armee comandata dal feldmaresciallo Walter von Reichenau durante l'operazione Barbarossa, Heim prese la guida della 14. Panzer-Division che diresse con brillanti risultati durante la seconda battaglia di Char'kov, l'operazione Blu e la combattuta marcia su Stalingrado.\nDivenuto per breve tempo l'ufficiale tedesco di collegamento presso la 3\u00aa Armata rumena, ricevette il 1\u00ba novembre 1942, alla vigilia della controffensiva generale sovietica nel settore meridionale del Fronte orientale, il comando del 48\u00ba Panzerkorps, la formazione corazzata di riserva assegnata al Gruppo d'armate B per rafforzare lo schieramento dell'esercito rumeno sul fiume Don; il 48\u00ba Panzerkorps raggiunse le sue posizioni di raggruppamento il 16 novembre 1942.\nL'operazione Urano ebbe inizio il 19 novembre 1942 e fin dal mattino Heim venne avvertito dal quartier generale del Gruppo d'armate B di tenersi pronto ad intervenire con il suo 48\u00ba Panzerkorps; al momento dell'inizio dell'offensiva sovietica egli disponeva della 22. Panzer-Division schierata a Malaja Don\u0161cinka con 40 carri armati, tra cui 22 Panzer III e 11 Panzer IV, e la 1\u00aa Divisione corazzata rumena, equipaggiata con 105 carri armati, tra cui 84 carri leggeri R-2, schierata a Perelazovskij. In teoria anche la 14. Panzer-Division, concentrata a Ver\u010dne Buzinovka con 55 carri armati, avrebbe dovuto essere assegnata ad Heim ma in realt\u00e0 venne subito sottratta al suo comando per rinforzare l'XI corpo d'armata tedesco che era a sua volta sotto attacco.\nIncaricato della difficile missione di intervenire in aiuto delle truppe rumene attaccate dai sovietici e fermare l'offensiva sovietica, Heim non sarebbe riuscito a bloccare l'irruzione dei corpi corazzati sovietici (circa 500 carri armati della 5\u00aa Armata carri e del 4\u00ba Corpo carri) e, ostacolato da difficolt\u00e0 di comunicazione e dagli ordini contraddittori degli alti comandi, sarebbe stato costretto a sganciarsi e ripiegare con i magri resti delle sue forze.\nOperazione Urano.\nHeim ricevette inizialmente l'ordine di avanzare in direzione nord-est con la 22. Panzer-Division e attaccare le forze nemiche che sembravano avanzare dalla testa di ponte a sud del Don di Kletskaja; la 1\u00aa Divisione corazzata rumena venne ugualmente messa in marcia verso nord dalle sue posizioni di partenza a Perelazovskij. Alle ore 11.50 tuttavia Heim ricevette nuovi ordini provenienti direttamente dal comando supremo dell'esercito e da Hitler; queste nuove disposizioni prevedevano che l'intero 48\u00ba Panzerkorps deviasse subito verso nord-ovest e raggiungesse il settore tra Blinovskij e \u017dirkovskij dove avrebbe dovuto attaccare in direzione della testa di ponte di Serafimovi\u010d da dove provenivano notizie inquietanti su un probabile crollo delle difese rumene.\nHeim effettu\u00f2 la conversione verso nord-ovest tra le ore 12.00 e le ore 16.00, ma subito sorsero problemi di collegamento con la divisione corazzata rumena che inizialmente non ricevette i nuovi ordini e per molte ore continu\u00f2 ad avanzare isolata verso nord-est e perse ogni contatto con il 48\u00ba Panzerkorps. Nel tardo pomeriggio del 19 novembre Heim entr\u00f2 improvvisamente in combattimento con le colonne corazzate sovietiche del 1\u00ba Corpo carri e dell'8\u00ba Corpo di cavalleria; una serie di confuse battaglie d'incontro si susseguirono il 19 e il 20 novembre tra Blinovskij e Pe\u0161canij con esiti alterni. I panzer di Heim riuscirono a trattenere alcune formazioni nemiche e inflissero perdite ma non riuscirono a costituire una difesa coerente, venendo aggirate a est ed a ovest da una parte delle forze mobili sovietiche. Nel frattempo la divisione corazzata rumena aveva finalmente deviato verso ovest per cercare di collegarsi con la 22. Panzer-Division, ma a \u017dirkovskij venne intercettata dal 26\u00ba Corpo carri sovietico e il 20 novembre venne nuovamente respinta verso est e accerchiata.\nAl mattino del 21 novembre Heim ricevette inizialmente l'ordine di interrompere i combattimenti e ripiegare verso sud, ma nel corso della giornata giunsero nuove disposizioni dal comando supremo tedesco: il 48\u00ba Panzerkorps doveva riprendere l'avanzata verso nord per cercare finalmente di collegarsi con la divisione corazzata rumena e quindi proseguire a nord-est e sbloccare le truppe rumene del cosiddetto \"gruppo Lascar\" accerchiate nella sacca di Raspopinskaja. Heim cerc\u00f2 di eseguire la difficile missione ma ben presto le deboli forze della 22. Panzer-Division entrarono nuovamente in contatto con i mezzi corazzati del 1\u00ba Corpo carri sovietico e ripresero aspri combattimenti nel settore di Bol\u0161aja Don\u0161cinka. Al termine della giornata del 21 novembre, i carri sovietici proseguirono verso sud dopo aver aggirato le forze tedesche di Heim che erano ormai accerchiate a sud di Malaja Don\u0161cinka da due divisioni dell'8\u00ba Corpo di cavalleria sovietico.\nHitler, estremamente irritato dal mancato successo dell'azione delle riserve corazzate guidate da Heim, lo avrebbe incolpato della catastrofe e trasformato in capro espiatorio, radiandolo dall'esercito e destinandolo alla prigione e alla corte marziale. Il generale Heim venne subito destituito dal comando del XXXXVIII Panzerkorps, degradato e rinchiuso nella prigione di Moabit a Berlino per ordine di Hitler, divenendo il capro espiatorio del crollo del fronte del Don.\nDifesa di Boulogne.\nLe accuse, mai ufficialmente registrate, furono ritirate nel 1943. Nel corso del 1944 fu assegnato alla difesa a oltranza di Boulogne che, dopo lo sbarco alleato in Normandia, era coinvolta dall'operazione Wellhit. Nonostante la strenua resistenza, le forze alleate ebbero ragione delle difese della piazza che, oltre a essere in parte datate, erano predisposte per fronteggiare un attacco dal mare piuttosto che da terra. Alla fine degli scontri, Heim si arrese alla 3rd Canadian Infantry Division il 28 settembre 1944.\nFine della guerra e successivi anni.\nDurante e dopo la fine della guerra, Heim rimase internato in diversi campi di prigionia, incluso il Campo 18 a Featherstone Park vicino a Haltwhistle, dove prest\u00f2 servizio come comandante del campo, e quello di Island Farm a Bridgend in Gran Bretagna. Fu rilasciato in Germania il 12 maggio 1948. Dopo il rientro in patria, si spos\u00f2 per la seconda volta (la prima moglie era deceduta nel 1944) e lavor\u00f2 come responsabile acquisti presso un'azienda del settore alimentare. In seguito, collabor\u00f2 con lo United States Army Center of Military History. Mor\u00ec a Ulm il 14 novembre 1971. Alcune fonti indicano il 1977 come anno del decesso."}
{"id": "2617359", "revid": "1351182", "url": "https://it.wikipedia.org/wiki?curid=2617359", "title": "Mountbatten-Windsor", "text": "Quello di Mountbatten-Windsor \u00e8 dal 1960 in poi il cognome usato, se e quando necessario, dai discendenti di Elisabetta II del Regno Unito e di suo marito Filippo, duca di Edimburgo. Esso nasce come unione dei cognomi della sovrana e di suo marito.\nStoria.\nFino al 1960 il cognome, se e quando usato, era semplicemente il nome del casato, Windsor. In quell'anno pur non cambiando il nome della dinastia, la regina Elisabetta II cambi\u00f2 il cognome dei suoi discendenti diretti in \"Mountbatten-Windsor\". Tale modifica non si applica ovviamente n\u00e9 ai rami collaterali della famiglia regnante, n\u00e9 ad Elisabetta II stessa o a suo marito Filippo di Edimburgo, n\u00e9 alle discendenti femmine sposate, le quali prendono il cognome del marito.\n\"Mountbatten\" \u00e8 la traduzione letterale in inglese di Battenberg, dall'omonima citt\u00e0 tedesca dell'Assia. Durante la prima guerra mondiale, Luigi di Battenberg fu costretto, per smentire le voci su una presunta simpatia filo-tedesca dei Windsor, ad anglicizzare nel 1917 il suo titolo divenendo cos\u00ec Luigi di Mountbatten.\nUso corrente.\nDetto cognome \u00e8 utilizzato solo quando strettamente necessario, ovvero quando sia necessaria la produzione di atti ufficiali da parte di una autorit\u00e0 diversa da quella reale che necessiti di distinguere il destinatario degli atti stessi proprio affibbiando a quello un cognome utile a ci\u00f2. \nAd esempio il principe Andrea, duca di York ed Anna, la principessa reale, figli della Regina, utilizzarono il cognome \"Mountbatten-Windsor\" per i documenti ufficiali del loro matrimonio. Allo stesso modo, William, duca di Cambridge utilizz\u00f2 il cognome \"Mountbatten-Windsor\" quando ag\u00ec legalmente contro la rivista francese \"Closer\" che aveva pubblicato foto in topless della moglie. In occasione del matrimonio di Edoardo, conte di Wessex e Sophie Rhys-Jones nel 1999, la Regina decise, con la loro approvazione, che i loro figli non avrebbero ricevuto il titolo di cortesia e predicato d'onore di \"Altezze Reali\". Di conseguenza, alla nascita della figlia nel 2003 il cognome \"Mountbatten-Windsor\" fu utilizzato per la prima volta. La bambina fu chiamata Louise Alice Elizabeth Mary Mountbatten-Windsor e utilizza il titolo di cortesia Lady Louise dato che il padre \u00e8 il Conte di Wessex."}
{"id": "2617370", "revid": "43530", "url": "https://it.wikipedia.org/wiki?curid=2617370", "title": "William Gates III", "text": ""}
{"id": "2617373", "revid": "124123", "url": "https://it.wikipedia.org/wiki?curid=2617373", "title": "Pedro Fern\u00e1ndez de Lugo", "text": "Biografia.\nFu secondo governatore militare (adelantado) delle isole Canarie e governatore di Tenerife e La Palma, titolo confermato da re Carlo I di Spagna a Barcellona il 17 agosto 1519. Si trattava di un titolo ereditario. L'attuale titolare della carica di \"Adelantado delle isole Canarie, Tenerife e La Palma\" \u00e8 Felix Alberto Lugo III. Pedro Fern\u00e1ndez de Lugo era figlio di Alonso Fern\u00e1ndez de Lugo. Nato a Siviglia, Pedro giunse su Gran Canaria da giovanissimo, accompagnando il padre nelle spedizioni negli stati barbareschi. Nel 1509 il padre gli concesse alcuni diritti e poteri sulla costa africana, conquistata nel 1499. Pedro comand\u00f2 la torre di Santa Cruz de Mar Peque\u00f1a e partecip\u00f2 alle spedizioni condotte contro i Berberi a fianco dei portoghesi.\nAll'et\u00e0 di 60 anni partecip\u00f2 ad una spedizione nell'attuale Colombia nel Nuovo Mondo. Finanziato da Crist\u00f3bal Francesquini e da Juan Alberto Gerardini, un fiorentino residente a Tenerife dal 1510. Pedro Fern\u00e1ndez de Lugo part\u00ec nel 1535, e giunse a Santa Marta nel 1536, dove mor\u00ec quello stesso anno."}
{"id": "2617375", "revid": "287204", "url": "https://it.wikipedia.org/wiki?curid=2617375", "title": "Pedro Fernandez de Lugo", "text": ""}
{"id": "2617376", "revid": "154893", "url": "https://it.wikipedia.org/wiki?curid=2617376", "title": "Suddivisioni della Grecia", "text": ""}
{"id": "2617378", "revid": "729019", "url": "https://it.wikipedia.org/wiki?curid=2617378", "title": "Isola di Woody", "text": "L'isola di Woody (cinese semplificato: \u6c38\u5174\u5c9b; cinese tradizionale: \u6c38\u8208\u5cf6: pinyin: Y\u01d2ngx\u012bng D\u01ceo; vietnamita: \u0110\u1ea3o Ph\u00fa L\u00e2m) \u00e8 una delle Isole Paracelso nel Mar Cinese meridionale. Questa \u00e8 occupata dalla Repubblica Popolare Cinese ed \u00e8 rivendicata dalla Repubblica di Cina (Taiwan) e dal Vietnam.\nL'isola non ha popolazione indigena ed \u00e8 militarmente presidiata da una guarnigione. Vi \u00e8 tuttavia un centro di soccorso cinese e l'isola dispone di un aeroporto con una pista da 2.350 metri e di un porto artificiale attivato recentemente al fine di promuovere il turismo."}
{"id": "2617380", "revid": "2208522", "url": "https://it.wikipedia.org/wiki?curid=2617380", "title": "Tehuelche (motocicletta)", "text": "Tehuelche \u00e8 stato un modello di motocicletta di disegno argentino presentata al pubblico nel marzo 1957 e fabbricata fino alla met\u00e0 del 1964.\nIl modello \u201cTehuelche\u201c \u00e8 stato un vero orgoglio nazionale, nonostante sia poi stata dimenticata dalle successive generazioni di argentini. Sebbene ci siano stati altri tentativi, in gran parte falliti, di fabbricare una moto nazionale, la Tehuelche \u00e8 stata l'unica ad avere una continuit\u00e0 durante i sei anni di fabbricazione. Dal disegno assolutamente unico e originale, questa motocicletta concorreva a livello locale con altre motociclette \u201cargentine\u201d che erano in realt\u00e0 fabbricate con licenza di motociclette europee, come per esempio, tra le altre, Puma Primera, Segunda (Guericke), Zanella (Ceccato), Gilera. Questa motocicletta spiccava soprattutto nella corsa sportiva.\nInizio.\nI suoi creatori, disegnatori e produttori furono Juan (Giovanni) Raffaldi e Roberto Fattorini, arrivati in Argentina provenienti dall'Italia nel 1949, dopo la Seconda guerra mondiale, insieme con Carlo Preda, un altro amico e socio coinvolto nel progetto. Diversamente dal resto degli immigranti portavano soldi e macchinari da investire nell'incipiente \u201cIndustria Argentina\u201d, specialmente nel campo motociclistico, motivati dagli amici gi\u00e0 stabilitisi in queste terre. Durante il 1955 e dopo aver lavorato per anni al disegno di una motocicletta da produrre in serie, Raffaldi cre\u00f2 un motore a quattro tempi di 50 cm\u00b3, poco usuale per l'epoca, con distribuzione monoalbero a camme in testa comandato da una serie di ingranaggi, senza pompa d'olio, completamente in alluminio. In breve la motocicletta fu pronta ed esib\u00ec la sua potenza conseguendo notevoli risultati.\nProduzione.\nAssieme ad alcuni soci, affrontarono nel 1956 il compito di fabbricare una motocicletta in serie, per cui aumentarono la cilindrata a 75\u00a0cm\u00b3 con lo scopo di entrare in un nuovo segmento motociclistico. La prima societ\u00e0 ebbe una durata di appena due anni e riusc\u00ec a costruire poco pi\u00f9 di milleduecento motociclette. Cos\u00ec, la nuova societ\u00e0 continu\u00f2 la produzione fino alla met\u00e0 del 1964, anno in cui vennero fabbricate circa tremilacinquecento motociclette, arrivando cos\u00ec a un totale di circa cinquemila unit\u00e0, delle quali non pi\u00f9 di cento sopravvivono e circa venti sono ancora in funzione.\nFine.\nCi furono diversi fattori che determinarono la fine della produzione; da una parte l'inflazione: per esempio la carne ebbe un aumento del 25% nel 1959. Inoltre, l'instabilit\u00e0 istituzionale: i continui cambiamenti di governo non potevano assicurare stabilit\u00e0 sotto nessun aspetto. Stanchi di lottare contro le queste circostanze, Raffaldi e Fattorini decisero di lasciare la societ\u00e0. Avviarono una propria officina nella quale si dedicarono a preparare questi motori per motociclette da competizione e occuparsi in generale dei clienti. Cos\u00ec, produssero il \u201ctappo 100\u201d che consisteva in un tappo o coperchio di cilindro pi\u00f9 grande e con un miglior sistema di raffreddamento. Incorporarono anche una pompa dell'olio, la distribuzione a catena e altri dettagli che migliorarono la motocicletta.\nModelli.\nNei suoi quasi sette anni di vita, la motocicletta sub\u00ec modifiche estetiche per quanto riguarda pittura e calcomanie, apparvero i modelli Sport e Super Sport, quest'ultimo dotato di tachimetro. Inoltre, dato che i fabbricanti della seconda societ\u00e0 avevano i diritti d'importazione della motocicletta Legnano, inclusero un modello della motocicletta Tehuelche marchiato \u201cLegnano\u201d allo scopo di aumentare le vendite. Questo modello apparve nel mercato con un nuovo serbatoio per il combustibile rosso e bianco. Giunti alla fine della produzione, si decise di adottare la distribuzione con albero a camme in testa comandato da catene."}
{"id": "2617381", "revid": "484362", "url": "https://it.wikipedia.org/wiki?curid=2617381", "title": "Campo di ghiaccio Juneau", "text": "Il campo di ghiaccio Juneau \u00e8 un campo di ghiaccio situato a nord di Juneau, capitale dell'Alaska, che si spinge anche oltre il confine canadese penetrando nella provincia della Columbia Britannica: ricopre un'area di 3.900\u00a0km\u00b2 sulla catena montuosa delle Coast Mountains, estendendosi per 140\u00a0km nella direzione nord-sud e per 75\u00a0km in quella est-ovest.\nIl campo di ghiaccio d\u00e0 origine a una miriade di ghiacciai, tra cui il ghiacciaio Mendenhall e il ghiacciaio Taku. Ospita pi\u00f9 di 40 ghiacciai vallivi oltre ad un centinaio di minori dimensioni.\nIl campo di ghiaccio Juneau rappresenta una notevole attrazione turistica, raggiungibile con l'elicottero per brevi passeggiate sul ghiaccio, spesso dai 240\u00a0m ai 1400\u00a0m, a contatto con crepacci mozzafiato. Il campo di ghiaccio ha raggiunto la sua massima estensione intorno al 1700, cominciando da allora la sua fase di arretramento. Infatti, dei suoi 19 pi\u00f9 importanti ghiacciai, attualmente solo il ghiacciaio Taku continua ad avanzare.\nDal 1948, il Juneau Icefield Research Program ha monitorato l'andamento dei suoi ghiacciai.\nLe analisi hanno evidenziato che il Taku \u00e8 uno dei ghiacciai pi\u00f9 profondi tra i campi di ghiaccio della fascia sub-temperata con uno spessore di quasi 1370\u00a0m. Questo ghiacciaio era in avanzamento nel 1890 quando fu osservato da John Muir e presentava un grande fronte di distacco del ghiaccio. Dal 1963 in poi, il ghiacciaio \u00e8 avanzato di 5.6\u00a0km. Nel 1948, il fiordo Taku era completamente ricoperto di sedimenti glaciali senza che si verificassero pi\u00f9 distacchi di ghiaccio. Nel periodo 1948-1986, il ghiacciaio ha avuto un bilancio di massa di ghiaccio positivo, che ha contribuito al suo avanzamento. Nel periodo 1987-2009, il ghiacciaio ha avuto un bilancio di massa di ghiaccio leggermente negativo, non sufficiente comunque a impedirne l'avanzamento, ma che con il ritmo attuale potrebbe portare a un suo rallentamento.\nUn picco di rilievo del campo di ghiaccio Juneau \u00e8 il Devils Paw, conosciutissimo localmente al pari di altre vette pi\u00f9 basse come le Torri di Mendenhall."}
{"id": "2617382", "revid": "108416155", "url": "https://it.wikipedia.org/wiki?curid=2617382", "title": "Corpetto", "text": "Nell'abbigliamento femminile, per corpetto si indica un indumento che viene portato sopra la camicetta. Ha maniche staccabili o \u00e8 del tutto privo di maniche ed \u00e8 tipico di molti costumi popolari italiani e stranieri. La sua massima diffusione \u00e8 stata nel XVII e nel XVIII secolo ma \u00e8 usato ancor oggi come abito folcloristico. Corpetti di foggia pi\u00f9 moderna sono talvolta usati anche come abbigliamento comune.\nTalvolta con corpetto si pu\u00f2 intendere anche il corsetto che, a rigore, \u00e8 un indumento portato sotto, come biancheria intima. Il corpetto poteva essere indossato sopra un corsetto o, pi\u00f9 di frequente, in alternativa a questo.\nIl corpetto si differenzia dal \"corsage\" perch\u00e9 questo \u00e8 dotato di maniche."}
{"id": "2617383", "revid": "287204", "url": "https://it.wikipedia.org/wiki?curid=2617383", "title": "Pedro Mari\u00f1o de Lobera", "text": "A lui si deve una precisa cronaca della guerra di Arauco nel Regno del Cile.\nBiografia.\nFu un militare professionista che oper\u00f2 nella guerra tra Spagna e Francia, e si spost\u00f2 nelle Americhe nel 1545. Mari\u00f1o era tra gli uomini di Pedro de la Gasca a L'Avana quando ricevette l'ordine di Carlo V di mettere fine alla rivolta di Gonzalo Pizarro in Per\u00f9. Venne quindi trasferito a Lima, dove rimase fino al suo viaggio in Cile nel 1551.\nIn Cile oper\u00f2 attivamente al fianco di Pedro de Valdivia e di Francisco de Villagra nelle prime campagne volte alla sottomissione del sud, come seconda linea. Fu presente alle campagne dei governatori Garc\u00eda Hurtado de Mendoza e Rodrigo de Quiroga.\nIn seguito, come pagamento per i suoi servizi, gli fu concessa una encomienda nella citt\u00e0 di Valdivia. Fu corregidor della citt\u00e0, portando aiuto alle vittime dell'alluvione causata dal terremoto di Valdivia del 1575. In seguito divenne corregidor anche di Caman\u00e1, sulla costa meridionale del Per\u00f9, dopo cui torn\u00f2 a Lima.\nNei suoi ultimi anni Mari\u00f1o de Lobera coltiv\u00f2 un'amicizia col gesuita fra' Bartolom\u00e9 de Escobar (Siviglia, 24 agosto 1560 \u2013 Lima, 3 aprile 1624), che era stato anch'egli in Cile, e gli consegn\u00f2 i manoscritti della \"Cr\u00f3nica del Reino de Chile\" per farglieli correggere e pubblicare. Anche se fra' Escobar fece correzioni all'opera, il testo non fu mai pubblicato in quel periodo. Solo nel 1865 venne pubblicato il volume VI della \"Colecci\u00f3n de Historiadores de Chile y documentos relativos a la Historia Nacional de ese pa\u00eds\". \nMari\u00f1o de Lobera mor\u00ec a Lima nel 1594."}
{"id": "2617384", "revid": "287204", "url": "https://it.wikipedia.org/wiki?curid=2617384", "title": "Pedro Marino de Lobera", "text": ""}
{"id": "2617386", "revid": "741067", "url": "https://it.wikipedia.org/wiki?curid=2617386", "title": "John Loder", "text": "\u00c8 ricordato per il suo matrimonio con l'attrice Hedy Lamarr, che \u00e8 stata una delle sue cinque mogli.\nNegli anni quaranta Loder prese la nazionalit\u00e0 statunitense, salvo poi tornare a quella originaria britannica.\nBiografia.\nLoder nacque dal generale W. H. M. Lowe, conosciuto per essere stato l'ufficiale a cui si arrese nel 1916 Patrick Pearse, capo dei rivoltosi di Dublino nonch\u00e9 presidente del governo provvisorio irlandese. Lo stesso Loder era presente al momento della resa di Pearse.\nCarriera militare.\nDopo aver studiato all'Eton College e alla Royal Military Academy Sandhurst, dal 17 marzo 1915 segu\u00ec il padre nell'esercito servendo come secondo luogotenente nel 15.mo Ussari. Partecip\u00f2 l'anno seguente alla campagna dei Dardanelli, operazione durante la quale fu catturato dai tedeschi.\nUna volta rilasciato, rimase in Germania a lavorare in una fattoria sviluppando contestualmente l'amore per la recitazione ed apparendo in alcuni film di produzione tedesca. Lasciata la Germania per fare un breve ritorno in Inghilterra, decise di trasferirsi a Hollywood per cercare fortuna nel nascente cinema sonoro che stava soppiantando l'epoca del muto. Apparve in \"The Doctor's Secret\" (1929), il primo film sonoro della Paramount Pictures.\nIl mancato successo a Hollywood.\nDi modi suadenti e aspetto gradevole, alto oltre 1,90 m, il suo modo di fare tipicamente \"british\" non lo favor\u00ec al debutto in USA, costringendolo anzi a un precipitoso ritorno nel Regno Unito, dove trov\u00f2 scritture pi\u00f9 adeguate al suo stile, in commedie musicali o pellicole di intreccio poliziesco come \"Love Life and Laughter\" (1934) e \"Sabotaggio\" (1936). Nel 1937 recit\u00f2 nel film \"King Solomon's Mines\", dove fu diretto da Robert Stevenson.\nAll'inizio della seconda guerra mondiale, fece nuovamente ritorno in America dove recit\u00f2 occasionalmente sui palcoscenici di Broadway e fu impiegato essenzialmente in ruoli da caratterista per film di serie B. Ebbe modo di distinguersi, ancora al cinema, in film di richiamo come \"Com'era verde la mia valle\" (1941), in cui era al tempo stesso uno dei fratelli di Roddy McDowall e uno dei figli di Donald Crisp.\nNel 1947, a conflitto mondiale terminato, prese la cittadinanza statunitense. Nel 1959 torn\u00f2 per\u00f2 a essere un cittadino \"naturalizzato\" del Regno Unito, dopo aver mantenuto a lungo lo status di \"nazionalit\u00e0 incerta\".\nLa sua ultima apparizione sul grande schermo avvenne nel 1971 nel film drammatico \"Spirale di fuoco\".\nVita privata.\nLoder fu sposato cinque volte, di cui due con attrici, la francese Micheline Cheirel e l'austro-statunitense Hedy Lamarr, dalla quale ebbe due figli, Denise (nata nel 1945) e Antony (nato nel 1947); la Lamarr aveva gi\u00e0 un figlio adottivo, James Markey, dal suo precedente matrimonio con lo sceneggiatore Gene Markey.\nAltre sue mogli furono poi Sophie Kabel, Evelyn Auff Mordt e, come ultima, l'ereditiera argentina Alba Julia Lagomarsino, nel cui ranch Loder visse fino alla morte, scrivendo e pubblicando nel 1977 la sua autobiografia, intitolata significativamente \"Hollywood Hussar\", \"L'ussaro di Hollywood\".\nUn altro suo figlio, Robin, \u00e8 stato agente teatrale ed \u00e8 stato sposato con l'attrice Hilary Tindall, protagonista negli anni settanta come Ann Hammond nella serie televisiva della BBC \"The Brothers\".\nLe sue ceneri sono custodite a Selborne, nello Hampshire, Regno Unito."}
{"id": "2617391", "revid": "923674", "url": "https://it.wikipedia.org/wiki?curid=2617391", "title": "Giuseppe Auletta", "text": "Biografia.\nSi laure\u00f2 in giurisprudenza all'Universit\u00e0 La Sapienza di Roma. Fu l'allievo prediletto e il principale continuatore di Tullio Ascarelli. Conseguita la libera docenza nel 1937, dopo un biennio all'Universit\u00e0 di Catania, dal 1939 insegn\u00f2 come ordinario diritto commerciale presso la facolt\u00e0 di Economia e commercio dell'Universit\u00e0 di Cagliari. Nel 1941 fu chiamato dalla facolt\u00e0 di Economia e commercio dell'Universit\u00e0 di Catania. Da allora, e nonostante i ripetuti solleciti da parte di altre universit\u00e0, non lascer\u00e0 mai l'universit\u00e0 etnea, con l'eccezione dell'anno accademico 1957/58, nel corso del quale insegn\u00f2 istituzioni di diritto privato alla facolt\u00e0 di Giurisprudenza dell'Universit\u00e0 di Napoli. Dall'anno accademico 1968/69, e fino al collocamento fuori ruolo nel 1998, fu titolare della cattadra di diritto commerciale presso la facolt\u00e0 di Giurisprudenza dell'universit\u00e0 etnea. Diede l'impulso al sorgere, nell'ateneo catanese, di una delle maggiori scuole italiane di diritto commerciale della cui formazione fu promotore e indiscusso maestro.\nFu anche preside della facolt\u00e0 di Giurisprudenza dell'Universit\u00e0 di Catania. \nNel 1964 fu chiamato a far parte della commissione presieduta da Alfredo de Gregorio, incaricata di redigere una nuova normativa in materia di diritto societario in sostituzione di quella, ormai inadeguata, del codice civile del 1942. In quella occasione Auletta, fedele all'insegnamento del suo maestro Ascarelli - che era stato estensore di un disegno di legge di riforma del diritto societario depositato nel 1956 alla Camera dei deputati da Bruno Villabruna e riproposto nel 1958 da Ugo La Malfa e Riccardo Lombardi - present\u00f2 una relazione di minoranza dove, tra l'altro, si preconizzava l'attribuzione delle funzioni di controllo, anzich\u00e9 alla Banca d'Italia, a un organo autonomo (che sar\u00e0 poi la soluzione adottata nel 1974 con l'istituzione della Consob). Dai lavori della commissione de Gregorio, riformulati nel 1966 e poi ripresi nel 1973 da una successiva commissione presieduta dal magistrato Dino Marchetti, trarr\u00e0 origine la \"miniriforma\" della societ\u00e0 per azioni attuata con la legge 7 giugno 1974 n. 216. \nAutore prolifico che spaziava in ogni branca del diritto commerciale, gran parte dei suoi scritti scientifici \u00e8 oggi inserita nella raccolta Scritti giuridici.\nDell'apprezzamento e della stima di cui godette, una tangibile testimonianza \u00e8 offerta dagli importanti saggi che studiosi di tutta Italia hanno fatto pervenire per la raccolta di studi in suo onore pubblicati nel 1999 in quattro volumi.\nCosenza, sua citt\u00e0 natale, lo insign\u00ec del premio Bernardino Telesio nell'anno 1977. Gli sono dedicate una strada a Catania, nei pressi della Facolt\u00e0 di Giurisprudenza, e una piazza a Bisignano, in provincia di Cosenza.\nTra i suoi numerosissimi allievi figurano: Enzo Musco, Antonio Pavone La Rosa, Niccol\u00f2 Salanitro, Mario Libertini, Angelo Belfiore e Pietro Abbadessa. Si considerava suo allievo anche Berardino Libonati, che inizi\u00f2 la sua carriera accademica sotto la tutela di Ascarelli.\nUno dei figli, Tommaso Amedeo Auletta, ne ha proseguito l'opera quale apprezzato ordinario di istituzioni di diritto privato e di diritto di famiglia presso la facolt\u00e0 di Giurisprudenza dell'ateneo catanese."}
{"id": "2617398", "revid": "149485", "url": "https://it.wikipedia.org/wiki?curid=2617398", "title": "Campionati mondiali di short track 2000", "text": "La XX edizione dei Campionati mondiali di short track (\"World Short Track Speed Skating Championships\"), ufficialmente organizzati con tale denominazione dalla \"International Skating Union\" (\"Federazione internazionale di pattinaggio su ghiaccio\"), si \u00e8 tenuta dal 10 al 12 marzo 2000 a Sheffield, nel Regno Unito."}
{"id": "2617401", "revid": "287204", "url": "https://it.wikipedia.org/wiki?curid=2617401", "title": "Coppa del Brasile 2004", "text": "La Coppa del Brasile 2004 (ufficialmente in portoghese Copa do Brasil 2004) \u00e8 stata la 16\u00aa edizione della Coppa del Brasile.\nFormula.\nPartite a eliminazione diretta con gare di andata e ritorno. In caso di pareggio nei tempi regolamentari, passa la squadra che ha realizzato il maggior numero di gol fuori casa. Nel caso non sia possibile determinare un vincitore con la regola dei gol fuori casa, sono previsti i tiri di rigore.\nNei primi due turni (primo turno e sedicesimi di finale) se la squadra che gioca la prima partita in trasferta vince con 2 o pi\u00f9 gol di scarto, \u00e8 automaticamente qualificata al turno successivo senza dover disputare la gara di ritorno.\nPartecipanti.\n10 squadre ammesse tramite Ranking CBF, 54 tramite piazzamenti nelle competizioni statali.\nSan Paolo (6\u00ba nel Ranking CBF 2004), Cruzeiro (8\u00ba e detentore del trofeo), Santos (10\u00ba), Coritiba (vincitore del Campionato Paranaense 2003) e S\u00e3o Caetano (5\u00ba nel Campionato Paulista 2003) esclusi per la partecipazione alla Coppa Libertadores 2004.\nRanking.\nSquadre ammesse per il miglior piazzamento nel Ranking CBF 2003:\nCompetizioni statali.\nSquadre ammesse per il miglior piazzamento nei campionati o nelle coppe statali:\nRisultati.\nPrimo turno.\n\"Andata 4 e 18 febbraio 2004, ritorno 18 febbraio, 3 e 4 marzo 2004.\"\nSedicesimi di finale.\n\"Andata 17 e 24 marzo 2004, ritorno 24 marzo, 1\u00ba e 7 aprile 2004.\"\nOttavi di finale.\n\"Andata 14 aprile 2004, ritorno 5 maggio 2004.\"\nQuarti di finale.\n\"Andata 12 e 13 maggio 2004, ritorno 19 e 20 maggio 2004.\"\nSemifinali.\n\"Andata 26 maggio e 9 giugno 2004, ritorno 9 e 16 giugno 2004.\"\nFinale.\nRitorno.\nSanto Andr\u00e9 vincitore della Coppa del Brasile 2004 e qualificato per la Coppa Libertadores 2005."}
{"id": "2617423", "revid": "256896", "url": "https://it.wikipedia.org/wiki?curid=2617423", "title": "120\u00ba Reggimento Fanteria Emilia", "text": ""}
{"id": "2617424", "revid": "149485", "url": "https://it.wikipedia.org/wiki?curid=2617424", "title": "Campionati mondiali di short track 2001", "text": "La XXI edizione dei Campionati mondiali di short track (\"World Short Track Speed Skating Championships\"), ufficialmente organizzati con tale denominazione dalla \"International Skating Union\" (\"Federazione internazionale di pattinaggio su ghiaccio\"), si \u00e8 tenuta dal 29 al 31 marzo del 2001 a Jeonju in Corea del Sud."}
{"id": "2617425", "revid": "232", "url": "https://it.wikipedia.org/wiki?curid=2617425", "title": "Boosaaso", "text": ""}
{"id": "2617431", "revid": "1851848", "url": "https://it.wikipedia.org/wiki?curid=2617431", "title": "Marc Gagnon", "text": ""}
{"id": "2617433", "revid": "827882", "url": "https://it.wikipedia.org/wiki?curid=2617433", "title": "Chowder", "text": "Col termine Chowder si intende una variet\u00e0 di zuppe, ispessite con farina e frutti di mare di vario genere, o pi\u00f9 tradizionalmente con gallette o cracker salati e latte. Per alcuni statunitensi il chowder \u00e8 identificato con quello a base di vongole (o molluschi bivalvi in genere) fatto con panna o latte, o con salsa di pomodoro.\nSecondo l'etimologia pi\u00f9 accettata, la parola \"chowder\" deriva dal tipo di pentola in cui viene normalmente preparato, conosciuta in francese come \"chaudi\u00e8re\", dal latino \"caldaria\". \nLa parola \"chowder\" \u00e8 una parola probabilmente nata in New England \ndove molti pescatori bretoni, che usavano cuocere parte del loro pescato quotidiano e altro cibo in una pentola di grandi dimensioni, introdussero la parola e probabilmente anche il modo di preparare la ricetta che ne porta il nome.\nUn'altra origine possibile per la parola \"chowder\" pu\u00f2 essere ricondotta all'inglese arcaico \"jowter\", \nche significa \"venditore ambulante di pesce\".\nIl chowder di pesce, insieme al chowder di mais e a quello di vongole \u00e8 tuttora molto popolare in New England e sulla costa atlantica del Canada.\nIl chowder ai frutti di mare \u00e8 un piatto tradizionale molto popolare in Irlanda."}
{"id": "2617434", "revid": "1851848", "url": "https://it.wikipedia.org/wiki?curid=2617434", "title": "Fran\u00e7ois-Louis Tremblay", "text": ""}
{"id": "2617435", "revid": "599013", "url": "https://it.wikipedia.org/wiki?curid=2617435", "title": "Eric B\u00e9dard", "text": ""}
{"id": "2617436", "revid": "287204", "url": "https://it.wikipedia.org/wiki?curid=2617436", "title": "Eric Bedard", "text": ""}
{"id": "2617438", "revid": "599013", "url": "https://it.wikipedia.org/wiki?curid=2617438", "title": "Mathieu Turcotte", "text": ""}
{"id": "2617440", "revid": "1851848", "url": "https://it.wikipedia.org/wiki?curid=2617440", "title": "Jonathan Guilmette", "text": ""}
{"id": "2617446", "revid": "1851848", "url": "https://it.wikipedia.org/wiki?curid=2617446", "title": "Charles Hamelin", "text": "Biografia.\n\u00c8 fratello di Fran\u00e7ois Hamelin. Dal 2009 intrattiene una relazione con la pattinatrice Marianne St-Gelais.\nCarriera.\nMondiali Junior.\nCharles fa il suo debutto ai campionati del mondo Junior nel 2002, finendo quarto nella distanza dei 1000 metri, e aiutando la squadra ad arrivare seconda nella staffetta. Nel corso del successivo mondiale Junior nel 2003, arriva secondo nei 500\u00a0m, secondo nei 1500\u00a0m, 4\u00ba nei 1000\u00a0m, 5\u00ba nella super finale 1500\u00a0m, e terzo nella staffetta 5000\u00a0m. Fin\u00ec la gara quarto assoluto. Stava apparentemente seguendo le orme di una lunga serie di affermati franco-canadesi come Marc Gagnon e \u00c9ric B\u00e9dard.\nTorino 2006.\nIn vista dei Giochi olimpici di , Charles fece il suo debutto in Coppa del Mondo nella stagione 2003-2004. Il suo ruolo principale della squadra in quel momento era nella staffetta che ha chiuso la stagione al secondo posto assoluto. Ai campionati del mondo 2004 per\u00f2, la staffetta arriv\u00f2 solo quarta.\nLa stagione 2004-2005 \u00e8 stata la prima in cui ha pattinato ogni evento della Coppa del Mondo. Ha concluso terzo assoluto nei 500\u00a0m, 4\u00ba nei 1000\u00a0m, 5\u00ba nei 1500\u00a0m, e 5\u00ba assoluto della stagione. La staffetta vinse, e quindi divenne campione del mondo. Il vero successo sarebbe arrivato ai Campionati del Mondo 2005. Ha vinto un argento nei 500 metri e due quarti posti rispettivamente nei 1000 e 3000\u00a0m. Questo gli ha permesso di finire quarto posto assoluto in classifica. \nDurante le Olimpiadi invernali del 2006, Hamelin \u00e8 riuscito a qualificarsi per la finale del 1500\u00a0m. Arriv\u00f2 solo quarto, dietro a due coreani e a due cinesi. Nella staffetta 5000\u00a0m, il Canada chiude secondo dietro ad una sorprendente corea. La medaglia d'argento nella staffetta era la sua prima medaglia olimpica della carriera.\nDopo le Olimpiadi Charles vince la medaglia d'oro nei 3000 metri ai Campionati del Mondo. Nel 2007 diviene campione del mondo sulla distanza dei 500\u00a0m, diventando quest'ultima la sua distanza prediletta. Nel 2008 vince l'argento mentre nel 2009 diviene nuovamente campione del mondo sulla sua distanza.\nVancouver 2010.\nAi Giochi olimpici di , Charles ha gareggiato in tutte le distanze, arrivando come campione del mondo nei 500\u00a0m, era quindi uno dei favoriti per la vittoria di questa medaglia.\nNei 1500\u00a0m, Charles passa in semi finale, per solo 0.001 secondi di vantaggio sul cinese Liang Wenhao. La semi finale per lui \u00e8 molto complicata, trovandosi con due dei favoriti all'oro (Apolo Ohno e Lee-Jung Su). Chiude la batteria terzo, qualificandosi per la finale b che vince.\nAnche nel corso dei 1000\u00a0m Charles giunge in finale, insieme ai favoriti Lee Ho-Suk e Lee Jung Soo, e al compagni di squadra e fratello Fran\u00e7ois Hamelin e Apolo Ohno. Charles parte davanti, e inizia la gara ad un'andatura molto forte. A meno sei giri dal termine, il coreano Lee Ho-Suk passa al comando seguito dal compagno Lee Jung-Su che si aggiudica l'oro.\nL'ultimo giorno di gare, durante i 500\u00a0m, Charles vince la medaglia d'oro. Dopo due giri dall'inizio della gara, viene superato dal detentore del record del mondo Sung-Si Bak, che per\u00f2 perde il passo e cade all'ultimo giro. Appena finita la batteria, corre dalla ragazza ad abbracciarla, contento per il risultato ottenuto. La stessa sera, inoltre, il Canada conquista la medaglia d'oro nella staffetta. Al termine della gara dice \"Ho ottenuto due medaglie d'oro in 30min, e questo \u00e8 incredibile\"."}
{"id": "2617447", "revid": "767487", "url": "https://it.wikipedia.org/wiki?curid=2617447", "title": "Classe Combattante II", "text": "Le motocannoniere missilistiche di progettazione franco/tedesca della Classe La Combattante II sono tra le realizzazioni maggiormente apprezzate nel campo delle unit\u00e0 d'attacco veloce degli anni settanta, realizzate dai cantieri CMN (Constructions m\u00e9caniques de Normandie) di Cherbourg e L\u00fcrssen Werft di Bremen-Vegesack, traevano il progetto iniziale da un disegno tedesco sviluppato dai cantieri L\u00fcrssen Werft ed ispirato alle schnellboote della Kriegsmarine della seconda guerra mondiale.\nLe unit\u00e0 di questo tipo trovano impiego in compiti di pattugliamento delle acque territoriali ed internazionali nella zona economica esclusiva, nella protezione dei porti, nell'intercettazione, nelle ispezioni a bordo di navi civili sospette.\nLe \"Combattante\" prendono il nome dalla prima di queste navi, la motocannoniera della Marine Nationale francese La Combattante, costruita negli anni sessanta e realizzata in un unico esemplare, che ha costituito un prototipo per questo tipo di unit\u00e0.\nLa unit\u00e0 della classe Combattante II avevano un'ottima abitabilit\u00e0 per la loro categoria ed un armamento di tutto rispetto, con un cannone OTO da 76mm Compatto, un impianto singolo da 40mm poppiero e quattro missili MM.38 Exocet. Il tutto per un peso di 270 tonnellate. L'apparato motore permetteva alle unit\u00e0 di raggiungere la velocit\u00e0 di 36 nodi.\nGermania.\nLe unit\u00e0 tedesche denominate Classe Tiger, costruite in Francia e in Germania, che costituiscono una variante delle \"Combattante II\" sono entrate in servizio nella Bundesmarine nella prima met\u00e0 degli anni settanta e sono state dismesse a partire dall'inizio degli anni novanta.\nMalaysia.\nLa Malaysia ha acquistato quattro di queste unit\u00e0, denominate \"Combattante II 4AL\" entrate in servizio tra il 1971 e il 1973, che costituiscono la Classe Perdana. Le unit\u00e0 malesi non hanno il cannone italiano da 76 e dono armate con un cannone Bofors da 57/70 mm, un cannone da 40/70 mm e due missili MM.38 Exocet.\nIran.\nL'Iran fece un massiccio ordine di queste unit\u00e0.\nLe \"Combattante II\" iraniane della Classe Kaman sono state costruite in Francia, ma armate dagli Stati Uniti con missili Harpoon. Dopo la rottura delle relazioni tra Iran e Stati Uniti gli Harpoon sono stati sostituiti con missili C-802 versione cinese dell'Exocet francese.\nLe Combattante II iraniane sono state impiegate, con i loro quattro missili Harpoon, nella guerra Iran-Iraq, ottenendo vari successi. La motocannoniera \"Paykan\" venne affondata da aerei iracheni il 29 novembre 1980 nel corso degli eventi dell'operazione Morvarid. La motocannoniera \"Joshan\" venne affondata, insieme alla fregata \"Sahand\" della Classe Alvand, da missili Harpoon lanciati da aerei americani il 18 aprile 1988 durante l'operazione Praying Mantis.\nLibia.\nLa Libia ordin\u00f2 alla Francia dieci \"Combattante II\", denominate \"Combattante IIG\", che nella Marina militare libica hanno costituito la Classe Beir Grassa. Le unit\u00e0 libiche, il cui dislocamento era di 310 tonnellate, con armamento italiano, essendo armate di un cannone da 76/62 mm prodiero, un cannone binato antiaereo da 40/70 mm poppiero della OTO Melara e di missili antinave Otomat Mark I/II, e vennero consegnate alla marina libica tra il 1982 e il 1983 e ribattezzate tutte con nuovi nomi nel 1983; di queste una venne distrutta ed un'altra gravemente danneggiata nel Golfo della Sirte il 24 marzo 1986 da aerei A-7 Corsair e A-6 Intruder decollati dalle portaerei americani ed armate di missili AGM-84 Harpoon e bombe a grappolo Mk-118 Rockeye, durante la crisi tra Libia e Stati Uniti, nel corso di uno scontro aeronavale in cui venne gravemente danneggiata anche una corvetta libica del tipo Nanuchka di fabbricazione sovietica.\nLe altre \"Combattante\" hanno avuto una scarsa manutenzione a causa dell'embargo nei confronti della Libia e due di esse vennero cannibalizzate per fornire parti di ricambio alle altre unit\u00e0; a causa delle loro cattive condizioni generali sono state abbandonate.\nGrecia.\nLa Grecia fu il primo committente di queste unit\u00e0, di cui ne vennero ordinate quattro ai cantieri di Cherbourg nel 1968. Le motocannoniere greche erano velocissime e raggiungevano la velocit\u00e0 di 40 nodi. L'armamento delle Combattante II greche, fermo restando i quattro missili MM38 Exocet era radicalmente diverso rispetto ad altre Combattante II: le unit\u00e0 greche non avevano i cannoni da 76 mm ed erano armate con quattro cannoni Oerlikon 35/90mm in due impianti binati, uno prodiero e uno poppiero, principalmente antiaerei e due lanciasiluri per siluri filoguidati da 533mm a poppa.\nLe unit\u00e0 greche nell'estate 1976 vennero ribattezzate in onore di ufficiali della Marina Reale Greca caduti nel corso della seconda guerra mondiale.\nI greci hanno dimostrato di apprezzare molto questo tipo di unit\u00e0, avendo ordinato nel 1974 ai cantieri francesi quattro unit\u00e0 della versione Combattante III, immesse in servizio tra il 1977 e il 1978, ed ordinando poi nel 1978 una seconda serie di sei \"Combattante III\" denominata Classe La Combattante IIIb costruite in Grecia su licenza francese ed entrate in servizio tra il 1980 e il 1981.\nTra il 1994 e il 2000 i greci hanno acquistato dalla Germania sei unit\u00e0 della classe Tiger dismesse dalla Deutsche Marine e denominate dai greci Classe La Combattante IIa.\nLe motocannoniere \"Combattante II\" hanno prestato servizio per oltre trent'anni nella Elliniko Polemik\u00f3 Navtik\u00f3; una di queste unit\u00e0 dopo il disarmo \u00e8 stata ceduta alla Georgia.\nGeorgia.\nLa Georgia acquist\u00f2 dai greci nel 2004 la motocannoniera \"Batsis\", ribattezzata \"Dioskuria\" (georgiano: \u10d3\u10d8\u10dd\u10e1\u10d9\u10e3\u10e0\u10d8\u10d0), che era andata in disarmo il 23 aprile dello stesso anno. Nell'estate del 2008 la nave venne gravemente danneggiata da unit\u00e0 navali russe durante la guerra per l'Ossezia del Sud e l'Abcasia e affondata nel porto di Poti.\nInsieme alla motocannoniera \u00e8 stato affondato anche l'aliscafo lanciamissili \"Tbilisi\" (\u10d7\u10d1\u10d8\u10da\u10d8\u10e1\u10d8) del tipo Progetto 206MR di costruzione sovietica che ai georgiani era stato ceduto dall'Ucraina che a sua volta l'aveva ereditata dalla Marina Sovietica."}
{"id": "2617450", "revid": "13102", "url": "https://it.wikipedia.org/wiki?curid=2617450", "title": "Metone di Atene", "text": "Biografia.\n\u00c8 universalmente conosciuto per aver introdotto nel 432 a.C. il ciclo metonico, un ciclo di diciannove anni basato sull'osservazione che 19 anni solari corrispondono (quasi) esattamente a 235 mesi lunari. Sul ciclo metonico si basano i calendari lunisolari aritmetici, cio\u00e8 quei calendari, come ad esempio quello ebraico, che mantengono il sincronismo sia col corso del sole sia con quello della luna per mezzo di approssimazioni aritmetiche del moti reali medi dei due astri. Altri calendari lunisolari, ad esempio quello cinese, si basano invece sul calcolo dell'orbita reale della Terra e della Luna, con risultati talvolta leggermente diversi da quelli ottenuti per approssimazione aritmetica.\n\u00c8 considerato come uno dei primi astronomi greci ad aver eseguito delle misure astronomiche precise scoprendo anche la non uniformit\u00e0 di moto del sole nella fascia dello zodiaco.\nNessuna delle sue opere \u00e8 pervenuta fino ai nostri tempi.\nOrigini.\nNon \u00e8 noto con certezza il suo luogo di origine; tra i pochi che fanno cenno alla sua origine, Claudio Eliano parla di lui nella sua \"\" (Varia Historia) affermando che \u00e8 nativo di Leucono\u00e8, poco lontano da Atene. Anche il commediografo Frinico, contemporaneo di Aristofane, nel suo \"Monotropos\" lo chiama \"Metone di Leucono\u00e8\". Teofrasto, parlando di lui dice che \u00e8 di Atene. "}
{"id": "2617451", "revid": "124679598", "url": "https://it.wikipedia.org/wiki?curid=2617451", "title": "Michelotto Automobili", "text": "La Michelotto Automobili \u00e8 un'azienda fondata a Padova nel 1969 come concessionaria Ferrari; attualmente si occupa di automobili da competizione, prototipi di automobili di serie ed elaborazioni di vetture stradali.\nOltre alla preparazione di vetture da corsa per committenti, in passato l'azienda ha schierato per la sua scuderia le sue realizzazioni, ottenendo successi.\nRisultati sportivi.\nTra i risultati ottenuti nelle competizioni ci sono la conquista del Campionato Italiano Turismo Gruppo 1 Classe 850 nel 1971, cinque Campionati Italiani Rally ed oltre trenta vittorie assolute ottenute con la Lancia Stratos negli anni settanta, due Targa Florio, due Tour De France, un Campionato Italiano Rally ed un Campionato Spagnolo Rally con la Ferrari 308 Gruppo 4 nei primi anni ottanta.\nSulla base delle esperienze cos\u00ec acquisite, l'azienda padovana fu coinvolta dalla Ferrari nella realizzazione della \"308 GT/M\" del 1983, destinata a rimpiazzare le \"308 Gr.4\" e \"308 Gr.B\" e nella successiva Ferrari GTO Evoluzione del 1985, che a causa dei mutati regolamenti sportivi divenne la vettura-laboratorio per lo sviluppo della Ferrari F40.\nIn seguito a Michelotto venne commissionata dalla Casa del Cavallino Rampante la realizzazione delle versioni da corsa della \"F40\": furono allestiti 19 esemplari della \"F40 Le Mans\" (1989) per il campionato statunitense IMSA, sette \"Ferrari F40 GT\" (1993) per il Campionato Italiano Granturismo e sette \"Ferrari F40 GTE\" (1994) per il BPR Global GT Series.Alcuni esemplari delle varie versioni furono iscritti anche alla 24 Ore di Le Mans da varie squadre nel corso degli anni novanta, ma essendo concepiti per le gare sprint non ottennero risultati di rilievo nella classica maratona francese. Il miglior risultato fu infatti il 12\u00ba posto a 28 giri dal vincitore ottenuto nel 1995 dopo aver segnato il 5\u00b0 tempo assoluto e pole position tra le GT nelle qualifiche.\nNel frattempo l'azienda port\u00f2 in pista nel Campionato Italiano Prototipi 1992 e 1993 la barchetta \"Osella PA16\", con cui conquista il titolo nel 1992.\nDopo che la Casa di Maranello aveva lanciato nel 1994 la sua 333SP, realizzata con la collaborazione di Dallara e della stessa Michelotto Automobili, nel 1997 la Ferrari affid\u00f2 proprio all'azienda padovana la gestione globale del progetto: tra il 1997 e il 2001 vennero effettuati importanti lavori di sviluppo che consolidarono la competitivit\u00e0 della vettura, capace di ottenere nella sua lunga carriera 69 pole position e 56 vittorie assolute, tra cui tre 12 Ore di Sebring (1995, 1997, 1998), una 24 Ore di Daytona (1998), due 6 Ore di Watkins Glen (1996 e 2001), una 1000 km di Monza (2001) e una Petit Le Mans (1998), oltre a 8 vittorie di classe, tra cui una in categoria LMP1 alla 24 Ore di Le Mans (1998). Nel palmar\u00e8s anche quattro titoli \"Fia Sportscar Championship\" consecutivi (1998, 1999, 2000, 2001).\nOltre ai programmi di sviluppo delle F40 e 333 SP, alla Michelotto si sono occupati a cavallo degli anni novanta e duemila delle versioni da gara delle \"piccole\" di Maranello: la 348, la 360, la F430 e la 458, che hanno ottenuto successi sia di classe che assoluti nei campionati nazionali e internazionali a cui sono state iscritte dalle varie squadre clienti.\nNel 2008 l'azienda ha preparato per il pilota Leo Isolani una specifica versione della \"F430 GTC\" per le cronoscalate del \"Campionato Italiano Velocit\u00e0 Montagna\".\n\"'CURIOSIT\u00c0\"': la diciottesima (delle diciannove) Ferrari F40 LM del 1994 con specifiche Le Mans \u00e8 stata venduta il 13 agosto 2015 da RM Sotheby's a Monterey a $3.300.000 (\u20ac 2.946.000). Questa Ferrari non ha mai corso. (notizia pubblicata su \"Ruoteclassiche\" del settembre 2015 a pag. 106)."}
{"id": "2617459", "revid": "94902", "url": "https://it.wikipedia.org/wiki?curid=2617459", "title": "Tinia (regione)", "text": "Nell'antichit\u00e0 Tinia era il nome della regione, limitrofa alla Bitinia (nell'odierna Anatolia), abitata dai Tini, una trib\u00f9 di origine tracia."}
{"id": "2617463", "revid": "1543377", "url": "https://it.wikipedia.org/wiki?curid=2617463", "title": "Norma del vantaggio", "text": "Il vantaggio nel gioco del calcio \u00e8 un potere discrezionale dell'arbitro, trattato dal Regolamento del Gioco del Calcio alla Regola 5. Esso prevede che, qualora a seguito di un fallo o di un'infrazione la squadra che subisca questi ultimi si trovi in una situazione vantaggiosa per il proseguimento dell'azione, l'arbitro possa riservarsi di non interrompere immediatamente il gioco a seguito del fallo o della scorrettezza, ma piuttosto di lasciar proseguire l'azione.\nRegolamentazione.\nIl vantaggio non rientra nelle 17 regole fondamentali del calcio, ma \u00e8 un'appendice della Regola 5 (L'arbitro): in essa non sono stabiliti indiscutibilmente i casi nei quali il vantaggio debba o non debba essere applicato, lasciando quindi all'arbitro il pieno potere decisionale sulla sua applicazione o meno.\nIl vantaggio \u00e8 nominato fra i doveri dell'arbitro (\"L'arbitro: [...] Lascia proseguire il gioco quando la squadra contro la quale \u00e8 stata commessa un'infrazione beneficer\u00e0 da ci\u00f2 di un vantaggio e punisce l'infrazione iniziale se il vantaggio accordato non si \u00e8 concretizzato nell'immediatezza;\"), ma la sua trattazione pi\u00f9 completa avviene nella sezione \"Interpretazione delle Regole del Gioco\ne linee guida per arbitri\" della Regola 5, nella quale n'\u00e8 dedicato un intero paragrafo.\nSostanzialmente, il vantaggio deve essere applicato in tutti quei casi in cui la squadra che subisca un fallo o un'infrazione sarebbe svantaggiata dall'interruzione del gioco, quindi quando la squadra in questione tragga pi\u00f9 vantaggio dal proseguimento dell'azione piuttosto che da un calcio di punizione derivato dal fallo o dall'infrazione iniziale. L'arbitro segnala il vantaggio distendendo una o entrambe le braccia nel momento in cui rilevi l'infrazione, ma decida di lasciar comunque proseguire il gioco in virt\u00f9 della norma; una volta assegnato il vantaggio, l'arbitro ha 3\" a disposizione per verificare che questa decisione abbia effettivamente prodotto un vantaggio per la squadra che ha sub\u00ecto il fallo: se ci\u00f2 non avviene, l'arbitro pu\u00f2 fermare il gioco e sanzionare l'infrazione per la quale non aveva inizialmente interrotto l'azione. Il vantaggio non modifica i provvedimenti disciplinari: se viene concesso il vantaggio per un fallo sanzionabile con un'ammonizione (o con un'espulsione in base ai casi spiegati in seguito), il cartellino giallo \u00e8 mostrato al calciatore autore del fallo alla successiva interruzione di gioco senza assegnare calci di punizione. \nCasi particolari.\nEsistono comunque delle situazioni particolari riguardanti il vantaggio. Per esempio, se viene commesso un \"grave fallo di gioco\" o una \"condotta violenta\" (in sostanza, infrazioni meritevoli di cartellino rosso), il vantaggio va applicato solamente se c'\u00e8 un'evidente opportunit\u00e0 di segnare una rete. Tuttavia, se l'arbitro concede il vantaggio su una situazione simile e prima che il gioco si fermi il calciatore che dovrebbe essere espulso per l'infrazione commessa interviene nel gioco, l'arbitro deve immediatamente interrompere l'azione, espellere il calciatore per il grave fallo di gioco o per la condotta violenta precedentemente commessa e riprendere con un calcio di punizione indiretto nel punto in cui si trovava il pallone al momento dell'interruzione.\nPer quanto riguarda la \"condotta gravemente sleale\", ovvero qualsiasi fallo che neghi alla squadra avversaria una rete o l'evidente opportunit\u00e0 di segnare una rete e che dunque \u00e8 punibile con un cartellino rosso, esistono regolamentazioni particolari in caso di vantaggio: se l'arbitro concede il vantaggio su un fallo che provochi una condotta gravemente sleale, il calciatore reo alla prima interruzione sar\u00e0 ammonito anzich\u00e9 espulso; tuttavia se l'infrazione che configura la condotta gravemente sleale sia un'infrazione di per s\u00e9 meritevole di rosso (grave fallo di gioco o condotta violenta), allora alla prima interruzione il calciatore sar\u00e0 comunque espulso, a meno che il calciatore in questione non intervenga nel gioco prima che questo si fermi (nel qual caso l'arbitro interverr\u00e0 come descritto nel paragrafo precedente)."}
{"id": "2617464", "revid": "387213", "url": "https://it.wikipedia.org/wiki?curid=2617464", "title": "Formula Sae", "text": ""}
{"id": "2617465", "revid": "307923", "url": "https://it.wikipedia.org/wiki?curid=2617465", "title": "Vantaggio", "text": ""}
{"id": "2617466", "revid": "729019", "url": "https://it.wikipedia.org/wiki?curid=2617466", "title": "Alberto Bachelet", "text": "Biografia.\nBachelet nacque a Santiago figlio di Alberto Bachelet Brandt e di Mercedes Mart\u00ednez Binimelis. Si spos\u00f2 con l'antropologa \u00c1ngela Jeria G\u00f3mez, con la quale ebbe due figli: Alberto e Michelle. Michelle successivamente diverr\u00e0 la prima donna presidente del Cile. Militare di carriera, nel 1940 entro alla scuola aeronautica e fu capitano dell'aviazione cilena nel 1958. Arriv\u00f2 nel 1970 al grado di Brigadier generale. Massone, fu membro della Grande Loggia del Cile per 28 anni\nNel 1972 divenne viceministro nel governo dell'Unidad Popular di Salvador Allende come capo della Direzione nazionale Forniture e commercializzazione (DINAC). Diresse l'ufficio per la distribuzione delle derrate alimentari e, a seguito del golpe cileno del 1973, contest\u00f2 apertamente il sollevamento di Augusto Pinochet, venendo arrestato al ministero della Difesa e imprigionato presso l'accademia aeronautica, sotto accusa di tradimento. "}
{"id": "2617467", "revid": "1543377", "url": "https://it.wikipedia.org/wiki?curid=2617467", "title": "Franco Cortese", "text": " Fu il primo pilota e collaudatore della Ferrari. Detiene un record, partecip\u00f2 a 14 Mille Miglia (1927-1956).\nBiografia.\nInizi\u00f2 la sua carriera nell'Itala (1926), quindi guid\u00f2 le vetture di molte Case automobilistiche, tra cui l'Alfa Romeo, la Maserati, la Bugatti e la Ferrari. Con la Maserati partecip\u00f2 alla classe voiturette (1937-1939). Nel 1938 conquist\u00f2 il Campionato italiano Vetture Sport. Fond\u00f2 la Scuderia Ambrosiana con Giovanni Lurani, Luigi Villoresi ed Eugenio Minetti (1937).\nFranco Cortese divenne famoso per la sua collaborazione con la Ferrari (1947-1951), di cui fu il primo pilota e collaudatore, guidando una Ferrari 125 S. Le sue principali vittorie furono nel 1947 al Gran Premio di Roma, al Circuito di Vercelli, al Circuito di Vigevano ed al Circuito di Varese. Nel 1950 vinse il Gran Premio di Napoli, e nel 1951 si aggiudic\u00f2 con la Frazer Nash la Targa Florio, ed ancora con la Ferrari nel 1956 vinse il campionato italiano per le vetture con cilindrata con una Ferrari 500"}
{"id": "2617475", "revid": "288300", "url": "https://it.wikipedia.org/wiki?curid=2617475", "title": "Regolamento del calcio", "text": ""}
{"id": "2617476", "revid": "288300", "url": "https://it.wikipedia.org/wiki?curid=2617476", "title": "Regola del vantaggio", "text": ""}
{"id": "2617477", "revid": "486946", "url": "https://it.wikipedia.org/wiki?curid=2617477", "title": "FC Marlene", "text": ""}
{"id": "2617480", "revid": "390364", "url": "https://it.wikipedia.org/wiki?curid=2617480", "title": "Kap\u00f2", "text": ""}
{"id": "2617487", "revid": "1781168", "url": "https://it.wikipedia.org/wiki?curid=2617487", "title": "Sebastiano Rivolta", "text": "Biografia.\nNato in una famiglia benestante, dopo aver inizialmente intrapreso studi umanistici, dapprima tra le mura domestiche e in seguito presso il liceo classico di Alessandria, venne persuaso dal padre ad iscriversi alla Reale Scuola di Medicina Veterinaria di Torino nel 1852, vincendo una borsa di studio e conseguendo la laurea a pieni voti quattro anni pi\u00f9 tardi.\nSi mise subito in evidenza per la sua intensa attivit\u00e0 di ricerca in parassitologia, batteriologia, anatomia patologica e clinica, che lo portarono alla scoperta e l'osservazione degli agenti responsabili di numerose patologie veterinarie. Tra questi possiamo ricordare il \"Discomyces bovis\" (1868), causa dell'actinomicosi bovina; il \"Cryptococcus farciminosus\" (1873), causa del farcino equino; l'\"Avitellina centripunctata\" (1874), cestoda parassitante le pecore; il \"Discomyces equestris\" (1884), causa della botriomicosi equina; lOpisthorchis felineus\" (1884), trematoda causa dell'opistorchiasi felina.\nCon i suoi studi contribu\u00ec ad una maggior comprensione del ruolo di molti germi infestanti animali da reddito e non: il \"Demodex folliculorum\", causa della rogna rossa del cane; la \"Moniezia expansa\", causa di teniasi ovine; la \"Taenia echinococcus\", causa dell'echinococcosi cistica; il \"Bacillus anthracis\", causa del carbonchio ematico nei bovini. Osserv\u00f2 per primo le inclusioni cellulari caratteristiche del diftero-vaiolo aviario, gettando le basi per lo studio di questa malattia causata da virus, in un periodo in cui la virologia doveva ancora nascere. A lui si deve anche la scoperta di alcune particolari cellule presenti nella retina del cavallo, per questo denominate \"cellule del Rivolta\".\nL'esperienza acquisita gli permise di insegnare ben sei materie differenti presso l'Universit\u00e0 torinese, prima di trasferirsi all'Universit\u00e0 di Pisa per sostituire Pietro Oreste alla cattedra di Clinica medica veterinaria. Divenuto professore ordinario di Patologia Generale ed Anatomia Patologica veterinaria, pratic\u00f2 l'insegnamento nella citt\u00e0 toscana per 22 anni, fino alla morte occorsa in seguito a complicazioni del suo gi\u00e0 precario stato di salute, dovuto ad una grave cardiopatia cronica che lo accompagnava dalla giovinezza. \u00c8 tuttora sepolto nel cimitero monumentale di Alessandria.\nAutore scientifico prolifico, port\u00f2 alle stampe quasi duecento opere originali. Compose anche un trattato di fitoparassitologia, rimasto per anni un punto di riferimento della materia."}
{"id": "2617491", "revid": "183483", "url": "https://it.wikipedia.org/wiki?curid=2617491", "title": "Catalogo van den Bergh-Herbst", "text": ""}
{"id": "2617492", "revid": "183483", "url": "https://it.wikipedia.org/wiki?curid=2617492", "title": "Complesso di Cefeo", "text": ""}
{"id": "2617498", "revid": "125601412", "url": "https://it.wikipedia.org/wiki?curid=2617498", "title": "Tabella dei giorni liturgici", "text": "Una tabella dei giorni liturgici elenca secondo l'ordine di precedenza le celebrazioni osservate in un determinato rito liturgico. \u00c8 strutturata al fine di rendere immediatamente visibile l'ordine di precedenza fra le ricorrenze e celebrazioni liturgiche.\nQuella attualmente (2021) in vigore nel rito romano fu stabilita nel motu proprio \"Mysterii paschalis\" di papa Paolo VI del 14 febbraio 1969.\nLa Santa Sede ha permesso a certi istituti di usare invece della pi\u00f9 recente edizione del Messale Romano l'edizione pubblicata da papa Giovanni XXIII nel 1962. Inoltre papa Giovanni Paolo II, con lo speciale indulto \"Quattuor abhinc annos\", emanato nel 1984 dalla Congregazione per il culto divino e la disciplina dei sacramenti, concesse a determinate condizioni ai vescovi diocesani la facolt\u00e0 di permettere la ripresa dell'uso del Messale Romano promulgato nel 1962 da papa Giovanni XXIII. Papa Benedetto XVI concesse a pi\u00f9 ampia autorit\u00e0 a certi parroci nel 2007, che fu revocata da papa Francesco nel 2021 dichiarando che \u00e8 esclusiva competenza del vescovo diocesano autorizzare l'uso del Messale Romano del 1962 nella diocesi, seguendo gli orientamenti dalla Sede Apostolica.\nLa tabella dei giorni liturgici del Messale Romano 1962 differisce in molti punti da quella attuale.\nTabella attuale.\nLa denominazione per esteso della tabella \u00e8 \"tabella dei giorni liturgici disposti secondo l'ordine di precedenza\": in caso di coincidenza nella stessa data di pi\u00f9 giorni liturgici, si celebra quello in uno dei primi gruppi, non quello elencato in uno dei gruppi pi\u00f9 in basso fra i tredici gruppi che compongono la tabella. \nInfatti \"la precedenza tra i giorni liturgici, in quanto alla loro celebrazione, \u00e8 regolata unicamente dalla tabella\". Se nello stesso giorno cadono pi\u00f9 celebrazioni, si fa quella che, nell'elenco dei giorni liturgici occupa il posto superiore, le altre si omettono per quell'anno, con eccezione dei solennit\u00e0, che si trasferiscono al primo giorno libero dalle celebrazioni di cui ai numeri 1\u20138 della tabella.\nI. Giorni con rango di solennit\u00e0 o superiore.\nNella tabella attuale i giorni liturgici di pi\u00f9 alta precedenza hanno il rango almeno di solennit\u00e0. Sono divisi in 4 classi di discendente importanza. Dentro delle singole classi, non pu\u00f2 esserci conflitti sulla precedenza fra le celebrazioni menzionate: per esempio, nella classe 2 il Mercoled\u00ec delle ceneri non pu\u00f2 coincidere con le domeniche di Avvento, Quaresima e Pasqua, n\u00e9 con i giorni tra l'ottava di Pasqua.\nTabella 1962.\nLa tabella del Messale Romano del 1962 \u00e8 identica a quella del Codice delle Rubriche del Breviario e del Messale Romano del 1960.\nHa lo stesso titolo di quella attuale: \"Tabella dei giorni liturgici disposti secondo l'ordine di precedenza\"."}
{"id": "2617500", "revid": "1226", "url": "https://it.wikipedia.org/wiki?curid=2617500", "title": "Gianantonio Fumiani", "text": ""}
{"id": "2617505", "revid": "287204", "url": "https://it.wikipedia.org/wiki?curid=2617505", "title": "NGC 1491", "text": "NGC 1491 \u00e8 una nebulosa a emissione, visibile nella costellazione di Perseo.\nOsservazione.\nLa nebulosa si individua nella parte settentrionale della costellazione, al confine con la Giraffa; \u00e8 possibile localizzarla con facilit\u00e0, trovandosi a circa 2\u00b0 in direzione NNW dalla stella , una subgigante bianca di magnitudine 4,25 ben visibile ad occhio nudo. Pu\u00f2 essere individuata anche con un telescopio amatoriale di media potenza, meglio con l'ausilio di filtri.\nLa sua declinazione fortemente settentrionale fa s\u00ec che essa possa essere osservata agevolmente durante gran parte delle notti dell'anno dall'emisfero boreale, mentre dall'emisfero australe la sua osservazione \u00e8 penalizzata; il periodo in cui raggiunge la pi\u00f9 alta elevazione sull'orizzonte \u00e8 compreso fra i mesi di ottobre e febbraio.\nCaratteristiche.\nNGC 1491 \u00e8 una regione H II situata sul bordo di una vasta regione occupata da nubi di gas neutro; la fonte della ionizzazione dei gas della nube proviene dal vento stellare della stella BD+50\u00b0\u00a0886, una stella blu di classe spettrale O5 di magnitudine 11,22, dall'elevata temperatura superficiale, che produce un fronte di ionizzazione che avanza alla velocit\u00e0 di 0,03\u00a0s\u22121. Strutturalmente si tratta di una nube evoluta, una delle poche conosciute ad essere ionizzate da una stella di classe O5 non fuggitiva, facente parte del Braccio di Perseo; la sua fase evolutiva avanzata \u00e8 indicata dal fatto che al suo interno non \u00e8 stato scoperto alcun maser, n\u00e9 ad acqua n\u00e9 a OH. Centrata sulla stella ionizzante \u00e8 presenta una struttura ad anello aperto, una sorta di bolla aperta sul lato orientale, il cui spessore \u00e8 compreso fra 0,05 e 0,1 parsec, che mostra quattro condensazioni catalogate da A a D; la struttura \u00e8 causata dall'azione dell'onda d'urto della materia espulsa dalla stella in un passato relativamente recente. Questa perdita di materia sembra ora essere assente. Un fenomeno simile \u00e8 ben evidente nella nebulosa NGC 7635. La densit\u00e0 del gas diminuisce con la distanza da questa struttura ad anello aperto."}
{"id": "2617507", "revid": "767487", "url": "https://it.wikipedia.org/wiki?curid=2617507", "title": "Loco (Onsernone)", "text": "Loco \u00e8 una frazione di 254 abitanti del comune svizzero di Onsernone, nel Canton Ticino (distretto di Locarno).\nGeografia fisica.\nLoco si trova nella valle Onsernone.\nStoria.\nGi\u00e0 comune autonomo che si estendeva per 9,09\u00a0km\u00b2, 2001 \u00e8 stato accorpato agli altri comuni soppressi di Auressio e Berzona per formare il comune di Isorno, del quale Loco era il capoluogo. Isorno a sua volta nel 2016 \u00e8 stato accorpato al comune di Onsernone assieme agli altri comuni soppressi di Gresso, Mosogno e Vergeletto.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del comune patriziale di Onsernone e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "2617508", "revid": "819508", "url": "https://it.wikipedia.org/wiki?curid=2617508", "title": "Aleksandr Sergeevi\u010d Neverov", "text": "Biografia.\nNacque in una famiglia di contadini, e segu\u00ec un percorso di studi, dapprima in una scuola locale, poi a Ozerkino dove si \u00e8 laureato.\nEsord\u00ec come narratore nel 1905. Abile \"chansonnier\", di professione svolse vari mestieri, tra i quali il tipografo e il commesso, prima di diventare maestro in scuole di campagna. Partecip\u00f2 attivamente alla Rivoluzione d'Ottobre e le sue opere posteriori risentono moltissimo delle sofferenze e dei lutti che provoc\u00f2 nelle campagne, scritte con un linguaggio creativo, tratti umoristico, e tutto movimento. Le altre sue caratteristiche peculiari furono l'acutezza indagativa e nell'analisi sociale, il linguaggio e le note drammatiche, la sintesi narrativa, e una complessiva tendenza al realismo influenzato da scrittori quali la Sejfullina.\nFra queste, le opere di maggior successo furono: \"Andron Neputevyi\"; \"Taskent, citt\u00e0 dell'abbondanza\", del 1923; \"Maria, la bolscevica\" e il capolavoro non portato a termine \"Polca Mazurca\". Questi lavori furono incentrati sulle descrizioni delle condizioni di vita del contadino russo.\nContribu\u00ec alla fondazione del Teatro popolare a Samara.\nNei primi anni venti rimase coinvolto nella grave crisi economica russa e si trasfer\u00ec a Mosca, dove collabor\u00f2 con svariate riviste rivoluzionarie."}
{"id": "2617512", "revid": "439868", "url": "https://it.wikipedia.org/wiki?curid=2617512", "title": "Auressio", "text": "Auressio \u00e8 una frazione di 71 abitanti del comune svizzero di Onsernone, nel Canton Ticino (distretto di Locarno).\nStoria.\nGi\u00e0 comune autonomo che si estendeva per 2,97\u00a0km\u00b2, nel 2001 \u00e8 stato accorpato agli altri comuni soppressi di Berzona e Loco per formare il comune di Isorno, il quale a sua volta nel 2016 \u00e8 stato accorpato al comune di Onsernone assieme agli altri comuni soppressi di Gresso, Mosogno e Vergeletto.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del comune patriziale di Terre di Pedemonte (non di Onsernone) e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "2617518", "revid": "110157", "url": "https://it.wikipedia.org/wiki?curid=2617518", "title": "Berzona", "text": "Berzona \u00e8 una frazione di 48 abitanti del comune svizzero di Onsernone, nel Canton Ticino (distretto di Locarno).\nGeografia fisica.\nIl villaggio, che comprende le localit\u00e0 di Seghelina, \u00e8 situato nella valle Onsernone e si estende lungo un pendio circondato da castagneti, digradante verso la strada cantonale pi\u00f9 a valle.\nStoria.\nIl 18 luglio 1777 la parrocchia di Berzona si separ\u00f2 dalla matrice di Loco. A partire dal secondo dopoguerra, alcuni personaggi scelsero questa localit\u00e0 come luogo di residenza o di villeggiatura: tra gli altri, lo scrittore tedesco Alfred Andersch, l'architetto Max Frisch e lo scrittore Golo Mann.\nGi\u00e0 comune autonomo che si estendeva per 5\u00a0km\u00b2, 2001 \u00e8 stato accorpato agli altri comuni soppressi di Auressio e Loco per formare il comune di Isorno, il quale a sua volta nel 2016 \u00e8 stato accorpato al comune di Onsernone assieme agli altri comuni soppressi di Gresso, Mosogno e Vergeletto.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del comune patriziale di Onsernone e ha la responsabilit\u00e0 della manutenzione di ogni bene ricadente all'interno dei confini della frazione."}
{"id": "2617519", "revid": "767487", "url": "https://it.wikipedia.org/wiki?curid=2617519", "title": "Pictures - Live at Montreux 2009", "text": "Pictures - Live at Montreux 2009 \u00e8 un album dal vivo del gruppo rock britannico Status Quo, pubblicato nell'ottobre del 2009. Si tratta di un CD Bonus del DVD omonimo nella versione Deluxe.\nIl 22 agosto del 2011 \u00e8 poi stata pubblicata nella versione su CD, senza DVD.\nNel mese di aprile 2014, viene pubblicato una versione in vinile del concerto, stampato in numero limitato a 1'000 copie."}
{"id": "2617525", "revid": "2137055", "url": "https://it.wikipedia.org/wiki?curid=2617525", "title": "Cansiglio", "text": "Il Cansiglio (\"Cans\u00e9i\" o \"Cans\u00e9jo\" in veneto o Pian o Piano del Cansiglio) \u00e8 un vasto altopiano delle Prealpi Bellunesi, circondato dall'omonima foresta, situato a cavallo di Veneto e Friuli-Venezia Giulia, tra le province di Belluno, Treviso e Pordenone, ad un'altitudine compresa tra i 900 m e 1.200 m s.l.m., nella regione storico-geografica dell'Alpago, principalmente nei territori dei comuni di Tambre, Fregona, Caneva e Alpago.\nGeografia.\nL'altopiano si eleva rapidamente dalla sottostante pianura veneto-friulana a oltre i 1.000\u00a0m d'altitudine: si tratta invero di una conca \"coronata\" da alcune cime rocciose: a sud-ovest il Costa, la Cima Valsotta, il Millifret e il Pizzoc, che lo dividono dalla Val Lapisina, ad est il gruppo del Cavallo, oltre il quale si trova il Piancavallo. Sono presenti vari fenomeni di origine carsica, in particolar modo doline e inghiottitoi: i pi\u00f9 celebri sono il \"Bus de la Lum\", il \"Bus della Genziana\" e l\"'Abisso del Col della Rizza\" i quali sono profondi rispettivamente -180, -585 e -794 metri.\nQuasi tutto il suo territorio \u00e8 ricoperto da selve che prendono nell'insieme il nome di \"bosco\" o \"Foresta del Cansiglio\": predomina soprattutto la faggeta, autoctona, sviluppatasi su substrati carbonatici, ma sono presenti ampiamente specie non autoctone, come le aghifoglie (soprattutto abete rosso). Le particolarit\u00e0 climatiche della conca, inoltre, fanno s\u00ec che la distribuzione delle specie vegetali sia invertita, per cui piante tipiche degli ambienti pi\u00f9 freddi si trovano a basse altitudini e viceversa. Di grande effetto visivo \u00e8 la presenza in primavera di una estesa fioritura nemorale di anemone, sotto la faggeta. Vasti spazi, ubicati soprattutto nella conca, sono adibiti a pascolo e ancor oggi vi si pratica la pastorizia (ovini e bovini soprattutto).\nOrografia.\nDal punto di vista della classificazione alpina il Cansiglio \u00e8 inserito nelle Prealpi Bellunesi.\nLa SOIUSA lo vede come un sottogruppo alpino con la seguente classificazione:\nClima.\nLa conformazione del Cansiglio \"a catino\" favorisce il ristagno dell'aria fredda nelle parti pi\u00f9 basse della piana creando un particolare microclima. Infatti, nelle notti di cielo sereno, la temperatura in Pian Cansiglio e nei vicini pianori \u00e8 di diversi gradi inferiore rispetto alle zone limitrofe poste ad altitudini superiori. Nel 2005, nella parte bellunese del Cansiglio, precisamente nella localit\u00e0 detta \"Val Menera\" \u00e8 stata misurata la temperatura minima di -35,4\u00a0\u00b0C all'altitudine di 905 metri s.l.m.\nStoria.\nNumerose punte di selce fanno risalire le prime presenze umane ad oltre 10.000 anni fa, quando l'altopiano era utilizzato come riserva di caccia.\nIl Cansiglio non \u00e8 citato n\u00e9 nei testi di et\u00e0 romana, n\u00e9 in quelli altomedioevali. La prima menzione risale al 923: in un diploma, l'imperatore Berengario I donava al vescovo di Belluno alcuni territori nei dintorni del \"Cansillo\". Nel 1185, invece, papa Lucio III ribadisce in una bolla i precedenti diritti riferendosi anche al \"Campum silium\". Sulla base di ci\u00f2, l'ipotesi pi\u00f9 accreditata fa derivare il toponimo da \"campum\" in riferimento ad uno spazio coltivato o adibito a pascolo, e \"concilium\", termine latino medievale che indicava non solo un'assemblea locale, ma anche i terreni di uso comune. Si ritiene infatti che le risorse del Cansiglio fossero liberamente sfruttabili da tutta la comunit\u00e0 locale sin dall'epoca longobarda. Altre supposizioni, mantenendo la radice \"campum\", lo mettono in relazione al latino \"silva\" (selva, bosco) o al nome di personaggio di epoca romana di spicco, forse un proprietario terriero.\nIn seguito il Cansiglio fu amministrato dalle regole d'Alpago e queste, nel 1404, passarono con Belluno alla Serenissima. Nel 1548 la Repubblica di Venezia vi insedi\u00f2 un \"Capitano Forestale\" che controllasse attentamente lo sfruttamento delle risorse boschive, utili soprattutto alla realizzazione di remi. La cosa ostacol\u00f2 particolarmente le attivit\u00e0 tradizionali, basate sulla pastorizia, e le continue lamentele dei locali portarono alla creazione del \"Mezzomiglio\", un'area dove era permesso il pascolo. In seguito furono emanati provvedimenti sempre meno rigidi, cosa che tuttavia provoc\u00f2 il degrado della foresta.\nA titolo di curiosit\u00e0 ed a testimonianza dell'enorme importanza della zona boschiva per la Serenissima: di ogni albero veniva annotata l'et\u00e0 e la previsione di taglio; erano previste pene severe per i trasgressori; inoltre, era legislativamente statuito che la figlia del guardaboschi del Cansiglio, pur non appartenendo alla nobilt\u00e0, potesse maritarsi con l'aristocrazia veneziana.\nCaduta Venezia, nel 1797, il bosco decadde ulteriormente perch\u00e9 del tutto indifeso e preda di abusi e sciacallaggi. Passato poi al Regno d'Italia, il Cansiglio divenne propriet\u00e0 demaniale.\nSeconda guerra mondiale: la resistenza partigiana.\nIl Cansiglio fu uno dei luoghi della resistenza durante la seconda guerra mondiale. \nNel 1944, tra gli ultimi di agosto e i primi di settembre, le truppe tedesche compirono un vasto rastrellamento contro le brigate partigiane che vi operavano, le quali tentarono una resistenza. \nIl 10 settembre la situazione era compromessa e la gran parte dei gruppi riusc\u00ec a fuggire. \nNon trovando i partigiani, i nazisti colpirono la popolazione locale incendiando malghe e casere. \nLa \"battaglia\", che tuttavia provoc\u00f2 un numero relativamente basso di perdite, fu vista allora come un'autentica sconfitta che suscit\u00f2 sconforto e malumori tra le formazioni partigiane della zona, le quali riuscirono a riorganizzarsi solo la primavera successiva.\nSociet\u00e0.\nLa comunit\u00e0 cimbra.\nSul Pian del Cansiglio sopravvive una minuscola isola linguistica cimbra. Fanno parte della stessa stirpe dei pi\u00f9 antichi cimbri dell'Altopiano di Asiago, poich\u00e9 i loro antenati si mossero dal villaggio di Roana. Essi raggiunsero per la prima volta il bosco nel 1707, prosperando grazie alle loro abilit\u00e0 di \"scatoleri\" (costruttori di \"scatoi\", scatole generalmente in legno di faggio). Le migrazioni si fecero stabili dall'inizio dell'Ottocento, quando, con l'arrivo di Napoleone, la comunit\u00e0 cimbra dei Sette Comuni si trov\u00f2 in difficolt\u00e0 a causa della perdita degli antichi privilegi che, sin dal medioevo, le avevano garantito una certa autonomia. Attualmente il loro numero, dalle 280 unit\u00e0 censite nel 1877 (ma dovevano avere toccato un picco di oltre 500), \u00e8 fortemente diminuito e la sopravvivenza della comunit\u00e0 \u00e8 messa a repentaglio soprattutto a causa della scarsa tutela culturale.\nI villaggi cimbri dell'altopiano sono \"Vallorch\" e \"Le Rotte\" nel comune di Fregona (TV), \"Val Bona\", \"Pian dei Lovi\", \"Canaie Vecio\", e \"Pian Canaie\" nel comune di Tambre (BL), \"Campon\", \"Pian Osteria\" e \"I Pich\" nel comune di Alpago (BL). Molti di questi villaggi sono costituiti da pochi fabbricati talvolta ridotti allo stato di ruderi e la maggior parte sono abitati solo stagionalmente.\nSport.\nCiclismo.\nIl Cansiglio ha visto transitare il Giro d'Italia sette volte, quattro dal lato trevigiano e tre dal lato bellunese. Dal lato trevigiano fu affrontato durante le edizioni del Giro d'Italia 1933, nel corso della 15\u00aa tappa da Udine a Bassano del Grappa, del Giro d'Italia 1962, nel corso della 13\u00aa tappa da Lignano Sabbiadoro al Nevegal e del Giro d'Italia 1978, nel corso della 15\u00aa tappa da Treviso a Canazei. Un nuovo passaggio \u00e8 avvenuto durante l'edizione del Giro d'Italia 2021, nel corso della 16\u00aa tappa da Sacile a Cortina d'Ampezzo. Il Gran Premio della Montagna, considerato a quota 1127 m s.l.m. del Passo La Crosetta, ha visto scollinare per primo nel 1933 il grandissimo Alfredo Binda (che era anche Maglia Rosa), nel 1962 il \"Cit\" Nino Defilippis (con il belga Armand Desmet in Maglia Rosa), nel 1978 lo svizzero Ueli Sutter (con un altro belga Johan De Muynck in Maglia Rosa) e nel 2021 il francese Geoffrey Bouchard in maglia azzurra di miglior scalatore con il colombiano Egan Bernal in Maglia rosa.\nIl lato bellunese invece fu affrontato durante le edizioni del Giro d'Italia 1934, nel corso della 16\u00aa tappa da Trieste a Bassano del Grappa, del Giro d'Italia 1966, nel corso della 21\u00aa tappa da Belluno a Vittorio Veneto e del Giro d'Italia 1968, nel corso della 13\u00aa tappa da Cortina d'Ampezzo a Vittorio Veneto. Il Gran Premio della Montagna, considerato a quota 1045 m s.l.m. della localit\u00e0 Campon, ha visto scollinare per primo nel 1934 Remo Bertoni (con il grande Learco Guerra in Maglia Rosa), nel 1966 Pietro Scandelli, gi\u00e0 primo sul Passo San Boldo e vincitore di quella tappa, (con Gianni Motta in Maglia Rosa) e nel 1968 lo scalatore vicentino Lino Farisato, che era scattato sul Nevegal, (con il Cannibale Eddy Merckx in Maglia Rosa).\nAtletica.\nDal 2004, nel mese di settembre (terza domenica) l'altipiano era attraversato dall'Ecomaratona dei Cimbri, una gara nata per far conoscere il popolo cimbro ed il suo territorio. Oggi la gara, che si svolge a met\u00e0 luglio, ha cambiato denominazione nell'ambito del \"Fregona Trail Fest\" vengono tracciati tre percorsi: il \"Trail del Pizzoc\" di 21km, il \"Trail dei Cimbri\" di 45km e l\"'Antico Troi degli Sciamani\" di circa 80km."}
{"id": "2617532", "revid": "891358", "url": "https://it.wikipedia.org/wiki?curid=2617532", "title": "Mikel Lasa", "text": "Carriera.\nClub.\nCresce nelle giovanili della Real Sociedad, squadra con la quale debutta con la squadra riserve nella stagione 1988-1989. Lo stesso anno viene \"promosso\" alla prima squadra, allenata da John Benjamin Toshack, con cui debutta nella Primera Divisi\u00f3n, non ancora diciottenne, nel campionato 1988-1989. Per cinque stagioni veste la maglia della societ\u00e0 di San Sebastian collezionando 77 presenze.\nSegnalatosi come giovane talento, nella stagione 1991-92 viene acquistato dal Con le \"merengues\" resta cinque anni, durante i quali vince due scudetti, una Coppa del Re ed una Supercoppa di Spagna.\nNell'estate 1997 passa all'Athletic Bilbao, con cui ottiene un secondo posto in campionato.\nNel 2001 viene ceduto al Real Murcia, in cui milita per un paio di stagioni, per chiudere poi la carriera l'anno successivo nel Ciudad de Murcia.\nNazionale.\nDopo aver fatto la trafila nelle selezioni giovanili spagnole, debutta con le Furie rosse il 24 febbraio 1993, in Spagna-Lituania 5-0.\nCon la nazionale olimpica ha conquistato la medaglia d'oro nei Giochi della XXV Olimpiade disputati a Barcellona.\nConta anche 3 presenze con la Selezione di calcio dei Paesi Baschi."}
{"id": "2617534", "revid": "380453", "url": "https://it.wikipedia.org/wiki?curid=2617534", "title": "Nazionale di pallavolo maschile dell'Azerbaigian", "text": "La nazionale di pallavolo maschile dell'Azerbaigian \u00e8 una squadra europea composta dai migliori giocatori di pallavolo dell'Azerbaigian ed \u00e8 posta sotto l'egida della Federazione pallavolistica dell'Azerbaigian.\nRosa.\nSegue la rosa dei giocatori convocati per l'European League 2017."}
{"id": "2617535", "revid": "110157", "url": "https://it.wikipedia.org/wiki?curid=2617535", "title": "Vivianne Blanlot", "text": "Studi\u00f2 economia alla Pontificia Universit\u00e0 Cattolica del Cile. Nel 2006, fu nominata da Michelle Bachelet Ministro della Difesa. Fu inviata come rappresentante del Governo ai funerali di Augusto Pinochet dove sub\u00ec i fischi a seguito del lutto per Pinochet. Nel marzo 2007 fu sostituita da Jose Goni Carrasco."}
{"id": "2617537", "revid": "1851848", "url": "https://it.wikipedia.org/wiki?curid=2617537", "title": "Lee Ho-suk", "text": "Carriera.\nConosciuto soprattutto per i suoi incredibili sorpassi all'esterno, Ho-Suk \u00e8 considerato uno dei migliori pattinatori della storia. Campione del mondo Junior dal 2003 al 2005, \u00e8 l'unico pattinatore della storia a vincere tre campionati del mondo Junior di fila.\nTorino 2006.\nAlle Olimpiadi invernali del 2006, Ho-Suk era uno dei favoriti all'oro in tutte le distanza, insieme al connazionale Ahn Hyun-Soo. Nella distanza dei 1500, chiude infatti secondo alle spalle di Ahn, campione del mondo in carica. Nei 500m, distanza a lui meno congeniale, cade ai quarti di finale, quando tentava il sorpasso per assicurarsi l'accesso alle semifinali. Durante l'ultima giornata di gare, Ho-Suk, compie un incredibile sorpasso su Apolo Ohno nel giro finale dei 1000m, garantendo un primo e secondo posto alla Corea. Vince inoltre l'oro nella staffetta 5000m, guadagnando quindi 3 medaglie in una sola olimpiade.\nVancouver 2010.\nAlle Olimpiadi Invernali del 2010, Ho-Suk si qualifica come il miglior coreano della stagione, e come campione del mondo in carica. Nella distanza dei 1500m, compie un sorpasso azzardato all'ultimo giro, causando la sua caduta e quella del connazionale Sung Si-Bak, lasciando cos\u00ec vincere Lee Jung-Soo e regalando secondo e terzo posto ad Apolo Ohno e J.R. Celski. Nella sua distanza, quella dei 1000, dopo uno dei suoi famosi \"outside move\" in gergo, viene superato all'ultimo giro dal connazione Lee Jung-Su, arrivando secondo. Nella 5000 metri a squadre (Sung Si-Bak, Kwak Yoon-Gy, Lee Ho-Suk, Lee Jung-Su), rimangono in seconda posizione per buona parte della gara. All'ultimo cambio si ritrovano ultimi, ma grazie ad un incredibile sorpasso di Kwak, riescono a chiudere secondi, aggiudicandosi l'argento. Vincendo altre due medaglie in questa olimpiade, diventa il coreano uomo pi\u00f9 titolato nello short track con 5 medaglie.\nSochi 2014.\nQualificato solamente nella distanza dei 5000m a squadre, Ho-Suk cade nella semi finale, non qualificando quindi la sua squadra per la Finale A.\nCoppa del Mondo e World Championship.\nNel 2006, la sua prima stagione completa nel circuito di Coppa del Mondo, arriva secondo dietro Ahn Hyun- Soo nella classifica generale. Arriva inoltre secondo assoluto ai 2006 Short Track Campionati del Mondo tenutasi a Minneapolis. Ha tre titoli assoluti nel circuito di coppa del mondo nella distanza dei 1000m, rispettivamente nelle stagioni 2005/2006, 2006/2007 e 2008/2009 e uno nella distanza dei 1500m nella stagione 2007/2008. Ai mondiali di Vienna 2009, Ho-Suk \u00e8 diventato il Campione del Mondo, vincendo anche i Trials coreani, diventando il leader della \"Corea Short Track Team\", candidandosi come uno dei possibili vincitori di Vancouver 2010. Dopo le olimpiadi, vince il suo secondo campionato del mondo. Dal 2003 ad oggi \u00e8 nella squadra nazionale coreana, l'unico coreano della storia ad essere rimasto in squadra cos\u00ec a lungo. Punta a qualificarsi per Sochi 2014, che sarebbe la sua terza olimpiade, olimpiade questa che lo renderebbe il primo coreano che partecipa a tre olimpiadi. Ai mondiali di Montreal 2014, partecipa solamente alla semi finale dei 5000m a squadre, portando la corea in finale A. Dopo i mondiali, Ho-Suk annuncia il ritiro dall'attivit\u00e0 agonistica, per dedicarsi all'attivit\u00e0 di allenatore."}
{"id": "2617546", "revid": "1851848", "url": "https://it.wikipedia.org/wiki?curid=2617546", "title": "Chun Lee-kyung", "text": "Vincitrice di 4 medaglie d'oro olimpiche, \u00e8 il pattinatore di short track coreano con il miglior palmar\u00e8s nella breve vita dello short track ai Giochi olimpici (solo 5 edizioni dei Giochi disputate da ). Vanta anche 13 titoli mondiali."}
{"id": "2617547", "revid": "1782831", "url": "https://it.wikipedia.org/wiki?curid=2617547", "title": "Padre Tempo (DC Comics)", "text": "Padre Tempo \u00e8 un personaggio immaginario, un super criminale nelle pubblicazioni della DC Comics. Comparve per la prima volta in \"Seven Soldiers: Frankenstein\" n. 3 (aprile 2006), e fu creato da Grant Morrison e Doug Mahnke.\nBiografia del personaggio.\nPadre Tempo \u00e8 il comandante del Super Human Advanced Defence Executive (S.H.A.D.E.), un gruppo per operazioni segrete come l'atto Patriottico finanziato dal governo che impiegava i metaumani per combattere il terrorismo. La sua unica preoccupazione sembra essere solo quella di consolidare il potere come il potere nazionale. In \"Uncle Sam and the Freedom Fighters\" n. 1, assassin\u00f2 un candidato presidenziale che teneva troppo sotto controllo lo S.H.A.D.E., e lo rimpiazzarono con un doppione, Gonzo il Bastardo Meccanico.\nPadre Tempo comparve per la prima volta in \"Seven Soldiers of Victory: Frankenstein\" n. 3 di Grant Morrison, temporaneamente pressando per avere al servizio dello S.H.A.D.E. degli assassini non-morti. Durante la Seconda Guerra Mondiale, Tempo e lo S.H.A.D.E. tentarono di fermare la furia di Black Adam, ma questi strapp\u00f2 la faccia di Tempo.\nTempo, confinato in un letto d'ospedale, si mut\u00f2 in una nuova forma. Comparve successivamente in \"Crisi infinita\" in \"The Battle for Bl\u00fcdhaven\", e sembr\u00f2 essere il protagonista nella nuova miniserie \"Freedom Fighters\".\nPadre Tempo rinaque nel nuovo corpo di Capodanno per accompagnare il nuovo anno. In \"Frankenstein\", comparve come un uomo di colore che indossava un costume simile a quello di The Spirit, ma indossando una bombetta. Questa \u00e8 la sua comparsa quando Blck Adam gli strapp\u00f2 il volto. Il Padre Tempo mostrato in \"Freedom Fighters\", d'altra parte, \u00e8 un uomo bianco anziano con i capelli lunghi ed una barba alla Buffalo Bill, ad eccezione dei numeri 7 ed 8, in cui somiglia al Dottor Occult afro-americano.\nPer la maggior parte della serie \"Uncle Sam and the Freedom Fighters\", Padre Tempo fu descritto come un criminale, ma nel n. 8 rivel\u00f2 di conoscere tutto il pericolo che Gonzo pose sulla sua strada, e cre\u00f2 le nuove versioni di Doll Man, Phantom Lady, ecc., per togliere di mezzo Zio Sam, facendo comparire i suoi uomini come eroi agli occhi delle persone normali e sventando i piani di Gonzo. Quando Gonzo fu sconfitto, Tempo port\u00f2 s\u00e9 stesso e i suoi soldati nella linea temporale.\nPoteri e abilit\u00e0.\nPadre Tempo possiede una forza incrementata, sufficiente ad ingaggiare una battaglia con Atomic Knight. All'inizio di ogni anno, si rigenera in nuovo corpo, ma diversamente dai Signori del Tempo della serie TV \"Doctor Who\"."}
{"id": "2617549", "revid": "599013", "url": "https://it.wikipedia.org/wiki?curid=2617549", "title": "Diego Ruiz", "text": ""}
{"id": "2617552", "revid": "767487", "url": "https://it.wikipedia.org/wiki?curid=2617552", "title": "Lucertola (raccolta di racconti)", "text": "Lucertola \u00e8 la sesta opera della scrittrice giapponese Banana Yoshimoto. Scritta nel 1993 e pubblicata per la prima volta in Italia dalla Feltrinelli nel 1995, consiste in una serie di brevi racconti aventi tutti per sfondo Tokyo e incentrati su diversi temi, quali: il tempo, la guarigione, la memoria, il destino e il fato, l'amore, la vita e la morte. Argomenti che caratterizzano tutta l'esperienza narrativa della Yoshimoto.\nI racconti.\nSi tratta del primo libro di racconti dell'autrice giapponese e lei stessa, nel postscriptum per l'edizione italiana, scrive: \"A rileggerlo adesso lo stile mi sembra piuttosto immaturo\"."}
{"id": "2617553", "revid": "1534511", "url": "https://it.wikipedia.org/wiki?curid=2617553", "title": "Associazione nazionale industrie cinematografiche audiovisive e multimediali", "text": "L'Associazione nazionale industrie cinematografiche audiovisive e multimediali (ANICA) \u00e8 l\u2019associazione che rappresenta le industrie italiane del cinema e dell\u2019audiovisivo.\nStoria.\nFondata il 10 luglio 1944, \u00e8 deputata a stabilire relazioni con i maggiori attori del sistema pubblico e privato per la valorizzazione generale del settore. ANICA appartiene al sistema Confindustria, aderisce a Confindustria Cultura Italia ed \u00e8 membro permanente della FAPAV, Federazione per la Tutela dei Contenuti Audiovisivi e Multimediali. In qualit\u00e0 di rappresentante in Italia dell\u2019Academy of Motion Picture Arts and Sciences, l\u2019ANICA seleziona il candidato italiano all\u2019Oscar per il miglior film internazionale. L\u2019Associazione \u00e8 socio fondatore dell\u2019Accademia del Cinema Italiano \u2013 Premi David di Donatello e della Fondazione ANICA Academy, scuola di formazione di base e di alta specializzazione nelle professioni del mondo audiovisivo e digitale. Con l\u2019obiettivo di sostenere l\u2019internazionalizzazione delle imprese audiovisive italiane, dal 2017 ANICA insieme ad APA \u2013 Associazione Produttori Audiovisivi \u2013 realizza il Mercato Internazionale Audiovisivo, divenuto un evento B2B di settore di grande rilievo nel panorama internazionale. A partire dal 2018 l\u2019Associazione promuove VIDEOCITTA\u2019, manifestazione dedicata all\u2019innovazione tecnica e artistica nell\u2019area delle immagini in movimento. Attraverso la societ\u00e0 ANICA Servizi S.r.l., di cui \u00e8 socio unico, ANICA \u00e8 comproprietaria di Cinetel, realt\u00e0 incaricata della rilevazione degli incassi delle sale cinematografiche. In qualit\u00e0 di associazione maggiormente rappresentativa del settore cine-audiovisivo, ANICA gestisce la ripartizione dei compensi da copia privata destinati ai produttori originari delle opere cinematografiche e loro aventi causa.\nNel giugno 2021 l\u2019Associazione ha completato un percorso di revisione statutaria, che ha formalizzato la trasformazione della rappresentanza del settore, nonch\u00e9 dei mercati e delle filiere di produzione e distribuzione cine-audiovisiva, ormai integrati, ampliando la propria base storica agli operatori nativi digitali. Alle Unioni costituenti rappresentate da produttori, distributori cinematografici e imprese tecniche si sono affiancate tre nuove Unioni: Esportatori internazionali, Editori e Creators digitali, Editori media audiovisivi. Cartoon Italia, l\u2019Associazione nazionale dei produttori d\u2019animazione, si \u00e8 confermata socio aderente. Nell\u2019ambito di Expo 2020 l\u2019ANICA cura nel Padiglione Italia la rassegna \u201cNotti d\u2019autore\u201c, appuntamento cinematografico settimanale."}
{"id": "2617554", "revid": "256896", "url": "https://it.wikipedia.org/wiki?curid=2617554", "title": "ANICA", "text": ""}
{"id": "2617557", "revid": "1851848", "url": "https://it.wikipedia.org/wiki?curid=2617557", "title": "Kim Dong-sung", "text": "Carriera.\nVincitore di due medaglie olimpiche nello short track ai Giochi olimpici, vanta anche numerosi titoli mondiali."}
{"id": "2617561", "revid": "729019", "url": "https://it.wikipedia.org/wiki?curid=2617561", "title": "Sniper Advanced Targeting Pod", "text": "Lo Sniper Advanced Targeting Pod, o Sniper ATP, \u00e8 un sistema di acquisizione del bersaglio a lunga precisione. Dopo l'individuazione, calcola la distanza e le sue coordinate, trasferendo poi i dati all'arma che il pilota sceglier\u00e0 di usare.\nCaratteristiche.\nLo Sniper ATP riesce ad agganciare il bersaglio permettendo al pilota dell'aereo di rimanere lontano dalle difese contraeree. Relativamente leggero, ha una portata 3-5 volte superiore al LANTIRN. Le sue componenti interne, come il FLIR, la telecamera CCD, un nuovo sistema di lettura delle immagini, un accorgimento per tutelare la vista del pilota e il sistema di guida laser gli consentono di essere all'avanguardia nel suo campo.\nCos\u00ec come il LITENING AT, anche lo Sniper ATP riesce a colpire obiettivi designati col laser dalle forze terrestri.\nAnche la sua manutenzione \u00e8 semplice. Un test automatico, gi\u00e0 presente nel software che verr\u00e0 installato nello Sniper ATP, permette di individuare velocemente se ci sono problemi o meno, e in caso affermativo si pu\u00f2 sostituire la parte danneggiata in soli venti minuti\nStoria.\nL'appalto lanciato dall'USAF per la costruzione di un nuovo ATP venne vinto dalla Lockheed Martin nell'agosto 2001. Inizialmente venne montato solo sui F-15E e su alcuni \"Block\" (serie) dell'F-16, con cui tra l'altro ha \"partecipato\" alla guerra d'Iraq, ma di recente \u00e8 stato introdotto nell'equipaggiamento disponibile per gli A-10 Thunderbolt II e B-1 Lancer."}
{"id": "2617562", "revid": "1851848", "url": "https://it.wikipedia.org/wiki?curid=2617562", "title": "Wang Chunlu", "text": "Carriera.\nVincitrice di tre medaglie olimpiche nello short track ai Giochi olimpici, vanta anche 14 titoli mondiali."}
{"id": "2617564", "revid": "154893", "url": "https://it.wikipedia.org/wiki?curid=2617564", "title": "Durali", "text": ""}
{"id": "2617565", "revid": "1851848", "url": "https://it.wikipedia.org/wiki?curid=2617565", "title": "Li Jiajun", "text": "Carriera.\nVincitore di 5 medaglie olimpiche nello short track ai Giochi olimpici, vanta anche 14 titoli mondiali."}
{"id": "2617566", "revid": "154893", "url": "https://it.wikipedia.org/wiki?curid=2617566", "title": "Nikos Kazantzakis (comune)", "text": ""}
{"id": "2617567", "revid": "767487", "url": "https://it.wikipedia.org/wiki?curid=2617567", "title": "Jan-Derek S\u00f8rensen", "text": "Carriera.\nGiocatore.\nClub.\nHa esordito nel calcio professionistico con la maglia del Lyn Oslo. Nel 1994, \u00e8 stato ingaggiato dal Bod\u00f8/Glimt e nell'anno seguente ha ottenuto un terzo posto finale in campionato. La tappa successiva della sua carriera lo ha portato a Trondheim, per giocare nel Rosenborg, dove si \u00e8 messo alla prova anche in Champions League. \u00c8 stato ingaggiato da Trond Sollied come sostituto di Harald Martin Brattbakk, trasferitosi al Celtic. Ha scelto poi di rinnovare l'accordo con il Rosenborg, per tentare un'esperienza all'estero: ha per\u00f2 firmato per due squadre contemporaneamente, a maggio con il e a giugno con il , contravvenendo cos\u00ec alle norme della FIFA. Il tutto si \u00e8 concluso con delle multe sia per S\u00f8rensen che per il Borussia. Comunque, \u00e8 diventato un calciatore del Dortmund, squadra a cui ironicamente aveva segnato due reti l'anno precedente, in Champions League con la maglia del Rosenborg. Nell'unica stagione intera in Germania, ha ottenuto la vittoria finale del campionato ed ha partecipato alla cavalcata dei tedeschi in Coppa UEFA, coincisa per\u00f2 con una sconfitta in finale. Nel 2003, \u00e8 tornato al Lyn Oslo, per diventarne il capocannonniere della stagione successiva con nove reti. Il 21 novembre 2005, ha firmato un contratto con i rivali cittadini del V\u00e5lerenga, provocando le ire dei suoi ex-tifosi. \u00c8 tornato poi a parametro zero al Bod\u00f8/Glimt il 21 dicembre 2007.\nHa annunciato il suo ritiro per la conclusione del campionato 2009: ha dichiarato di non riuscire pi\u00f9 a sostenere i ritmi della massima divisione norvegese e perch\u00e9 vuole trascorrere pi\u00f9 tempo con la sua famiglia.\nDopo qualche mese, per\u00f2, \u00e8 tornato a giocare a calcio nel B\u00e6rumsl\u00f8kka, squadra di divisione inferiore norvegese, assieme a Axel Kolle e Glenn Hartmann.\nNazionale.\nS\u00f8rensen ha debuttato per la nel 1999 contro la , gara che ha garantito alla selezione scandinava di disputare il . Sfortunatamente, per\u00f2, ha saltato la manifestazione a causa di un infortunio. In totale, ha collezionato ventuno apparizioni in Nazionale, senza mai andare a segno.\nAllenatore.\nDal 2010 al 2012, ha ricoperto il ruolo di allenatore al B\u00e6rumsl\u00f8kka. Nel 2013 \u00e8 stato alla guida del Vestre Aker, mentre nel 2014 \u00e8 stato scelto come tecnico del Ready. Il 12 novembre 2018 \u00e8 stato scelto per allenare il B\u00e6rum, a partire dalla stagione successiva."}
{"id": "2617569", "revid": "110157", "url": "https://it.wikipedia.org/wiki?curid=2617569", "title": "Serie A1 2009-2010 (pallanuoto maschile)", "text": "La Serie A1 2009-2010 \u00e8 stata la 91\u00aa edizione della massima serie del campionato italiano maschile di pallanuoto disputato dal 1912, anno della sua prima edizione. La regular season \u00e8 iniziata il 16 ottobre 2009 per poi terminare il 24 aprile 2010. Alla fine di essa hanno preso il via i play-off, iniziati il 5 maggio 2010 e terminati l'8 giugno 2010, dove le prime otto squadre della regular season si sono contese lo scudetto.\nLa squadra campione in carica \u00e8 la Pro Recco che battendo il Posillipo in finale ha conquistato per la quarta volta consecutiva il titolo italiano, portando a ventitr\u00e9 i trionfi nel massimo campionato. A prendere il posto delle retrocesse Catania e Civitavecchia sono state la Rari Nantes Imperia e la Roma Pallanuoto.\nSono state solamente cinque le regioni rappresentate in questo torneo. La regione maggiormente rappresentata \u00e8 stata la Liguria (sei squadre), seguita dal Lazio (tre squadre), Lombardia, Toscana e Campania (una squadra).\nAvvenimenti.\nRegular season.\nLa regular season \u00e8 iniziata con un avvio bruciante della Pro Recco che vince le prime otto partite consecutivamente, conquistando la vetta temporanea della classifica. La prima sconfitta arriv\u00f2 alla nona giornata contro il Savona, perdendo per 8-9. Tale sconfitta non permette il sorpasso del Savona, ma il distacco tra le due squadre si riduce notevolmente. Il sorpasso avviene nell'ultima giornata del girone di andata. Infatti nell'undicesima giornata la Pro Recco viene battuta dalla Leonessa, dando cos\u00ec modo al Savona di vincere contro il Sori e balzare in vetta alla classifica.\nAlla fine del girone di ritorno la prima posizione \u00e8 occupata dal Savona che con cinquantanove punti si lascia alle spalle i campioni in carica della Pro Recco. Latina e Sori, con rispettivamente diciassette e quindici punti, vengono direttamente retrocesse in Serie A2."}
{"id": "2617578", "revid": "1776051", "url": "https://it.wikipedia.org/wiki?curid=2617578", "title": "Cavaliere Atomico", "text": "Il Cavaliere Atomico (\"Atomic Knight\") \u00e8 un supereroe della DC Comics e fu brevemente un membro degli Outsiders. Qualche volta venne descritto come un membro dei Cavalieri Atomici (\"Atomic Knights\"), che comparvero per la prima volta in \"Strange Adventures\" n. 117 (giugno 1960).\nAtomic Knights originali.\nGli Atomic Knights comparvero per la prima volta in un numero di \"Strange Adventures\" nei primi anni sessanta, cominciando nel n. 117 (giugno 1960). Creati da John broome e Murphy Anderson, erano una banda di eroi viventi nel futuro post-apocalittico del 1992.\nDopo la catastrofica Guerra Idrogenica del 1986, un piccolo tiranno di nome Black Baron regol\u00f2 una piccola sezione del Midwest con il pugno di ferro. Gli si opposero il Sergente Gardner Grayle e gli Atomic Knights, che indossavano armature medievali impervie alle armi energetiche del Barone, essendo state irradiate nella guerra. Gli altri Knights erano i gemelli Wayne e Hollis Hobard, Brydon Smith, ultimo scienziato della Terra, e i fratelli Douglas e Marene Herald.\nLe 15 storie degli Atomic Knights in \"Strange Adventures\" generalmente avevano a che fare con il ricovero post-olocausto, dato che i Knights volevano scacciare la minaccia e tentarono di ricostruire l'area intorno alla loro base di Durvale, sebbene viaggiarono per Los Angeles, Detroit, New Orleans, New York, e Washington D.C.. In tutto, ci furono 15 storie degli Atomic Knight nei primi anni '60; la loro ultima comparsa in \"Strange Adventures\" fu nel n. 160 (gennaio 1964).\nGli Atomic Knights rimasero inutilizzati per molti anni, finch\u00e9 Cary Bates utilizz\u00f2 i Knights come ospiti nella serie della met\u00e0 degli anni '70, \"Hercules Unbound\", cominciando nel n. 10 (aprile-maggio 1977). Hercules, Kamandi, e gli Atomic Knights abitavano tutti lo stesso universo, in cui ebbe luogo il Grande Disastro. L'intero concetto del Grande Disastro fin da allora fu considerato fuori dalla continuit\u00e0 dell'Universo DC corrente. Gli stessi Atomic Knights furono considerati il sogno di Gardner Grayle in \"DC Comics Presents\" n. 57, dove Superman tent\u00f2 di prevenire che Grayle causasse la guerra nucleare.\nLe storie originali degli Atomic Knights furono ristampate in Strange Adventures dal n. 217 al n. 231. La loro comparsa in \"Hercules Unbound\" e in \"DC Comics Presents\" non furono ristampate.\nGardner Grayle.\nPrima storia del personaggio.\nSulla Terra-1, Gardner Grayle era un sergente militare. Il suo plotone era l'infame plotone 13 e il loro simbolo era un cavaliere. Febbrilmente opposti alla guerra nucleare, Grayle si prest\u00f2 volontariamente ad un esperimento virtuale per vedere come le persone avrebbero reagito al mondo post-guerra nucleare. Con questo esperimento, Grayle credette che le avventure degli Atomic Knights fossero solo un sogno. Dopo essere uscito dall'esperimento, Grayle indoss\u00f2 un'armatura dei Laboratori S.T.A.R. e si dichiar\u00f2 un moderno cavaliere in una moderna armatura spendente, diventando brevemente un secondo Cavaliere splendente e servendo nei Sette Soldati della Vittoria.\nDopo una mezza carriera di successo come supereroe, Grayle ebbe un lavoro nei Laboratori S.T.A.R. Quando ricevette una premonizione dalla dea Cassandra, Grayle procedette nell'utilizzo della sua esperienza per costruirsi una nuova armatura atomica. Partecip\u00f2 quindi a \"Crisi sulle Terre infinite\" come membro dei Forgotten Heroes che contattarono Darkseid per aiutarli contro l'Anti-Monitor.\nPoi, comparve in \"Outsiders\" vol. 1, un gruppo a cui si un\u00ec prima di essere bandito. Gli Outsiders si riformarono successivamente (nel vol. 2), ma furono considerati latitanti dopo essere stati accusati di aver partecipato al massacro di un villaggio markoviano (patria di Brion Markov, il Geo-Force degli Outsiders). Inizialmente, egli diede la caccia alla squadra fa fu infine convinto della loro innocenza e riusc\u00ec a ripulire i loro nomi al resto del mondo. Aiut\u00f2 anche gli Outsiders a sconfiggere un'infestazione di vampiri nella nazione sotterranea di Abyssa. Con gli Outsiders, si innamor\u00f2 della compagna di squadra Windfall e furono visti insiemem al matrimonio di Geo-Force.\nOltre alla sua armatura atomica, Grayle aveva anche il potere di vedere nel futuro.\n\"Un anno dopo\".\nNella miniserie post-Crisi \"The Battle for Bl\u00fcdhaven\", Gardner Grayle \u00e8 il leader di una banda sotterranea di nuovi Atomic Knights che oprerano all'interno della citt\u00e0 distrutta di Bl\u00fcdhaven, lavorando al fianco di un'organizzazione chiamata Roundtable con lo scopo di aiutare i cittadini a sbarazzarsi dello S.H.A.D.E. e del nuovo Black Baron. Qui ci furono all'incirca 125 Atomic Knights guidati da Gardner Grayle, Marene e Doug Herald, Bryndon, e Wayne e Hollis Hobard, che furono mostrati come rifugiati con l'aiuto di una tecnologia meccanica, e utilizzando un'armatura con numerosi poteri come l'abilit\u00e0 di registrare ed analizzare informazioni complesse e lanciare potenti esplosioni balistiche e nucleari. Alla fine della serie, Capitan Atomo cancell\u00f2 i cittadini rimanenti di Bl\u00fcdhaven, per fare strada alle nuove partenze degli operativi S.H.A.D.E. Dopo di ci\u00f2, i Knights furono visti entrare sottoterra in un ambiente lussureggiante attraverso un bunker chiamato Commando-D, reminiscenza del loro accesso al mondo post-nucleare delle loro incarnazioni originali. Il Commando-D \u00e8 il bunker in cui vissero Kamandi e suo nonno, l'originale OMAC.\nCrisi finale.\nNel secondo numero di \"Crisi finale\", Dan Turpin viaggi\u00f2 fino a Bl\u00fcdhaven, e vide brevemente Gli Atomic Knights, cavalcando giganteschi cani nella citt\u00e0 distrutta. Dopodich\u00e9, visit\u00f2 il bunker Commando-D.\nNel terzo numero, i Knights accompagnarono Wonder Woman nella citt\u00e0, dove si scontrarono con una Mary Marvel malvagia, che strapp\u00f2 Marene Herald a met\u00e0.\nAltre versioni.\nTerra-17.\nUna delle Terre, designata Terra-17 da Rip Hunter, fu pesantemente alterata da Mr.Mind, e i suoi effetti sulla Terra si mutarono in versioni alternative degli Atomic Knights, una versione molto simile nell'aspetto agli Atomic Knights originali e alle loro storie.\nBasato su un commento di Grant Morrison, questo universo alternativo non \u00e8 l'ambiente originale delle storie degli anni '60.\nTerra-38.\nIn \"Countdown: Arena\" n. 2 (2007), una versione alternativa di Capitan Atomo compare come leader degli Atomic Knights di quel mondo."}
{"id": "2617580", "revid": "1371684", "url": "https://it.wikipedia.org/wiki?curid=2617580", "title": "J.R. Celski", "text": "Biografia.\n\u00c8 stato il primo uomo della storia a scendere sotto il muro dei 40 secondi nei 500 metri, nella tappa di Coppa del Mondo di short track 2012 di Calgary."}
{"id": "2617581", "revid": "922800", "url": "https://it.wikipedia.org/wiki?curid=2617581", "title": "Athletic Club 1999-2000", "text": "La pagina racchiude la rosa dell'Athletic Club nella stagione 1999-00\nRosa.\nCome da politica societaria la squadra \u00e8 composta interamente da giocatori nati in una delle sette province di Euskal Herria o cresciuti calcisticamente nel vivaio di societ\u00e0 basche."}
{"id": "2617583", "revid": "131011", "url": "https://it.wikipedia.org/wiki?curid=2617583", "title": "Fungo patogeno", "text": ""}
{"id": "2617584", "revid": "1488558", "url": "https://it.wikipedia.org/wiki?curid=2617584", "title": "Marta Morazzoni", "text": "Biografia.\nDopo il liceo classico si laurea presso la facolt\u00e0 di Filosofia all'Universit\u00e0 Statale di Milano. \nDal 1986 inizia la collaborazione con la casa editrice Longanesi: il suo romanzo d'esordio, \"La ragazza col turbante\", \u00e8 finalista al Premio Strega ed \u00e8 tradotto in nove lingue. Analogo successo di critica riscuotono anche i successivi lavori: nel 1988 \"L'invenzione della verit\u00e0\" (Premio Selezione Campiello), nel 1992 \"Casa materna\" (Premio selezione Campiello), nel 1997 \"Il caso Courrier\" (Premio Campiello).\nSi \u00e8 occupata anche di critica teatrale su riviste specializzate.\nNel 1995 esce per l'editore Corbaccio la sua traduzione di \"The Gods arrive\" di Edith Wharton con il titolo \"Il canto delle muse\". \nHa insegnato lettere presso un istituto tecnico di Gallarate. Ha fatto parte a pi\u00f9 riprese (anche con l'incarico presidenziale) della giuria tecnica del Premio Chiara, che ha altres\u00ec vinto nel 2019.\nCome da lei stessa dichiarato, fondamentale per la sua vocazione di scrittrice \u00e8 stata la lettura di Cesare Pavese, di Marcel Proust e della narrativa scandinava contemporanea. "}
{"id": "2617588", "revid": "287204", "url": "https://it.wikipedia.org/wiki?curid=2617588", "title": "Mounir Hamoud", "text": "Biografia.\nHamoud nacque in Marocco, ma si \u00e8 trasferito in Norvegia nel 1998. Lui e la sua famiglia sono andati ad abitare a Roms\u00e5s, un quartiere di Oslo.\nCarriera.\nClub.\nHa debuttato nel calcio professionistico con la maglia del Lyn Oslo: precisamente, l'esordio nell'Eliteserien \u00e8 arrivato il 16 maggio 2004, quando ha sostituito Jan-Derek S\u00f8rensen nella sfida contro lo Stab\u00e6k, vinta per 2-0. Il 26 maggio ha segnato la prima rete, nel successo per 1-2 sull'\u00d8stsiden, in un incontro valido per il primo turno del Norgesmesterskapet. Il 19 settembre 2004 ha segnato invece il primo gol nella massima divisione norvegese, marcatura che ha sancito il successo per 0-1 sul campo del Troms\u00f8. \u00c8 rimasto in squadra anche per il campionato successivo.\nNel 2006 \u00e8 stato ingaggiato dal Bod\u00f8/Glimt, formazione di 1. divisjon. Ha debuttato con questa casacca il 9 aprile, schierato titolare nel successo per 1-0 sullo Sparta Sarpsborg. Il 13 agosto ha segnato il primo gol per il Bod\u00f8/Glimt, contribuendo alla vittoria per 1-3 sul campo dello H\u00f8dd. Il club ha concluso il campionato al 5\u00ba posto finale, mancando la promozione. Quest'obiettivo \u00e8 stato per\u00f2 centrato nel campionato seguente, mediante gli incontri di qualificazione all'Eliteserien. Hamoud ed il suo Bod\u00f8/Glimt hanno giocato allora per due stagioni nella massima divisione, ma la squadra \u00e8 retrocessa al termine della stagione 2009. Il difensore \u00e8 rimasto in squadra per un'altra stagione.\nIl 17 agosto 2011 \u00e8 stato annunciato il suo passaggio allo Str\u00f8msgodset, a partire dal 1\u00ba gennaio successivo: si \u00e8 legato alla nuova squadra con un contratto triennale. Ha esordito con questa maglia il 23 marzo 2012, schierato titolare nella sconfitta per 2-1 sul campo del Molde. Il 25 agosto 2013 ha segnato la prima rete per lo Str\u00f8msgodset, nella vittoria per 5-2 sul Molde. Ha contribuito alla vittoria finale del campionato 2013. Il 13 novembre 2014, lo Str\u00f8msgodset ha comunicato che il contratto di Hamoud, in scadenza a fine anno, non sarebbe stato rinnovato. Il 15 gennaio 2015, per\u00f2, lo stesso club ha annunciato d'aver trovato un nuovo accordo con Hamoud, che ha firmato un contratto triennale con lo Str\u00f8msgodset. Il 25 settembre 2017 ha ulteriormente prolungato il contratto che lo legava al club, fino al 31 dicembre 2019.\nIl 12 febbraio 2020 \u00e8 passato allo Stoppen.\nNazionale.\nHamoud conta 7 presenze per la . Ha esordito il 17 agosto 2004, schierato titolare nella sconfitta per 2-3 contro il .\nStatistiche.\nPresenze e reti nei club.\n\"Statistiche aggiornate al 13 luglio 2020.\""}
{"id": "2617589", "revid": "135491", "url": "https://it.wikipedia.org/wiki?curid=2617589", "title": "I Mille di Garibaldi", "text": ""}
{"id": "2617592", "revid": "1498232", "url": "https://it.wikipedia.org/wiki?curid=2617592", "title": "Pescara Jet", "text": "Il catamarano Pescara Jet, in servizio per SNAV, costruito nei cantieri australiani \"Incat\" nel 1991 \u00e8 lungo 77 metri e largo 26 pu\u00f2 trasportare 450 passeggeri e 85 auto al seguito a una velocit\u00e0 che sfiora i 40 nodi.\nLa nave \u00e8 appartenuta a diverse societ\u00e0 di navigazione del Nord Europa, come la \"Hoverspeed\", la \"Sea Containers\", \"Color Line\" e \"Silja Line\", e principalmente ha servito rotte come Calais - Dover o la Liverpool - Belfast.\nDi propriet\u00e0 della Snav dal 2004 viene impiegato nei mesi estivi sulle rotta adriatica tra Pescara - Spalato - Hvar, Nel periodo 2004 - 2006 il catamarano ha cambiato nome in \"Zara Jet\" per tornare nuovamente con il nome \"Pescara Jet\" dal 2007. Nel 2011 \u00e8 stato venduto alla societ\u00e0 Golden Blaze Cruises prendendo il nome di \"Golden Blaze\".\nNel 2015 \u00e8 stato venduto alla compagnia argentina Colonia Express che l'ha ribattezzato \"Atlantic Express\"."}
{"id": "2617593", "revid": "287204", "url": "https://it.wikipedia.org/wiki?curid=2617593", "title": "Baltimore Bullets 1950-1951", "text": "La stagione 1950-51 dei Baltimore Bullets fu la 2\u00aa nella NBA per la franchigia.\nI Baltimore Bullets arrivarono quinti nella \"Eastern Division\" con un record di 24-42, non qualificandosi per i play-off."}
{"id": "2617595", "revid": "287204", "url": "https://it.wikipedia.org/wiki?curid=2617595", "title": "Baltimore Bullets 1951-1952", "text": "La stagione 1951-52 dei Baltimore Bullets fu la 3\u00aa nella NBA per la franchigia.\nI Baltimore Bullets arrivarono quinti nella \"Eastern Division\" con un record di 20-46, non qualificandosi per i play-off."}
{"id": "2617599", "revid": "767487", "url": "https://it.wikipedia.org/wiki?curid=2617599", "title": "Dave Minor", "text": ""}
{"id": "2617600", "revid": "287204", "url": "https://it.wikipedia.org/wiki?curid=2617600", "title": "Geza Imre", "text": ""}
{"id": "2617603", "revid": "300067", "url": "https://it.wikipedia.org/wiki?curid=2617603", "title": "Baltimore Bullets 1952-1953", "text": "La stagione 1952-53 dei Baltimore Bullets fu la 4\u00aa nella NBA per la franchigia.\nI Baltimore Bullets arrivarono quarti nella \"Eastern Division\" con un record di 16-54. Nei play-off persero la semifinale di division con i New York Knicks (2-0)."}
{"id": "2617604", "revid": "287204", "url": "https://it.wikipedia.org/wiki?curid=2617604", "title": "Baltimore Bullets 1953-1954", "text": "La stagione 1953-54 dei Baltimore Bullets fu la 5\u00aa nella NBA per la franchigia.\nI Baltimore Bullets arrivarono quinti nella \"Eastern Division\" con un record di 16-56, non qualificandosi per i play-off."}
{"id": "2617607", "revid": "117322665", "url": "https://it.wikipedia.org/wiki?curid=2617607", "title": "Patxi Ferreira", "text": "Carriera.\nClub.\nCresce nelle giovanili dell'Athletic Bilbao, squadra con la quale debutta con la squadra riserve nella stagione 1984-85. Lo stesso anno viene \"promosso\" alla prima squadra, allenata da Javier Clemente, con cui debutta nella Primera Divisi\u00f3n, non ancora diciottenne, il 9 settembre 1984 durante Siviglia-Athletic (3-0).\nVeste la maglia dei \"rojiblancos\" fino all'estate 1989 quando passa all'. Nella capitale resta per cinque stagioni, intramezzate da un campionato in prestito al Siviglia, totalizzando 118 presenze.\nNella stagione 1995-96 viene acquistato dal Valencia e due anni pi\u00f9 tardi ritorna all'Athletic Bilbao. Con i baschi disputa tre campionati, dopodich\u00e9 si trasferisce al Rayo Vallecano, dove termina la carriera al termine del campionato.\nNazionale.\nConta due presenze con la Nazionale di calcio della Spagna, esordendovi durante l'amichevole Spagna-Yugoslavia 1-2 del 14 settembre 1988. Ha vestito per 4 volte anche la maglia della Selezione di calcio dei Paesi Baschi."}
{"id": "2617608", "revid": "300067", "url": "https://it.wikipedia.org/wiki?curid=2617608", "title": "Rollen Hans", "text": ""}
{"id": "2617609", "revid": "773636", "url": "https://it.wikipedia.org/wiki?curid=2617609", "title": "Chiesa di San Lorenzo a Colle Ciupi", "text": "La chiesa di San Lorenzo a Colle Ciupi \u00e8 un edificio sacro situato nel comune di Monteriggioni, in provincia di Siena, arcidiocesi di Siena-Colle di Val d'Elsa-Montalcino.\nStoria.\nLa chiesa di san Lorenzo \u00e8 situata sulla vetta di un colle citato nel XII secolo come \"Sancto a Colle\", mentre la chiesa viene citata per la prima volta nel 1178 quando il suo rettore partecip\u00f2 ad un lodo per l'assegnazione del romitorio di Montemaggio alla Badia a Isola, monastero a cui faceva capo.\nNelle \"Rationes Decimarum\" viene chiamata parrocchia di \"Celle\" e da quel documento si evince che tra il XIII e XIV secolo il suo territorio era uno dei pi\u00f9 poveri tra quelli inseriti nel piviere di Marmoraia, ma nonostante le esigue rendite fu sempre solvente, tanto che, oltre al pagamento dei tributi, riuscirono anche a far affrescare quasi completamente l'interno della chiesa dagli allievi di Duccio di Boninsegna.\nDopo che nel 1592 venne istituita la nuova diocesi di Colle Val d'Elsa, la chiesa di Colle Ciupi venne annessa alla parrocchia di Fungaia; nei secoli seguenti la popolazione della parrocchia aument\u00f2 ma non tanto da rendere necessari dei lavori ampliamento e di adeguamento.\nGi\u00e0 all'inizio del XX secolo venne inserita tra i beni da tutelare ma soltanto nel 1995 su iniziativa del Monte dei Paschi di Siena, la chiesa \u00e8 stata restaurata e sono stati scoperti e ripuliti i dipinti.\nArchitettura e patrimonio artistico.\nGrazie ai recenti restauri l'edificio si presenta in buono stato ed \u00e8 riferibile alla prima met\u00e0 del XIII secolo.\nLa facciata, molto larga, presenta un portale ad arco crescente realizzato con calcare massiccio; nella sovrastante lunetta in origine probabilmente doveva esserci un affresco. Appena sotto la cuspide si trova un oculo svasato mentre sul lato destro si trova un secondo portale, con arco estradossato e ribassato, che conduce al chiostro. Una monofora centinata si trova sul fianco settentrionale ed un'altra nella tribuna.\nNell'angolo nord-est si trova il campanile a vela, aperto da una monofora, probabilmente originale.\nL'interno presenta un'aula rettangolare con copertura a tetto con un paramento murario realizzato con calcare cavernoso. Le pareti sono coperte di affreschi sono databili agli inizi del Trecento. Gli affreschi sono stati realizzati dal Maestro della maest\u00e0 Gondi, uno dei primi seguaci di Duccio di Boninsegna, e dai suoi allievi a distanza di qualche decennio l'uno dall'altro e siccome raffigurano sempre lo stesso soggetto (\"Madonna in trono con Bambino e Santi\") sono interessanti come esempio della maturazione artistica della pittura senese del periodo.\nAi due lati dell'altare sono inoltre presenti le raffigurazione di \"San Pietro\" e \"San Paolo\". Su due pareti laterali ci sono scene di \"Vita di San Lorenzo e Santa Caterina d'Alessandria\"; ai due lati dell'altare, inoltre, sono presenti degli spartiti musicali affrescati con le note di inni dedicati alla Vergine."}
{"id": "2617610", "revid": "767487", "url": "https://it.wikipedia.org/wiki?curid=2617610", "title": "Hal Uplinger", "text": ""}
{"id": "2617612", "revid": "767487", "url": "https://it.wikipedia.org/wiki?curid=2617612", "title": "Mads Stokkelien", "text": "Carriera.\nClub.\nStart.\nStokkelien ha debuttato nello Start il 17 settembre 2008, in 1. divisjon, quando \u00e8 subentrato a Kjetil Kamark nella sconfitta per 2-1 sul campo del Sandefjord. Ha collezionato 2 apparizioni stagionali, senza andare in rete: in compenso, la sua squadra ha ottenuto la promozione nell'Eliteserien per l'anno successivo. Ha esordito nella massima divisione ad aprile 2009, sostituendo Espen B\u00f8rufsen nella sfida contro l'Aalesund. Nella sua seconda partita, ha segnato il gol del pareggio a Bergen, contro il Brann, nell'incontro del 16 maggio.\nHa segnato poi anche nelle 2 successive partite, inclusa una doppietta all'esordio da titolare contro il Bod\u00f8/Glimt, il 24 maggio. Ha totalizzato 23 presenze e 10 gol al termine del campionato. Negli anni successivi, la sua media reti si \u00e8 abbassata. Nel campionato 2011 non sigl\u00f2 neanche una rete e lo Start \u00e8 retrocesso in 1. divisjon.\nStab\u00e6k.\nIl 31 gennaio 2012 \u00e8 stato reso noto il suo trasferimento allo Stab\u00e6k. Ha scelto la maglia numero 18, la stessa utilizzata allo Start. Ha esordito con questa squadra il 25 marzo, schierato titolare nel pareggio a reti inviolate contro l'Aalesund. Ha segnato la prima rete il 15 luglio successivo, nella sconfitta per 3-1 in casa del Sogndal. A fine stagione, la squadra \u00e8 retrocessa nella 1. divisjon.\nStokkelien \u00e8 rimasto in squadra e ha contribuito all'immediata promozione: lo Stab\u00e6k ha centrato infatti il 2\u00ba posto in classifica e l'attaccante ha segnato 17 reti, una in meno del capocannoniere Jo Sondre Aas.\nNew York Cosmos.\nIl 31 gennaio 2014 \u00e8 stato ufficialmente ingaggiato dagli statunitensi dei New York Cosmos. Ha esordito in squadra il 13 aprile, nella vittoria per 4-0 contro gli Atlanta Silverbacks: schierato titolare, nella stessa partita ha trovato il primo gol per la nuova squadra. Il 28 gennaio 2015 ha rinnovato il contratto per un'ulteriore stagione. Il 14 agosto 2015 ha rescisso l'accordo che lo legava al club. In circa un anno e mezzo in squadra, ha totalizzato 42 presenze e 11 reti tra tutte le competizioni.\nIl ritorno in Norvegia.\nIl 18 agosto 2015 ha fatto ufficialmente ritorno allo Start. \u00c8 rimasto svincolato al termine del campionato 2015. Si \u00e8 quindi concentrato sugli studi dentistici, per firmare poi un accordo con l'H\u00e5nes in data 22 giugno 2016, squadra militante in 5. divisjon (sesto livello del campionato locale).\nNazionale.\nStokkelien conta 13 presenze per la . Ha debuttato il 5 giugno 2009, quando \u00e8 stato titolare nel pareggio per 1-1 contro l'Estonia.\nStatistiche.\nPresenze e reti nei club.\n\"Statistiche aggiornate al 20 giugno 2017.\""}
{"id": "2617616", "revid": "196390", "url": "https://it.wikipedia.org/wiki?curid=2617616", "title": "Principi di Cond\u00e9", "text": ""}
{"id": "2617617", "revid": "1342115", "url": "https://it.wikipedia.org/wiki?curid=2617617", "title": "Rognoni", "text": ""}
{"id": "2617622", "revid": "438678", "url": "https://it.wikipedia.org/wiki?curid=2617622", "title": "Storia europea", "text": ""}
{"id": "2617623", "revid": "1444886", "url": "https://it.wikipedia.org/wiki?curid=2617623", "title": "Palazzo Foscarini (Dorsoduro)", "text": "Palazzo Foscarini ai Carmini \u00e8 un palazzo di Venezia, ubicato nel sestiere di Dorsoduro, di fronte alla chiesa dei Carmini e a pochi passi da Ca' Zenobio degli Armeni. Si trova a fianco a Palazzo Vendramin. \nStoria.\nLa dimora dei Foscarini ai Carmini fu edificata nel XVI secolo ed ospit\u00f2 questo ramo della famiglia fino all'estinzione, che la fece passare ai Foscarini a San Stae. \nLa struttura rinascimentale fu ampliata nel XVIII secolo, per volont\u00e0 del pi\u00f9 illustre esponente che la famiglia ebbe, il doge Marco Foscarini, uomo di cultura che, in quest'occasione, fece disporre nel giardino il palazzetto che ospitava la sua biblioteca.\nNel primo novecento parte dell'ampio parco del palazzo \u00e8 stato occupato dall'edilizia abitativa e da Palazzo Malcanton Marcor\u00e0 (una delle sedi dell'Universit\u00e0 Ca' Foscari di Venezia), che ne hanno compromesso l'assetto originario.\nOggi Palazzo Foscarini \u00e8 ancora privato e alcune sue parti sono la sede veneziana del consolato del Belgio.\nDescrizione.\nPalazzo Foscarini \u00e8 un insieme di edifici disposti \"a L\", con la facciata rivolta verso quella della chiesa dei Carmini, sul rio di Santa Margherita, e collegata al campo dei Carmini attraverso il ponte Foscarini; l'edificio principale (del XVI secolo) \u00e8 stato ampliato nella prima met\u00e0 del XVIII, aggregando alla struttura pi\u00f9 antica il corpo di fabbrica contiguo (antico conventino delle Carmelitane, parzialmente ampliato di un piano)e quello perpendicolare prospiciente calle dei Ragusei.\nLa facciata principale consta di tre parti, due simili a destra e una laterale a sinistra. I due blocchi simili si caratterizzano per la presenza di due ordini di serliane ai piani nobili, affiancati da monofore rettangolari sovrastate da finestrelle quadrate, tutte inserite in elementi lapidei. \nLe serliane sono tutte dotate di balaustra, sporgente solo al primo piano; le colonnine del primo piano sono di ordine ionico, quelle del secondo di ordine dorico. Le serliane si presentano con l'arcone murato per motivi di sostegno, operazione resasi necessaria fin dal XVII secolo. \nIn alto l'edificio \u00e8 percorso da un cornicione dentellato.\nGli interni, disposti su sei piani (per la presenza di un mezzanino per piano), conservano al primo piano nobile pregevoli soffitti affrescati di epoca seicentesca e tracce di stucchi settecenteschi.\nLa facciata interna d\u00e0 su un ampio giardino, un tempo sede di ricevimenti e dell'importante \"Biblioteca Foscarini\", la cui struttura \u00e8 ancora visibile sul lato nord del giardino: si tratta di un piccolo edificio neoclassico, con la facciata abbellita da elementi scultorei e da alte colonne; essa era la biblioteca privata del doge Foscarini."}
{"id": "2617625", "revid": "339392", "url": "https://it.wikipedia.org/wiki?curid=2617625", "title": "Piume", "text": ""}
{"id": "2617626", "revid": "212348", "url": "https://it.wikipedia.org/wiki?curid=2617626", "title": "Baltimore Bullets 1954-1955", "text": "La stagione 1954-55 dei Baltimore Bullets fu la 6\u00aa e ultima nella NBA per la franchigia.\nI Baltimore Bullets fallirono dopo 14 partite dall'inizio della stagione e vennero classificati quinti nella \"Eastern Division\" con un record di 3-11."}
{"id": "2617627", "revid": "416175", "url": "https://it.wikipedia.org/wiki?curid=2617627", "title": "Marcus Pedersen", "text": "Caratteristiche tecniche.\nPedersen \u00e8 un attaccante dotato di discreto fiuto del gol e buona tecnica, in un fisico compatto, atletico e potente. \u00c8 veloce e rapido d'esecuzione. Ha un tiro potente dalla distanza e, pur non essendo molto alto, \u00e8 bravo nei colpi di testa. \u00c8 stato paragonato dai media norvegesi a Wayne Rooney.\nCarriera.\nClub.\nHa iniziato la carriera professionistica nell'HamKam e ha giocato la prima partita tra gli adulti a soli quattordici anni, in amichevole. Nel 2006, il Liverpool ha ottenuto un'opzione per fargli sostenere un provino con la maglia dei \"Reds\". Ha debuttato ufficialmente in prima squadra il 9 aprile 2007, quando \u00e8 subentrato a Marius Gullerud nel successo per 5-1 sullo Skeid, con il suo club militante in 1. divisjon. Al termine della stagione, l'HamKam \u00e8 stato promosso nell'Eliteserien. Pedersen ha potuto cos\u00ec esordire nella massima divisione norvegese il 9 luglio 2008, sostituendo Roman Kienast: \u00e8 stato lui a segnare, nella stessa partita, il gol che ha permesso il successo per 2-1 sul Rosenborg. La sua stagione \u00e8 stata per\u00f2 costellata da tanti piccoli infortuni che gli hanno impedito di calcare i campi con regolarit\u00e0.\nAd inizio 2009, ha lasciato l'HamKam (appena retrocesso) per approdare a parametro zero allo Str\u00f8msgodset. Il primo incontro con la nuova maglia lo ha giocato il 15 marzo 2009, venendo schierato titolare nel pareggio per 3-3 contro lo Start: due delle reti del \"Godset\" sono state messe a segno proprio da Pedersen. Il 2 giugno \u00e8 stato autore di un'altra doppietta, che ha consentito allo Str\u00f8msgodset di imporsi per 2-1 sul Brann. Questa marcatura ha consentito a Pedersen di arrivare a 5 reti (e 3 assist) nelle prime 12 partite di campionato; ha concluso poi la stagione con 10 gol in 24 presenze. L'annata seguente \u00e8 arrivata la sua esplosione definitiva. \u00c8 stato infatti protagonista di una buona intesa con il compagno Jo Inge Berget e ha siglato 11 gol nelle prime 19 partite stagionali.\nNel mercato estivo del 2010, il Vitesse ha acquistato il cartellino del calciatore dallo Str\u00f8msgodset in cambio di 600.000 euro. Il calciatore ha firmato un contratto dalla durata quadriennale. Il 24 ottobre 2010 ha esordito nell'Eredivisie, subentrando a Lasse Nilsson nella sconfitta casalinga per 1-4 contro l'Utrecht: \u00e8 stato proprio il norvegese a segnare il gol della bandiera per il Vitesse.\nIl 22 febbraio 2012 \u00e8 stato ufficializzato il passaggio di Pedersen al V\u00e5lerenga, con la formula del prestito semestrale. Il club ha ottenuto anche un'opzione per l'acquisto a titolo definitivo. Ha esordito con questa maglia in data 25 marzo, quando \u00e8 stato titolare nella vittoria per 2-1 sull'Haugesund. Il 31 marzo \u00e8 arrivata la prima rete, nella sconfitta per 3-2 contro la sua ex squadra dello Str\u00f8msgodset. La sera precedente alla sfida di campionato contro l'Aalesund, datata 2 luglio, ha infranto i regolamenti della squadra consumando dell'alcol. L'attaccante \u00e8 stato cos\u00ec sospeso per la partita della settimana successiva, che avrebbe visto il V\u00e5lerenga opposto al Sandnes Ulf. Il 22 luglio, ha siglato una doppietta nel successo per 1-3 contro lo Stab\u00e6k. L'attaccante, insultato dai tifosi avversari, ha festeggiato la seconda rete mimando del sesso orale. Il giorno successivo, la federazione norvegese \u00e8 stata coinvolta a questo proposito, venendo chiamata a giudicare le azioni di Pedersen. \u00c8 stato quindi multato per 7.500 corone.\nIl 31 agosto 2012, \u00e8 passato in prestito all'Odense. Ha esordito nella Superligaen in data 2 settembre, quando \u00e8 subentrato a Morten Skoubo nel pareggio casalingo per 2-2 contro il Copenaghen. Il 30 settembre ha segnato la prima rete, nella sconfitta per 1-2 contro l'Aarhus.\nA fine stagione, ha fatto ritorno al Vitesse. Dopo aver giocato 3 partite in squadra e messo a segno una rete, il 21 agosto 2013 ha rinnovato il contratto che lo legava al club olandese per altre due stagioni, per poi essere ceduto in prestito agli inglesi del Barnsley. Ha esordito nella Football League Championship in data 24 agosto, sostituendo Chris O'Grady nella sconfitta per 5-2 contro il Blackburn. Il 31 agosto ha realizzato la prima rete, nel 3-1 sull'Huddersfield Town.\nL'11 agosto 2014 ha fatto ufficialmente ritorno in Norvegia, per giocare nel Brann: ha firmato un contratto valido per i successivi due anni e mezzo. Ha scelto la maglia numero 19. Ha esordito con questa maglia il 17 agosto, nella vittoria per 3-1 sul Rosenborg, partita in cui ha trovato anche la via del gol. Al termine del campionato, il Brann \u00e8 retrocesso nella 1. divisjon; Pedersen ha chiuso la stagione con 13 presenze e 3 reti.\nIl 30 gennaio 2015, il Brann ha disputato una partita amichevole contro il Fyllingsdalen, in preparazione della nuova stagione: nel corso del primo tempo, Pedersen ha subito un infortunio che lo ha costretto ad abbandonare il campo. Gli esami hanno poi evidenziato una lesione al legamento crociato posteriore che lo avrebbe costretto ad uno stop di circa tre mesi.\nIl 13 agosto 2015, lo Str\u00f8msgodset ha annunciato sul proprio sito internet d'aver ingaggiato Pedersen, che ha fatto cos\u00ec ritorno a Drammen firmando un contratto valido per i successivi tre anni e mezzo. Ha scelto la maglia numero 10. Il 26 settembre 2016 ha rinnovato il contratto che lo legava al club fino al 31 dicembre 2019.\nIl 6 luglio 2019 ha rescisso il contratto che lo legava al club.\nIl 3 giugno 2020 ha firmato un contratto con l'HamKam, valido fino al termine della stagione: ha scelto di vestire la maglia numero 11.\nIl 21 gennaio 2021 ha siglato un accordo valido per il successivo anno e mezzo con i turchi dell'.\nNazionale.\nPedersen ha giocato con diverse selezioni giovanili della . Nel mese di giugno 2009, \u00e8 stato convocato per la prima volta nella . \u00c8 stato convocato dal commissario tecnico Egil Olsen in vista degli impegni amichevoli della contro e . L'8 gennaio ha effettuato il suo esordio, subentrando ad Alexander S\u00f8derlund nella vittoria per 0-1 contro la Nazionale sudafricana. Il 7 maggio 2013, \u00e8 stato incluso nella lista provvisoria consegnata all'UEFA dal commissario tecnico Tor Ole Skullerud in vista del campionato europeo Under-21 2013. Il 22 maggio, il suo nome \u00e8 comparso tra i 23 calciatori scelti per la manifestazione. La selezione norvegese ha superato la fase a gironi, per poi venire eliminata dalla in semifinale. In base al regolamento, la Norvegia ricevette la medaglia di bronzo in ex aequo con l'Olanda Under-21, altra semifinalista battuta.\nStatistiche.\nPresenze e reti nei club.\n\"Statistiche aggiornate al 15 agosto 2021.\""}
{"id": "2617631", "revid": "1543377", "url": "https://it.wikipedia.org/wiki?curid=2617631", "title": "Cladonia mitis", "text": "Cladonia mitis Sandst. (1918), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal latino \"mitis\", che significa, nella terminologia botanica, \"senza ramificazioni, senza spine, liscio\", ad indicare la struttura dei podezi.\nCaratteristiche fisiche.\nI podezi sono alti da 3 a 6 centimetri, formando mazzetti sparsi con ramificazioni prevalentemente tricotomiche, raramente dicotomiche o tetracotomiche. Le ramificazioni hanno da 0,5 a 0,8 millimetri di diametro, con assili che possono essere perforati oppure no; la superficie \u00e8 aracnoide, di colore bianco o grigiastro.\nNelle analisi di laboratorio \u00e8 molto difficile differenziare esemplari di C. mitis dalla C. arbuscula e anche dalla C. densissima che, secondo Ahti (2000), sarebbe una forma intermedia fra queste due e tutte e tre le specie comporrebbero un clade a parte.\nAll'esame cromatografico sono state rilevate quantit\u00e0 di acido usnico e acido stictico; inoltre tracce di acido norstictico, constictico e criptostictico.\nIl fotobionte \u00e8 principalmente un'alga verde delle Trentepohlia.\nHabitat.\nSu suolo coperto di muschi; su suolo alpino e su suolo sabbioso.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie \u00e8 di incerta attribuzione per quanto concerne la sezione di appartenenza;secondo alcuni autori apparterrebbe al genere Cladina, sezione Cladina; a tutto il 2008 sono state identificate le seguenti forme, sottospecie e variet\u00e0:"}
{"id": "2617632", "revid": "27441146", "url": "https://it.wikipedia.org/wiki?curid=2617632", "title": "Diritto criminale", "text": ""}
{"id": "2617633", "revid": "149485", "url": "https://it.wikipedia.org/wiki?curid=2617633", "title": "Campionati mondiali di short track 2002", "text": "La XXII edizione dei Campionati mondiali di short track (\"World Short Track Speed Skating Championships\"), ufficialmente organizzati con tale denominazione dalla \"International Skating Union\" (\"Federazione internazionale di pattinaggio su ghiaccio\"), si \u00e8 tenuta dal 5 al 7 aprile del 2002 a Montr\u00e9al in Canada."}
{"id": "2617634", "revid": "1896180", "url": "https://it.wikipedia.org/wiki?curid=2617634", "title": "Wii Fit Plus", "text": " \u00e8 un videogioco creato e prodotto dalla Nintendo EAD. Appartiene alla famiglia di giochi interattivi di cui \"Wii Fit\" \u00e8 il capostipite ma non \u00e8 un semplice seguito poich\u00e9 ne amplia le funzionalit\u00e0 rivendendo esercizi precedenti e aggiungendone di nuovi. Il gioco \u00e8 uscito in Giappone e negli Stati Uniti il 25 ottobre 2009 mentre in Europa il 30 ottobre.\nModalit\u00e0 di gioco.\nIn questo nuovo gioco sono presenti gli stessi esercizi di \"Wii Fit\" pi\u00f9 altri 15 completamente nuovi. Il gioco si svolge sempre sull'isola di Wuhu, la stessa in \"Wii Sports Resort\". Wii Fit Plus raccoglie in tutto 55 esercizi diversi.\nOgni esercizio prevede l'assegnazione di un punteggio, da parte del gioco, al termine dell'esecuzione; il punteggio si basa sulle rilevazione fatte dalla Wii Balance Board o, quando previsto, dal Wiimote e Nunchuk.\nLa Wii Balance Board, grazie ai suoi sensori, pu\u00f2 rilevare gli spostamenti del peso o la discesa e la salita del giocatore. Il Wiimote, messo in tasca, \u00e8 utilizzato nel Jogging per tradurre la corsa sul posto nel movimento del personaggio virtuale. In abbinamento con il Nunchuck \u00e8 usato nella Boxe a ritmo. In nessun caso viene misurata la potenza del movimento.\nPer gli esercizi muscolari e lo yoga, sono possibili due modalit\u00e0 di gioco. Nella prima, chiamata Allenamento, ciascun esercizio viene selezionato dal giocatore al termine del precedente. Al termine dell'esercizio, nella maggior parte dei casi viene assegnato al giocatore un punteggio che rappresenta quanto i suoi movimenti sono stati aderenti all'esercizio proposto, o quanto il suo baricentro \u00e8 rimasto stabile durante la realizzazione di una posizione yoga.\nIn modalit\u00e0 \"La mia routine\", al contrario, si stabiliscono prima di cominciare gli esercizi e le posizioni yoga che si vogliono realizzare, dopo di che il software le propone al giocatore in sequenza. In questo caso, le posizioni vengono proposte senza interruzioni e senza registrazione di un punteggio, consentendo di realizzare sequenze di esercizi anche lunghe senza dover utilizzare il telecomando per passare da un esercizio all'altro.\n\u00c8 anche possibile chiedere a WiiFit di produrre una routine casuale della lunghezza desiderata (da 5 minuti a 1 ora a scatti di 5 minuti), mescolando yoga e esercizi muscolari o limitandosi a una sola categoria.\nLe altre categorie di esercizio (esercizi aerobici, training plus, esercizi di equilibrio) si giocano sempre in modalit\u00e0 singola con assegnazione di un punteggio. Per alcuni giochi \u00e8 prevista la possibilit\u00e0 di coinvolgere pi\u00f9 giocatori, che si cimenteranno a turno nella stessa specialit\u00e0.\nEsercizi.\nGli esercizi presenti nel gioco sono suddivisi in 5 categorie.\nEsercizi aerobici.\nL'obiettivo principale degli esercizi aerobici \u00e8 quello di far bruciare le calorie per poter raggiungere il prima possibile l'obiettivo che uno si \u00e8 prefissato durante un test fisico. Gli esercizi aerobici presenti sono:\nGiochi di equilibrio.\nQuesto tipo di giochi servono per migliorare i riflessi e le capacit\u00e0 di equilibrio. I giochi di equilibrio presenti sono:\nYoga.\nOgni posizione di yoga viene guidata dal Trainer di Wii Fit.\nEsercizi muscolari.\nOgni esercizio muscolare viene guidato dal Trainer di Wii Fit.\nMii.\nPer giocare a Wii Fit Plus, ovviamente, si pu\u00f2 usare il proprio Mii creando un profilo dove vengono annotati i periodici progressi e i risultati conseguiti nei test fisici. In Wii Fit Plus viene inoltre introdotta la possibilit\u00e0 di creare i Mii di cani e gatti tenendoli in braccio mentre si \u00e8 sulla Balance Board e scegliendone le caratteristiche fisiche."}
{"id": "2617640", "revid": "27441372", "url": "https://it.wikipedia.org/wiki?curid=2617640", "title": "Secolo V a.C.", "text": ""}
{"id": "2617644", "revid": "123358518", "url": "https://it.wikipedia.org/wiki?curid=2617644", "title": "Nebulizzatore", "text": "Un nebulizzatore (a volte chiamato anche polverizzatore) \u00e8 un apparecchio che trasforma un liquido in aerosol dalle gocce molto fini.\nIl liquido, immesso da un ugello, viene disperso da un diffusore.\nApplicazioni.\nTale dispositivo ha applicazioni in diversi campi scientifico-tecnologici (a partire dai comuni detergenti per la pulizia fino a sistemi pi\u00f9 complessi).\nChimica.\nI nebulizzatori sono usati in chimica per l'introduzione di campioni liquidi negli strumenti nella spettroscopia e nella spettrometria di massa (assorbimento atomico, emissione atomica, ICP-MS ecc.); i pi\u00f9 comuni sono i nebulizzatori pneumatici o quelli a ultrasuoni, ma ne esistono di diversi tipi per applicazioni molto specifiche.\nMedicina.\nIn medicina i nebulizzatori sono usati per somministrare i farmaci sotto forma di aerosol inalato nei polmoni. Sono usati generalmente nel trattamento di asma, fibrosi cistica e altre malattie respiratorie.\nPer l'ambiente.\nPer nebulizzare e raffrescare l'aria una tecnologia \u00e8 il ventilatore ad acqua.\nIn alcuni ambienti esterni coperti ove ci sia molto caldo pu\u00f2 essere impiegato anche il nebulizzatore per ambienti, dei diffusori posti sul soffitto e collegati ad un tubo per l'acqua in grado di nebulizzarla e di nebulizzare e raffrescare l'aria. Il funzionamento \u00e8 lo stesso dei ventilatori ad acqua, cio\u00e8 raffrescare l'aria.\nPer la profumazione degli ambienti.\nLa tecnologia ultrasonica viene adottata anche in dispositivi generalmente chiamati \"diffusori ad ultrasuoni\" che, nebulizzando una soluzione generalmente composta da acqua e sostanze profumanti (ad esempio oli essenziali profumati), vengono utilizzati per la profumazione degli ambienti."}
{"id": "2617645", "revid": "1543377", "url": "https://it.wikipedia.org/wiki?curid=2617645", "title": "Nebulizzatore pneumatico", "text": "Il nebulizzatore pneumatico \u00e8 un'apparecchiatura usata nei sistemi di introduzione del campione nella spettroscopia atomica e nella spettrometria di massa. Il suo compito \u00e8 quello di formare un aerosol (goccioline molto fini) della soluzione liquida di campione aspirata da una pompa peristaltica.\nNegli strumenti a ICP, tra il nebulizzatore e la torcia \u00e8 posta una camera di nebulizzazione che ha il compito di eliminare le gocce pi\u00f9 grossolane e far passare solamente quelle pi\u00f9 piccole (minori di 10\u00a0\u00b5m) per ottenere una migliore riproducibilit\u00e0; di conseguenza solamente il 10% circa di campione entra nella torcia ICP.\nEsistono diversi tipi di nebulizzatori pneumatici:\nTipi di nebulizzatori.\nNebulizzatori a tubi concentrici.\nNei nebulizzatori a tubi concentrici (costruiti per la prima volta nel 1979 da Meinhard basandosi su un lavoro di Gouy) si ha trasporto della soluzione del campione per \"aspirazione\": il gas ad alta pressione fluisce intorno al tubo capillare del campione, il quale viene cos\u00ec aspirato per effetto Bernoulli. All'uscita del capillare il liquido della soluzione viene trasformato in aerosol dal gas.\nEssi sono generalmente in vetro o quarzo e garantiscono un'ottima precisione; \u00e8 possibile per\u00f2 l'intasamento del capillare in caso di aspirazioni di soluzioni molto saline. Sono i nebulizzatori pi\u00f9 usati in ICP-MS insieme a quelli a flusso incrociato.\nNebulizzatori a flusso incrociato.\nI nebulizzatori a flusso incrociato, generalmente costruiti in PTFE, funzionano in modo analogo ai nebulizzatori concentrici, ma il capillare del campione e quello del gas ad alta pressione sono ad angolo retto fra di loro. Poich\u00e9 il diametro del capillare \u00e8 maggiore, sono meno soggetti a intasamento e sono quindi pi\u00f9 adatti all'analisi di soluzioni saline (anche se non ottimali). Normalmente la precisione a lungo termine di questi nebulizzatori \u00e8 inferiore rispetto a quella dei nebulizzatori concentrici, in quanto le loro prestazioni dipendono fortemente dalla posizione dei capillari.. Sono i nebulizzatori pi\u00f9 usati in ICP-MS insieme a quelli a tubi concentrici.\nNebulizzatori microconcentrici.\nI nebulizzatori microconcentrici o a microflusso sono nebulizzatori concentrici che operano a flussi di campione molto minori rispetto ai nebulizzatori pneumatici convenzionali (meno di 0,1 mL min\u22121 contro circa 1 mL min\u22121) e a pressioni di gas maggiori (20-175 psig contro 20-60 psig). Generalmente sono fabbricati in materiale polimerico come PTFE, PFA o PVDF, di conseguenza garantiscono dei limiti di rivelabilit\u00e0 molto bassi a causa dei bassi livelli dei bianchi. Inoltre il basso consumo di campione li rende adatti per applicazioni in cui il volume di campione \u00e8 limitato o in cui c'\u00e8 un alto effetto memoria.\nDIN (Direct Injection Nebulizer).\nI DIN (\"Direct Injection Nebulizer\", letteralmente \"nebulizzatori a iniezione diretta\") iniettano l'aerosol direttamente nel plasma, senza farlo passare attraverso una camera di nebulizzazione. Questo comporta un miglioramento della sensibilit\u00e0 e una riduzione del volume morto (utile per accoppiamenti con HPLC) e degli effetti memoria, ma anche difficolt\u00e0 di assemblaggio e una tolleranza limitata a matrici con alto contenuto di solidi disciolti..\nNebulizzatori a disco forato.\nNei nebulizzatori a disco forato, inventati nel 1977, il gas ad alta pressione passa attraverso una superficie forata sulla quale viene pompata la soluzione di campione. L'aerosol risultante \u00e8 pi\u00f9 fine rispetto a quello che fuoriesce dai nebulizzatori a tubi concentrici o a flusso trasversale, e si ha quindi un'efficienza che pu\u00f2 superare il 60%. Questi nebulizzatori sono adatti per i solventi organici (e per accoppiamenti HPLC-ICP-AES) ma lavorano solamente a bassi flussi di aspirazione del campione (inferiori a 30\u00a0\u00b5l min\u22121).\nNebulizzatori di Babington.\nNei nebulizzatori di Babington il gas ad alta pressione fluisce in una sfera cava, sulla quale la soluzione di campione forma una pellicola e viene nebulizzato attraverso un piccolo orifizio laterale sulla superficie della sfera. Questo nebulizzatore \u00e8 adatto per soluzioni pi\u00f9 ricche di sali o di particelle perch\u00e9 tende a intasarsi meno rispetto agli altri.\nParticolari tipi di nebulizzatori di Babington sono il \"V-groove\" e il \"cone-spray\".\nNebulizzatori \"Parallel Path\".\nI nebulizzatori \"Parallel path\" (letteralmente \"percorso parallelo\") sono un ibrido tra i nebulizzatori a flusso incrociato e quelli Babington. Fabbricati in Teflon, sono meno soggetti ad intasamento rispetto ai nebulizzatori concentrici.\nAltri nebulizzatori.\nEsistono altri tipi di nebulizzatori pneumatici, tutti per\u00f2 con applicazioni limitate: nebulizzatore a griglie o di Hildebrand (HGN, Hildebrand Grid Nebulizer), oscillating capillary, single bore, HEN e DIHEN (direct injection high-efficiency nebulizer).\nPrestazioni.\nIl flusso di gas nebulizzatore generalmente \u00e8 di circa 10 l min\u22121 nell'assorbimento atomico e di circa 0,6-1,2 l min\u22121 in ICP-AES e ICP-MS; il flusso di aspirazione del campione generalmente \u00e8 di circa 0,5\u20131,5 ml min\u22121 per i nebulizzatori convenzionali, e di circa 20-150\u00a0\u00b5l min\u22121 per quelli a microflusso."}
{"id": "2617646", "revid": "547034", "url": "https://it.wikipedia.org/wiki?curid=2617646", "title": "Nebulizzatore a ultrasuoni", "text": "Il nebulizzatore a ultrasuoni (o nebulizzatore ultrasonico) \u00e8 un apparecchio usato come sistema di introduzione del campione nella spettroscopia atomica.\nLa formazione dell'aerosol in questo nebulizzatore avviene trasportando la soluzione del campione sulla superficie di un cristallo piezoelettrico che vibra a frequenze tipicamente comprese tra 20 kHz e alcuni MHz; l'aerosol viene quindi trasportato dentro una camicia riscaldata e poi attraverso un condensatore per rimuovere il solvente ed essere quindi desolvatato.\nIl diametro medio delle gocce di aerosol dipende dalla viscosit\u00e0 e dalla tensione superficiale della soluzione, oltre che dalla frequenza degli ultrasuoni; in generale l'aerosol formato risulta pi\u00f9 fine ed omogeneo, e la nebulizzazione risulta quindi pi\u00f9 efficiente. Questo comporta vantaggi in termini di limiti di rivelabilit\u00e0, che sono circa 10 volte migliori rispetto ai comuni nebulizzatori pneumatici.\nGli svantaggi di questo tipo di nebulizzatore sono una bassa efficienza in caso di analisi di soluzioni viscose, un alto costo, alti tempi di lavaggio ed effetti memoria (ad esempio per il boro) e una minore precisione rispetto ai comuni nebulizzatori pneumatici."}
{"id": "2617647", "revid": "1564499", "url": "https://it.wikipedia.org/wiki?curid=2617647", "title": "Lago Remmo", "text": "Il lago Remmo, detto anche Laudemio, posto ad un'altitudine di metri sul livello del mare, \u00e8 il lago di origine glaciale pi\u00f9 meridionale d'Italia: esteso per poco pi\u00f9 di due ettari, il bacino si \u00e8 formato a seguito dello sbarramento costituito dalla morena frontale di un grande ghiacciaio, che nel Quaternario scendeva per circa quattro chilometri dal lato nord del monte Papa (2005\u00a0m), sino ad arrivare in localit\u00e0 \"P\u00e9tina Chiana\".\nIl lago, situato in una conca del parco nazionale dell'Appennino Lucano Val d'Agri Lagonegrese, sulle pendici nord\u2013orientali del monte Sirino, in provincia di Potenza, si estende dietro la \"Serra Spalla dell'Imperatrice\", circondato da un boschetto di fitti ed alti faggi e ontani (\"Alnus cordata\"); \u00e8 alimentato dalle acque che scendono dai versanti del Sirino\u2013Papa e la sua superficie si presenta ricoperta di erbe, foglie palustri e alghe.\nL'area che delimita lo specchio d'acqua del lago \u00e8 composta da una fitta faggeta, che lo circonda per due terzi del suo perimetro, e da una corona di monti circostanti."}
{"id": "2617648", "revid": "287204", "url": "https://it.wikipedia.org/wiki?curid=2617648", "title": "Michal Majewski", "text": ""}
{"id": "2617650", "revid": "339392", "url": "https://it.wikipedia.org/wiki?curid=2617650", "title": "Lago di Laudemio", "text": ""}
{"id": "2617651", "revid": "287204", "url": "https://it.wikipedia.org/wiki?curid=2617651", "title": "Riserva regionale Lago Laudemio", "text": "La riserva regionale Lago Laudemio \u00e8 un'area naturale protetta situata nel comune di Lagonegro, in provincia di Potenza ed istituita ai sensi della legge regionale della Basilicata n. 42 del 1980 con decreto del presidente della giunta regionale n. 426 del 19 aprile 1985. Si trova sulle pendici del monte Papa ad un'altitudine di 1525 m del Massiccio del Sirino che sovrasta Lagonegro e ricade nel territorio del Parco nazionale dell'Appennino Lucano Val d'Agri Lagonegrese. Il lago da cui prende il nome la riserva \u00e8 anche noto come Remmo.\nStoria.\nNel quaternario le valli del gruppo montuoso Sirino-Papa erano occupate da una serie di ghiacciai. In una di queste era collocato il ghiacciaio maggiore che scendeva dalle alte cime del monte Papa e si innescava nella maestosa valle del lago Remmo, estendendosi per circa quattro chilometri a nord, fino alla valle \"P\u00e9tina Chiana\".\nLa zona del lago Laudemio, per il particolare interesse ambientale e naturalistico scaturito dalla sua origine glaciale e dalla presenza di caratteristiche associazioni floristiche e faunistiche, \u00e8 stata individuata come area protetta regionale nel 1985. \u00c8 il pi\u00f9 meridionale dei laghi di origine glaciale in Italia\nLa zona del Sirino-Papa \u00e8 geologicamemente e archeologicamente una delle pi\u00f9 antiche. Infatti \u00e8 qui che si sono attestati i primi insediamenti umani in Basilicata ed \u00e8 stata rilevata la presenza di numerosi fossili e animali antichissimi quali lucertole gigantesche, rettili oceanici, mammut, rinoceronti, orsi e iene.\nTerritorio.\nIn una conca morenica \u00e8 situato il lago Laudemio (Remmo), di origine glaciale, che si estende dietro la serra \"Spalla dell'Imperatrice\" circondato da un boschetto di fitti ed alti faggi e di ontani (\"Alnus cordata\"). Nella parte pi\u00f9 alta il bosco si dirada in cespugli, a causa della forte pendenza e dei venti che nella zona soffiano impetuosi. Nell'adiacente \"vallone del Cacciatore\" si trova il pi\u00f9 piccolo lago Zapano (altitudine: 1380 metri), testimonianza dell'antica esistenza di ghiacciai, oggi ridotto a poco pi\u00f9 di uno stagno, anche a causa dei detriti. Entrambi i due laghetti, Laudemio e Zapano, sono alimentati dalle acque che scendono dai versanti del Sirino-Papa e la loro superficie si presenta ricoperta di erbe, foglie palustri e alghe.\nLa Riserva naturale del Lago Laudemio \u00e8 ubicata all'interno del territorio appartenente al Comune di Lagonegro, da quale vi si giunge dopo oltre 3 km seguendo la strada per Moliterno, e appartiene a quella parte invidiabile del territorio lucano comprendente la catena montuosa del Pollino e del Sirino. L'area che delimita lo specchio d'acqua del lago \u00e8 composta da una fitta faggeta che lo circonda per due terzi del suo perimetro e, unita alla corona di monti circostanti, conferisce allo specchio d'acqua una particolare bellezza, offrendo al visitatore uno scenario paesaggistico estremamente suggestivo. Non lontano dal lago si pu\u00f2 ammirare un'opera scultorea dedicata al montanaro.\nFlora.\nSono presenti il faggio, l\u00b4\"Astragalus serpervirens\" ed endemismi come la \"Vicia sirinicae\" e l\u00b4\"Astragalus sirinicus\", due erbe tipiche di questa zona. Tra la vegetazione circostante sono molto diffusi i frutti di bosco quali fragoline, more e lamponi.\nFauna.\nVi si possono trovare trote e salamandre. \u00c8 caratteristica nella zona la presenza del lupo, attestata dai premi ricevuti in passate e tutt'altro che lodevoli competizioni sportive, istituite per l'uccisione dell'animale stesso.\nAccessi.\nLa riserva \u00e8 in gran parte recintata, con palizzate in legno, discontinue, che lasciano grandi spazi di passaggio; inoltre risulta anche ben fornita di strutture legnose per la cartellonistica. La sua delimitazione \u00e8 segnalata solamente da una serie di piccoli cartelli verdi, apposti sui fusti degli alberi, dove \u00e8 riportata la dicitura \"Riserva Naturale\" e gli estremi della legge Regionale 42/80 (\"Tutela della flora e dei biotopi in Basilicata\").\nStrutture ricettive.\nLa presenza del rifugio \"Italia\"\",\" della vicina stazione sciistica e delle sue attrezzature ricettive favoriscono l'afflusso di visitatori."}
{"id": "2617654", "revid": "642594", "url": "https://it.wikipedia.org/wiki?curid=2617654", "title": "Enrico, conte di Chambord", "text": ""}
{"id": "2617659", "revid": "599013", "url": "https://it.wikipedia.org/wiki?curid=2617659", "title": "Cesc F\u00e0bregas", "text": "Campione europeo nel 2008 e nel 2012 e campione mondiale nel 2010 con la nazionale spagnola, nel 2011 si \u00e8 laureato campione del mondo per club con la maglia del Barcellona.\nBiografia.\nF\u00e0bregas nacque nel 1987 da Francesc F\u00e0bregas Sr., che dirigeva un'azienda di propriet\u00e0, e N\u00faria Soler, proprietaria di una fabbrica di pasta. Tifava per il Barcellona sin da ragazzo, e and\u00f2 al primo match a soli 9 mesi con il nonno. \n\u00c8 stato protagonista di un programma televisivo a lui dedicato, intitolato \"The Cesc F\u00e0bregas Show: Nike Live\", sponsorizzato dalla Nike e andato in onda su Sky Sports il 19 maggio 2008. Il programma presenta F\u00e0bregas in vari sketch con diversi compagni di squadra dell'Arsenal, come Philippe Senderos e Nicklas Bendtner, l'allenatore Ars\u00e8ne Wenger, i genitori dello spagnolo e la star di \"Little Britain\" Matt Lucas.\nIl 10 aprile 2013 la sua compagna Daniella Semaan ha dato alla luce la figlia Lia.\nCaratteristiche tecniche.\nLe funzioni dello spagnolo sono per la maggior parte quelle di regista e la sua dote principale \u00e8 il passaggio filtrante rasoterra. Raramente ricorre a lanci lunghi. Durante la sua militanza nell'Arsenal \u00e8 stato descritto come parte vitale nelle dinamiche della squadra, dove ha dimostrato fantasia, creativit\u00e0 e altruismo nell'intricato gioco dei \"Gunners\", dando prova di una maturit\u00e0 che non faceva intuire la sua giovane et\u00e0. Nei calci piazzati \u00e8 una delle prime scelte, sia su quelli d'angolo che su quelli di punizione.\nF\u00e0bregas ha dichiarato in un'intervista che, mentre Patrick Vieira ha rappresentato un modello di riferimento e un mentore, il suo stile di gioco sin dalla sua infanzia si ispira al connazionale Josep Guardiola. Ha uno stile di gioco differente rispetto ad altri calciatori dell'Arsenal che in passato ricoprirono il suo ruolo, preferendo l'abilit\u00e0 alla forza: inizialmente questo caus\u00f2 molte critiche, specialmente riguardo al suo scarso peso e alla debole ossatura, che lo portavano a un gioco poco aggressivo. Anche il suo ex compagno di squadra, Ashley Cole, lo defin\u00ec, nella sua autobiografia, un \"peso piuma che deve dimostrare ancora tutto\".\nComunque, durante quel periodo, le statistiche di F\u00e0bregas migliorarono durante la stagione, e pian piano il giovane iberico acquist\u00f2 uno stile di gioco pi\u00f9 aggressivo. La sua importanza nella squadra come la principale fonte di giocate creative \u00e8 anche testimoniata dai 16 assist offerti in tutte le competizioni della stagione 2006\u20132007. Secondo una sua affermazione, segnare \u00e8 stato il suo punto debole durante le sue prime stagioni all'Arsenal; l'insufficienza nella fase realizzativa era anche un problema di tutta la squadra durante le stagioni 2005\u20132006 e 2006\u20132007. Questa situazione mut\u00f2 a partire dalla stagione 2007\u20132008, quando segn\u00f2 11 gol durante le prime 16 partite, e l'allenatore Wenger paragon\u00f2 la visione di gioco dello spagnolo a quella di Michel Platini. Agli esordi, data la giovane et\u00e0, spesso erano sorte preoccupazioni riguardo al gran numero di partite disputate da F\u00e0bregas, sia nella squadra di club che con la nazionale.\nCarriera.\nClub.\nGli inizi al Barcellona.\nProdotto della \"cantera\" del Barcellona, cominci\u00f2 la sua carriera calcistica proprio alla Masia con la squadra catalana. Inizi\u00f2 nel ruolo di mediano, ma ci\u00f2 non gli imped\u00ec di divenire un prolifico goleador, a volte segnando 30 gol in una stagione per la squadra giovanile. Rimase in blaugrana fino a 16 anni anche se non debutt\u00f2 mai in prima squadra.\nIl passaggio all'Arsenal.\nCapendo di avere quindi poche chance in Spagna, e vicino al trasferimento all'Inter, l'11 settembre 2003 firm\u00f2 invece per l'Arsenal. Inizialmente, trov\u00f2 alcune difficolt\u00e0 a vivere nella capitale inglese, ma presto strinse un'amicizia con il compagno di squadra Philippe Senderos, che lo aiut\u00f2 ad ambientarsi. All'et\u00e0 di 16 anni, F\u00e0bregas non si sarebbe aspettato di entrare subito in prima squadra, ma intanto apprendeva da calciatori importanti come Patrick Vieira e Gilberto Silva; contemporaneamente si allenava duramente e studiava la lingua inglese. Tuttavia fece il suo debutto con l'Arsenal non molto pi\u00f9 tardi, il 23 ottobre 2003, in una partita di League Cup contro il Rotherham United. Ci\u00f2 lo port\u00f2 a diventare il pi\u00f9 giovane calciatore dell'Arsenal di sempre ad aver giocato in prima squadra, all'et\u00e0 di 16 anni e 177 giorni. Successivamente divenne anche il pi\u00f9 giovane marcatore nella storia dell'Arsenal sempre in un match di League Cup, segnando in una vittoria per 5\u20131 contro il Wolverhampton Wanderers. Sebbene l'Arsenal quella stagione vinse il campionato senza sconfitte, F\u00e0bregas non fu premiato con la medaglia poich\u00e9 non fece alcuna presenza in questa competizione.\nLo spagnolo debutt\u00f2 in campionato nella stagione 2004\u20132005, a 17 anni, quando gioc\u00f2 la sua prima partita al di fuori della League Cup. Fu contro il nella Community Shield. Dopo un infortunio a Vieira, F\u00e0bregas prese il suo posto e collezion\u00f2 quattro presenze consecutive in Premier League. Ricevette ottime critiche per le sue prestazioni, avendo segnato anche un gol nel match vinto 3\u20130 contro il Blackburn Rovers. Divent\u00f2 cos\u00ec il pi\u00f9 giovane calciatore di sempre nell'Arsenal ad aver segnato in campionato. A seguito di alcuni infortuni a Edu e Gilberto Silva, ricevette pi\u00f9 spazio in tutte le competizioni. Nella UEFA Champions League \u00e8 diventato il secondo goleador pi\u00f9 giovane nella storia del torneo dopo aver segnato il terzo gol contro il Rosenborg in una partita finita 5\u20131 per i \"Gunners\". Concluse questa stagione vincendo il primo trofeo con l'Arsenal da quando giocava titolare, nella finale di FA Cup 2004-2005 vinta contro il Manchester United ai calci di rigore.\nLa conferma.\nDopo la cessione di Vieira alla , nella stagione 2005\u20132006 F\u00e0bregas si distinse regolarmente nel centrocampo dell'Arsenal a fianco di Gilberto Silva, e collezion\u00f2, 49 presenze tra tutte le competizioni. Nonostante la sua giovane et\u00e0, le sue prestazioni finirono sotto gli occhi di tutti per la sua sempre migliore partecipazione nella prima squadra. Comunque, possedeva un'ossatura debole e giocava con meno aggressivit\u00e0 di Vieira, il che sollevava dubbi riguardo alle sue capacit\u00e0 di colmare il vuoto lasciato dal francese. Ma F\u00e0bregas afferm\u00f2 il suo stile di gioco e impression\u00f2 gli esperti nelle partite di Champions League contro il e la . In quest'ultima, segn\u00f2 il primo gol dell'Arsenal e fece da assistman per il secondo di Thierry Henry. Allo stesso tempo prov\u00f2 che poteva competere contro i giocatori pi\u00f9 forti fisicamente, specialmente centrocampisti aggressivi come Vieira. Gioc\u00f2 successivamente la finale contro il suo ex club Barcellona, ma l'Arsenal fu sconfitto 2\u20131; con questo risultato, fu determinato il fallimento della squadra nel vincere trofei durante la stagione.\nLa stagione seguente, a F\u00e0bregas fu assegnata la maglia \"numero quattro\" appartenuta a Vieira. Data la sua grande crescita, fu oggetto di speculazioni di mercato durante l'estate; il Real Madrid espresse il desiderio di comprarlo nonostante il suo lungo contratto con l'Arsenal, ma l'allenatore Ars\u00e8ne Wenger dichiar\u00f2 che la sua squadra non avrebbe accettato alcuna offerta. Nel settembre 2006, a sei anni dalla scadenza del suo contratto, l'Arsenal offr\u00ec al giocatore un maggiore ingaggio; data l'inusuale lunghezza del suo contratto, F\u00e0bregas cit\u00f2 il bel modo di giocare dell'Arsenal e Wenger come le ragioni per la sua decisione di rimanere a lungo.\nLa stagione 2006\u20132007 fu un'esperienza di insegnamento per i giovani dell'Arsenal e F\u00e0bregas. Il club ancora una volta non riusc\u00ec a conquistare alcun trofeo e fu battuto dai rivali cittadini del nella finale di League Cup. Comunque, F\u00e0bregas emerse come uno dei pi\u00f9 creativi giocatori chiave della squadra, giocando ogni singola partita di campionato. Mise inoltre in moto l'avventura dell'Arsenal nella UEFA Champions League 2006-2007, quando segn\u00f2 una doppietta nella vittoria per 3\u20130 contro la Dinamo Zagabria in uno dei match di qualificazione. In Premier League, fece 13 assist, il secondo record di tutto quel campionato. Fin\u00ec la stagione conquistando vari premi individuali, tra cui il premio Golden Boy assegnatogli dal quotidiano sportivo italiano \"Tuttosport\", basatosi su un sondaggio tra i maggiori esperti calcistici in Europa. Fu selezionato nella Squadra dell'anno UEFA, e vinse il premio FA Premier League Player of the Month (\"Giocatore del mese FA Premier League\") nel gennaio 2007. Inoltre, fu anche nominato per i premi Giocatore dell'anno della PFA e Giovane dell'anno della PFA, ma furono assegnati tutti e due a Cristiano Ronaldo del Manchester United. Nel giugno 2007, fu anche premiato come Arsenal's Player of the Season (\"Giocatore dell'Arsenal della stagione\"), prendendo il 60% dei voti.\nLa stagione 2007\u20132008 incominci\u00f2 con molta incertezza da parte dell'Arsenal. Come prima cosa, David Dein, il vice presidente del club, se ne and\u00f2 tra accuse a suo parere ingiuste e senza prove; part\u00ec poi il capitano e il goleador pi\u00f9 prolifico di sempre della squadra, Thierry Henry, che si un\u00ec al Barcellona. Ci furono anche speculazioni riguardo al futuro di Wenger sulla panchina del club. F\u00e0bregas cap\u00ec che sarebbe potuto diventare il giocatore pi\u00f9 determinante per i Gunners, e dichiar\u00f2 di essere pronto per la sfida. Incominci\u00f2 la stagione bene, facendo gol e assist, e il sito web soccernet attribu\u00ec i primi successi della squadra al giovane spagnolo. Anche per questi motivi si guadagn\u00f2 il trofeo O2 Player of the Month dai tifosi dell'Arsenal nei mesi di agosto, settembre e ottobre, oltre all'altro premio Premier League Player of the Month di settembre. Mentre l'Arsenal guidava il campionato fino a marzo, F\u00e0bregas riusc\u00ec a essere ugualmente importante nelle partite di Champions League; nel turno di ritorno contro il , il centrocampista segn\u00f2 un gol verso la fine del match che mand\u00f2 la sua squadra ai quarti di finale. L'11 aprile 2008, F\u00e0bregas fu nominato per i premi Giocatore dell'anno della PFA e Giovane dell'anno della PFA per il secondo anno consecutivo; fu successivamente incoronato come vincitore di quest'ultimo e fu inserito nella Squadra dell'anno della PFA, oltre a vincere l'Arsenal's Player of the Season per la seconda volta. Ma l'Arsenal non riusc\u00ec comunque a rimanere in testa al campionato, oltre a essere eliminata dalle coppe, completando cos\u00ec un'altra stagione senza trofei.\nIl periodo da capitano.\nIl 24 novembre 2008, a 14 gare in campionato nella stagione 2008\u20132009, F\u00e0bregas venne nominato capitano dell'Arsenal per sostituire William Gallas. Ma proprio quando la squadra londinese, dopo un brutto inizio di campionato, sembrava tornare in lotta per il titolo, allo spagnolo venne diagnosticato un infortunio al legamento del ginocchio destro, che lo avrebbe costretto a rimanere fuori dai campi da gioco per svariati mesi. Torn\u00f2 in campo nell'aprile 2009 per la partita contro il finita 2-0 per i Gunners, dove lo spagnolo regal\u00f2 due assist. I Gunners finirono comunque la stagione senza trofei, arrivando quarti in campionato e venendo eliminati dalla Champions League in semifinale..\nLa stagione 2009-2010 \u00e8 stata la stagione migliore di Fabregas soprattutto dal punto di vista realizzativo. Nella prima giornata di campionato realizza 2 gol nella partita del 15 agosto 2009 contro l' finita 6 a 1. Il 19 settembre arriva il terzo gol in campionato contro il dove l' vince la partita per 4 a 0. Contro l' del 20 ottobre 3 partita di Champions League segna il gol del momentaneo vantaggio dell'1 a 0 partita poi finita 1 a 1 con gol di David Mendes da Silva. Il 27 dicembre realizza la sua seconda doppietta in Premier, nella partita giocata a Londra contro l'. Segna contro il Burnley finita 3 a 1 giocata il 6 marzo 2010. Va a segno anche il 13 marzo contro l'Hull City e il 20 marzo contro il West Ham. Il 31 marzo 2010, nel corso del quarto di finale d'andata di UEFA Champions League contro il Barcellona (2-2 a Londra) si infortuna all'83' nell'azione che porta al rigore da lui stesso trasformato. Il giorno successivo viene rivelato che si tratta di una microfrattura al perone, che necessiter\u00e0 di 6 settimane di stop ma riesce a prendere parte alla Coppa del Mondo in Sudafrica con la Spagna dove, anche se partendo sempre dalla panchina, d\u00e0 il suo contributo per la vittoria spagnola del suo primo titolo mondiale. Conclude la stagione con 36 presenze e 19 gol.\nContro il il 15 settembre 2010 in UEFA Champions League sigla una doppietta, uno su rigore contribuendo alla vittoria per 6 a 0. Il 18 settembre arriva il primo gol in stagione nella partita pareggiata 1 a 1 contro il . Il 14 novembre contro l' segna e viene anche ammonito ma l' riesce a vincere per 2 a 1. Nella gara di ritorno contro il segna il gol 2 a 0 al 51\u00ba minuto di gioco partita vinta 3 a 1. In FA Cup il primo gol arriva l'8 gennaio 2011 contro il Leeds riuscendo a pareggiare la partita al 90' su rigore. L'8 marzo gioca per la prima volta al Camp Nou nella partita persa per 3 a 1 negli ottavi di finale contro il .\nRitorno al Barcellona.\nIl 15 agosto 2011 viene ufficializzato il suo trasferimento a titolo definitivo al , con cui sottoscrive un contratto con clausola rescissoria di 200 milioni di euro, pagandolo 34 milioni di euro pi\u00f9 6 di bonus. Due giorni dopo, all'esordio ufficiale in maglia blaugrana, conquista la Supercoppa spagnola, ottenuta battendo i rivali del .\nIl primo gol ufficiale con il Barcellona arriva il 26 agosto 2011, in occasione della Supercoppa UEFA. Lo spagnolo mette a segno la rete del definitivo 2-0 ai danni del Porto, contribuendo alla conquista del trofeo. Il secondo gol con la maglia blaugrana arriva il 29 agosto nella prima giornata di Liga contro il Villarreal, partita terminata con un pesante 5-0. Il 2 novembre nella partita di UEFA Champions League contro il Viktoria Plze\u0148 segna il primo gol nella competizione con la maglia del Barcellona, partita finita 4 a 0. Il 3 dicembre 2011 realizza la sua prima doppietta col nella partita vinta 5 a 0 contro il Levante. Il 10 dicembre 2011 contro il segna il suo primo gol nel Cl\u00e1sico. L'8 febbraio 2012 sigla il primo gol nella semifinale di Coppa del Re 2011-2012 vinta per 2-0 contro il e permette al di qualificarsi alla finale contro l'Athletic Bilbao. Il 6 aprile 2013 mette a segno la sua prima tripletta con la casacca blaugrana, nella vittoria casalinga per 5-0 contro il Mallorca.\nChelsea e Monaco.\nIl 12 giugno 2014 viene ufficializzato il ritorno di F\u00e0bregas a Londra per 33 milioni di euro, stavolta sulla sponda del Chelsea; ai \"Blues\" continua a vestire la maglia numero 4.\nIl 13 settembre 2014, dopo aver fornito due assist nella vittoria casalinga per 4-2 contro lo Swansea City, diventa il primo giocatore nella storia della Premier League a registrare almeno un assist in sei partite consecutive, quattro per il Chelsea e due per l'Arsenal nella stagione 2010-2011. Il 17 settembre 2014 segna il suo primo gol con la nuova maglia nella gara dei gironi di Champions League contro lo Schalke 04, pareggiata 1-1. Il 31 dicembre 2016, nella vittoria per 4-2 contro lo Stoke City a Stamford Bridge, serve due assist raggiungendo cos\u00ec quota 100 assist in Premier League.\nDopo cinque stagioni e mezzo coi \"Blues\", l'11 gennaio 2019 passa a titolo definitivo al .\nNazionale.\nNazionali giovanili.\nSebbene giochi regolarmente per la Nazionale di calcio della Spagna, F\u00e0bregas cominci\u00f2 la sua carriera internazionale a livelli giovanili. Alla fine del Campionato mondiale Under-17 2003 in Finlandia, si classific\u00f2 come capocannoniere del torneo nonostante giocasse a centrocampo, e fu eletto Calciatore del Torneo. La Spagna in quell'occasione si classific\u00f2 seconda dietro al . F\u00e0bregas fu successivamente impegnato nel Campionato europeo Under-17 2004, dove la Spagna arriv\u00f2 nuovamente seconda. Il ragazzo incise molto anche questa volta, e fu nominato il Ragazzo d'Oro del torneo.\nNazionale maggiore.\nDopo essersi confermato uno dei giocatori chiave dell'Arsenal solamente alla sua seconda stagione, F\u00e0bregas non dovette attendere molto per essere chiamato in nazionale maggiore. Notando il suo stato di forma in Champions League, il tecnico Luis Aragon\u00e9s convoc\u00f2 il ragazzo per un'amichevole contro la . Con questa partita F\u00e0bregas divenne il pi\u00f9 giovane calciatore a giocare per la Spagna negli ultimi 70 anni. Ricevette buone critiche per il suo debutto, anche per aver partecipato attivamente all'azione del vantaggio spagnolo in una partita vinta poi 3\u20132.\nMondiale 2006.\nIl 15 maggio 2006, a 19 anni, F\u00e0bregas venne inserito nella lista dei convocati per il Mondiale 2006. Durante il torneo, nei primi due match della Spagna gioc\u00f2 solamente un tempo a partita come sostituto, contribuendo per\u00f2 con un assist a Fernando Torres nella partita vinta 3-1 contro la . Nella terza partita, contro l', F\u00e0bregas non rimase pi\u00f9 tra le riserve (come l'allora compagno di squadra Jos\u00e9 Antonio Reyes). Il centrocampista spagnolo gioc\u00f2 tutta la partita, prendendo il posto di Marcos Senna. solamente contro la , nella fase a eliminazione diretta, match in cui la Spagna perse 3-1. F\u00e0bregas divenne il pi\u00f9 giovane calciatore spagnolo di tutti i tempi a partecipare a un Mondiale, quando al 77' minuto, nella partita d'esordio contro l' vinta per 4-0, entr\u00f2 in campo sostituendo Luis Garc\u00eda: era il 13 giugno 2006 e aveva 19 anni e 41 giorni. Per 15 anni fu il calciatore spagnolo pi\u00f9 giovane ad avere giocato in un torneo con la massima selezione iberica: questo record venne battuto da Pedri nella prima gara giocata dalla Spagna a Euro 2020, pareggiata per 0-0 contro la , in cui Pedri gioc\u00f2 da titolare all'et\u00e0 di 18 anni e 201 giorni. Fu successivamente candidato per il premio Miglior giovane del Torneo, ma il trofeo and\u00f2 al tedesco Lukas Podolski.\nVittoria ad Euro 2008.\nA Euro 2008, a F\u00e0bregas fu data la maglia numero 10, piuttosto della numero 18 che aveva precedentemente. Nonostante figurasse in quasi tutte le partite come sostituto, ebbe un considerevole impatto sul torneo della Spagna. Il 10 giugno 2008 segn\u00f2 il suo primo gol in nazionale nella partita d'esordio vinta 4\u20131 contro la , servendo anche un assist. In seguito la Spagna vinse tutte e due le partite successive del girone, e incontr\u00f2 l' ai quarti di finale. In questa partita, F\u00e0bregas segn\u00f2 il rigore della vittoria dopo che le squadre erano rimaste bloccate sullo 0-0. Nelle semifinali, la Spagna batt\u00e9 la Russia 3\u20130 con due suoi assist forniti dopo essere subentrato. In finale il ragazzo di Arenys de Mar trov\u00f2 per la prima volta un posto da titolare contro la , dove la Spagna si impose 1-0; questo signific\u00f2 il primo trofeo per gli iberici dopo il 1964. Per i suoi notevoli sforzi, F\u00e0bregas fu inserito nella Squadra del Torneo, una rosa di 23 calciatori selezionata dal \"UEFA Technical Team\".\nConfederations Cup 2009.\nDopo aver perso alcuni mesi a causa del suo infortunio, F\u00e0bregas riguadagn\u00f2 il suo posto da titolare nella Spagna sotto il nuovo allenatore Vicente del Bosque. A giugno 2009 fu inserito nella rosa per la FIFA Confederations Cup 2009. Qui segn\u00f2 il suo secondo gol internazionale nel primo turno contro la , partita vinta 5-0. Nella semifinale contro gli per\u00f2, la Spagna fu sconfitta incredibilmente per 2-0, il che segn\u00f2 la fine della serie vittoriosa che durava da 15 partite.\nL'8 giugno 2010 \u00e8 diventato, all'et\u00e0 di 23 anni, il giocatore pi\u00f9 giovane ad aver vestito per 50 volte la maglia della nazionale spagnola.\nVittoria al Mondiale 2010.\nA giugno 2010 disputa il Mondiale in Sudafrica. Gioca i quarti di finale contro il Paraguay, in cui la Spagna vince 1-0; non gioca poi la vittoriosa semifinale contro la Germania. L'11 luglio 2010 si laurea campione del mondo, grazie al successo delle \"Furie Rosse\" nella finale di Johannesburg contro i Paesi Bassi, fornendo peraltro l'assist dell'1-0 finale ad Andr\u00e9s Iniesta.\nDopo molti mesi di assenza, torna nella partita amichevole contro il Cile, dove realizza una doppietta contribuendo alla vittoria per 3-2.\nVittoria ad Euro 2012.\nIl 29 maggio viene inserito nella lista dei 23 convocati per disputare l'Europeo 2012 che si giocher\u00e0 in Ucraina e Polonia. Come nei precedenti 4 anni indossa il numero 10. Al 64' della partita d'esordio, Spagna-Italia, sigla il primo gol spagnolo all'Europeo 2012, la partita finir\u00e0 1-1. Nella seconda partita Fabregas va di nuovo in gol nella vittoria per 4-0 ai danni dell'Irlanda..\nVince l'Europeo 2012 il 1\u00ba luglio con le \"Furie Rosse\" di Vicente del Bosque, sconfiggendo in finale l'Italia per 4-0.\nMondiale 2014.\nPrende parte al Mondiale 2014 in Brasile, dove tuttavia la Spagna viene eliminata nella fase a gironi.\nEuro 2016.\nViene convocato per l'Europeo 2016 in Francia, dove viene impiegato nelle 4 partite disputate dalla Spagna, che viene eliminata dall'Italia agli ottavi di finale. La gara disputata il 29 giugno allo Stade de France contro gli \"Azzurri\" \u00e8, a soli 29 anni, l'ultima presenza di F\u00e0bregas in nazionale, che di seguito non viene pi\u00f9 preso in considerazione dal nuovo CT Julen Lopetegui.\nChiude la sua carriera in nazionale, durata 10 anni, con 110 presenze e 15 gol.\nStatistiche.\nPresenze e reti nei club.\n\"Statistiche aggiornate al 16 settembre 2021.\"\nCronologia presenze e reti in nazionale.\n "}
{"id": "2617660", "revid": "2138421", "url": "https://it.wikipedia.org/wiki?curid=2617660", "title": "Giulio Piazza", "text": "Biografia.\nDi famiglia nobile, figlio di Francesco Piazza e Francesca Savorelli, si laure\u00f2 \"in utroque iure\" e venticinquenne fu nominato referendario del Supremo Tribunale della Segnatura Apostolica.\nPrima ancora di essere ordinato sacerdote, il 2 dicembre 1697 fu eletto arcivescovo titolare di Rodi. Fu consacrato vescovo il 22 dello stesso mese dal cardinale Gaspare Carpegna.\nIntanto aveva gi\u00e0 iniziato la carriera diplomatica come internunzio a Bruxelles, nel 1698 fu promosso nunzio apostolico a Lucerna in Svizzera, occupandosi anche del reclutamento delle guardie svizzere per la Santa Sede. Fu poi nunzio dal 1702 nunzio a Colonia e nel 1706 in Polonia.\nEbbe la sede di Nazareth, unita alle diocesi di Canne e Monteverde, il 13 settembre 1706.\nNel 1709 fu nominato nunzio apostolico in Austria, il 21 luglio 1710 fu trasferito alla diocesi di Faenza con il titolo personale di arcivescovo.\nIl 18 maggio 1712 papa Clemente XI lo cre\u00f2 cardinale. Il 16 aprile 1714 ricevette il titolo di San Lorenzo in Panisperna.\nPartecip\u00f2 ai conclavi del 1721 e del 1724, che elessero Innocenzo XIII e Benedetto XIII. In quest'ultimo conclave la sua candidatura al pontificato fu avanzata dal cardinale della corona d'Austria Juan \u00c1lvaro Cienfuegos Villaz\u00f3n.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2617661", "revid": "599013", "url": "https://it.wikipedia.org/wiki?curid=2617661", "title": "Il concerto", "text": ""}
{"id": "2617664", "revid": "124380285", "url": "https://it.wikipedia.org/wiki?curid=2617664", "title": "Giulio Quaglio il Giovane", "text": "Biografia.\n\"Giulio\" proveniva da una nota famiglia di valenti pittori, incisori e scenografi, originari di Laino, nella val d'Intelvi. Fu prima allievo di G.B. Recchi a Como e in seguito di Marcantonio Franceschini a Bologna; completata la sua formazione con soggiorni a Parma, Venezia e Piacenza, venne in contatto con le grandi tradizioni pittoriche sia venete che emiliane.\nDal 1692 al 1700 si trasfer\u00ec in Friuli, dove port\u00f2 e diffuse le novit\u00e0 del gusto emiliano; ci\u00f2 rappresent\u00f2 una svolta del gusto dei committenti friulani, che si vedr\u00e0 in seguito con i lavori di Ludovico Dorigny e soprattutto di Giovanni Battista Tiepolo.\nA Udine ricevette la sua prima commissione nel 1692, fu infatti incaricato di affrescare lo scalone e la sala d'onore del palazzo Strassoldo-Mantica con la \"Caduta dei giganti\" e altri medaglioni e tondi con raffigurazioni mitologiche.\nTra il 1692 e il 1693 esegu\u00ec alcuni affreschi nella sala principale, nel loggiato del \"palazzo Della Porta\" e nell'annessa cappella privata.\nNel 1694 affresc\u00f2 la \"cappella del Monte di Piet\u00e0\" ed esegu\u00ec tutte le decorazioni ad affresco:\nNel 1696 fu impegnato nella realizzazione degli affreschi dello scalone e del salone del palazzo della famiglia Piccoli (oggi \"palazzo Attimis-Maniago\"). Nel 1697 inizi\u00f2 i lavori per conto della famiglia Antonini nel \"palazzo Antonini-Belgrado\", affrescando lo scalone sul cui soffitto fu rappresentata \"la Verit\u00e0 che mette in fuga le tenebre del paganesimo\" e il salone d'onore al centro del quale raffigur\u00f2 la \"caduta di Fetonte\".\nNel 1699 realizz\u00f2 gli affreschi del soffitto e del fregio della \"chiesa di Santa Chiara\":\nIl Quaglio lavor\u00f2 anche in altri centri del Friuli:\nNel 1700 si trasfer\u00ec a Bergamo, per andare poi nel 1702 a Lubiana dove, con l'aiuto del figlio Raffaele, realizz\u00f2 gli affreschi del soffitto della \"Biblioteca del Seminario\".\nSempre a Lubiana lavor\u00f2 agli affreschi del Cattedrale di San Nicola, portati a termine con la collaborazione del suo allievo Carlo Carlone e che sono considerati i suoi capolavori.\nNel 1706 lavor\u00f2 nella Cattedrale di San Giusto a Trieste, dove affresc\u00f2 la \"Cappella di San Giuseppe\" con \"Storie del Santo\".\nNe \u00e8 documentata la presenza a Graz nel 1708 e a Salisburgo nel 1709, dove esegu\u00ec gli affreschi del castello vescovile di Klesheim.\nA Bergamo nel 1712 lavor\u00f2 agli affreschi delle volte della seconda sagrestia nella chiesa di Sant'Alessandro in Colonna. Nella chiesa parrocchiale di San Paolo d'Argon dipinse infine i tondi a fresco con episodi delle vite di \"San Paolo\" e \"San Benedetto da Norcia\" e una \"Annunciazione\". A Stezzano affresc\u00f2 la volta della Sagrestia della Parrocchiale e della navata del Santuario della Madonna dei Campi.\nNel 1724 fece ritorno a Udine per il restauro degli affreschi della \"cappella del Monte di Piet\u00e0\", e in questa occasione realizz\u00f2 anche gli affreschi della \"chiesetta di San Leonardo\".\nTra il 1740 ed il 1744 mise mano alla decorazione pittorica della chiesa della Santissima Trinit\u00e0 di Grumello al Monte."}
{"id": "2617665", "revid": "6923", "url": "https://it.wikipedia.org/wiki?curid=2617665", "title": "Fabio Facchini", "text": "Carriera professionale.\nNel 1976, all'et\u00e0 di 15 anni, si iscrive ad un corso per arbitro di pallacanestro. Non avendo mai giocato, segue gli allenamenti in palestra della Jolly Colombani a Forl\u00ec e della Virtus Imola. Il suo debutto con il fischietto avviene il 7 febbraio 1977 nel campionato Juniores.\nNel frattempo consegue la maturit\u00e0 in un Istituto tecnico industriale ed inizia a lavorare. La carriera lavorativa e quella come arbitro continuano in parallelo. Il 30 giugno 1989 \u00e8 promosso nella Lega Basket Serie A, il massimo campionato italiano.\nIl 30 settembre 1993 Facchini viene nominato Arbitro Internazionale; da allora la pallacanestro \u00e8 stata il suo unico mestiere.\nHa arbitrato per 26 stagioni in Serie A e per 19 anche a livello internazionale: due Mondiali, tre Europei e un'Olimpiade (Pechino 2008). \u00c8 stato designato a Pechino insieme a Luigi Lamonica. I due tennero un diario online della loro esperienza sul sito web dell'Associazione Italiana Arbitri Pallacanestro.\nHa diretto la sua ultima partita il 17 giugno 2012 (Gara 5 della finale scudetto tra Montepaschi Siena e Armani Milano).\nNel 2013 \u00e8 stato nominato \"responsabile unico degli arbitri di Lega 1\" (Consiglio Federale del 17 luglio).\nSanzioni disciplinari.\nAd aprile 2011 \u00e8 stato sospeso per una settimana dal Comitato Arbitri per aver tenuto, secondo l'osservatore arbitrale, \u00abun comportamento insolente e borioso\u00bb.\nNell'ottobre 2011 \u00e8 stato sospeso per una partita per aver commesso sei errori su venticinque domande nei test scritti sul regolamento tecnico."}
{"id": "2617668", "revid": "767487", "url": "https://it.wikipedia.org/wiki?curid=2617668", "title": "Niklaus Riggenbach", "text": "Biografia.\nNiklaus Riggenbach, fu un ingegnere, progettista e costruttore di locomotive a vapore; la sua maggiore notoriet\u00e0 \u00e8 dovuta all'invenzione del particolare tipo di \"cremagliera\" che da lui prende nome.\nIl Riggenbach nacque il 21 maggio del 1817 a Guebwiller in Alsazia da una famiglia di origine svizzera. All'et\u00e0 di 8 anni, dopo la morte del padre, si trasfer\u00ec con la madre a Basilea. A 16 anni inizi\u00f2 l'apprendistato come meccanico completando i suoi studi tecnici. Nel 1837 trov\u00f2 un impiego a Parigi e studiando nei corsi serali si approfond\u00ec nella Matematica e nella Fisica. Con l'apertura della ferrovia Parigi-Saint Germain, nel 1839, scopr\u00ec la sua vera vocazione di costruttore di locomotive.\nNel giugno del 1840 si trasfer\u00ec nuovamente; a Karlsruhe, in Germania trov\u00f2 un impiego nella fabbrica di Emil Kessler di cui presto divenne direttore e fu coinvolto nella progettazione e nella costruzione di oltre un centinaio di locomotive a vapore di cui una venne provata sulla nuova linea svizzera a nord di Zurigo nell'estate del 1847. In seguito alla costruzione della ferrovia tra Basilea e Olten nel 1853 ottenne la carica di capo del reparto trazione delle Ferrovie della Svizzera centrale sviluppando miglioramenti e modifiche tecniche.\nMa la sua maggiore occupazione fu nello studiare sistemi che permettessero di aumentare l'aderenza sulle linee a forte pendenza. Nel passato erano stati adottati sistemi molto complessi e spesso eccessivamente macchinosi; egli comprese che un sistema di ruote dentate poste sotto la locomotiva poteva risolvere meglio il problema ingranando su una rotaia speciale posta al centro dei binari.\nLa sua prima esperienza pratica con una locomotiva avvenne nel 1862 e il 12 agosto 1863 brevett\u00f2 la sua invenzione in Francia. La ferrovia Vitznau-Rigi inaugurata nel 1871 fu la prima linea in Europa ad essere costruita con il sistema \"Riggenbach\".\nIn Italia il suo sistema di cremagliera trov\u00f2 applicazione nella tranvia Napoli Museo-Torretta\nMor\u00ec ad Olten il 25 luglio 1899."}
{"id": "2617670", "revid": "2085698", "url": "https://it.wikipedia.org/wiki?curid=2617670", "title": "Decadimento", "text": "In chimica nucleare, fisica delle particelle e fisica nucleare, il decadimento \u00e8 la trasformazione di una particella elementare o di un nucleo atomico in uno o pi\u00f9 oggetti differenti. A seconda che a decadere sia una particella elementare o un nucleo atomico si parla rispettivamente di decadimento particellare e decadimento radioattivo.\nDecadimento particellare.\nIn fisica delle particelle, il decadimento particellare \u00e8 il decadimento di una particella subatomica. Si tratta di un processo spontaneo mediante il quale una particella instabile si trasforma in altre particelle subatomiche. Se i prodotti di decadimento sono instabili, decadranno a loro volta.\nDecadimento radioattivo.\nIl decadimento radioattivo \u00e8 un insieme di processi tramite i quali, alcuni nuclei atomici instabili (nuclidi) emettono particelle subatomiche per raggiungere uno stato di stabilit\u00e0. \u00c8 un processo statistico che segue una legge esponenziale.\nQuando le forze all'interno del nucleo non sono bilanciate, ovvero il nucleo \u00e8 instabile, esso tende spontaneamente a raggiungere uno stato di maggiore stabilit\u00e0 attraverso l'emissione di una o pi\u00f9 particelle.\nI decadimenti nucleari sono stati raggruppati in tre classi principali:\nA questa prima classificazione, in seguito ad ulteriori investigazioni sul fenomeno, si sono aggiunte l'emissione di neutroni, l'emissione di protoni e la fissione spontanea. Mentre il decadimento alfa ed il decadimento beta cambiano il numero di protoni nel nucleo e quindi il numero di elettroni che vi orbitano attorno (cambiando cos\u00ec la natura chimica dell'atomo stesso), il decadimento gamma avviene fra stati eccitati dello stesso nucleo e comporta solo la perdita di energia.\nDecadimento radiativo.\nUn terzo tipo di decadimento \u00e8 il decadimento radiativo, un processo in cui una sorgente luminosa, che pu\u00f2 essere un atomo, una molecola, un nanocristallo o nucleo in uno stato eccitato, compie una transizione (elettronica o vibro-rotazionale) verso uno stato a energia inferiore o lo stato fondamentale emettendo un fotone."}
{"id": "2617671", "revid": "287204", "url": "https://it.wikipedia.org/wiki?curid=2617671", "title": "Revisione storiografica", "text": ""}
{"id": "2617674", "revid": "287204", "url": "https://it.wikipedia.org/wiki?curid=2617674", "title": "N.P.", "text": "N.P. \u00e8 il quinto romanzo della scrittrice giapponese Banana Yoshimoto. Fu pubblicato per la prima volta in Giappone nel 1991 e in Italia, dalla Feltrinelli, nel 1992.\nTrama.\nSarao Takase \u00e8 uno scrittore giapponese che ha trascorso gran parte della sua vita in America e che un giorno decide di suicidarsi, lasciando cos\u00ec due figli gemelli (il maschio Otohiko e la femmina Saki) e il manoscritto di un libro incompiuto dal titolo \"N.P.\" (ovvero \"North Point\", il titolo di una vecchia canzone). Il libro, secondo l'idea dell'autore, doveva essere composto da 100 racconti, ma ne vengono pubblicati solo 97, diventando ugualmente un best seller negli Stati Uniti. La giovane Kazame riesce ad entrare in possesso del 98\u00b0 racconto inedito che tratta della passione erotica tra un padre e una figlia e alla cui traduzione stava lavorando il suo amante Shoji, morto pure lui suicida. Kazame incontra allora i due gemelli e scopre che Otohiko ha una relazione sentimentale con Sui (personaggio intorno a cui sembra ruotare l'intera vicenda), figlia illegittima dello stesso Takase, nonch\u00e9 sua amante. Kazami scopre anche dove si trova il 99\u00b0 racconto, in cui l'autore nipponico racconta la sua aspirazione alla normalit\u00e0 e all'eterosessualit\u00e0. Adesso che tutti i destini si sono incrociati come in un cerchio che finalmente si chiude, il libro pu\u00f2 dirsi concluso perch\u00e9 \"N.P.\" di Banana Yoshimoto \u00e8 proprio il racconto numero 100 che mancava all'appello e Takase non era riuscito a scrivere."}
{"id": "2617675", "revid": "339392", "url": "https://it.wikipedia.org/wiki?curid=2617675", "title": "Remnio", "text": ""}
{"id": "2617677", "revid": "287204", "url": "https://it.wikipedia.org/wiki?curid=2617677", "title": "Croazia Jet", "text": "Il catamarano Croazia Jet, costruito nei cantieri australiani \"Austal Ships\" nel 1996 \u00e8 lungo 82 metri e largo 23 pu\u00f2 trasportare 650 passeggeri e 156 auto al seguito ad una velocit\u00e0 che sfiora i 40 nodi.\nL'imbarcazione \u00e8 appartenuta a diverse societ\u00e0 di navigazione dell'Europa, come la \"Scandlines\", la \"Ferrymed\", e principalmente ha servito rotte scandinave e mediterranea tra Spagna e Nord Africa.\nHa operato per la Snav dal 2002 al 2015, impiegato nei mesi estivi sulle rotta adriatica tra Ancona e Spalato. \u00c8 stato venduto nel 2015 alla societ\u00e0 venezuelana Golden Sun Petroleum SA."}
{"id": "2617680", "revid": "767487", "url": "https://it.wikipedia.org/wiki?curid=2617680", "title": "Eduardo Antunes Coimbra", "text": "Caratteristiche tecniche.\nGiocava come centrocampista offensivo. \u00c8 considerato uno dei migliori giocatori brasiliani degli anni sessanta e settanta.\nCarriera.\nGiocatore.\nClub.\nEdu \u00e8 uno dei migliori marcatori di sempre dell'America Football Club con i suoi 212 gol segnati nel periodo tra il 1966 e il 1974; con il club di Rio de Janeiro fu capocannoniere del Torneo Roberto Gomes Pedrosa 1969 e campione della Ta\u00e7a Guanabara 1974; fratello di Zico, lo raggiunse al Flamengo nel 1976, su richiesta dello stesso trequartista. Nel 1981 chiuse la sua carriera nel Campo Grande, iniziando l'esperienza da allenatore l'anno successivo.\nNazionale.\nNella Nazionale di calcio del Brasile gioc\u00f2 due partite.\nAllenatore.\nUna volta ritiratosi dall'attivit\u00e0, divent\u00f2 allenatore dell'Am\u00e9rica, portandola alla conquista della Ta\u00e7a Rio; allen\u00f2 poi la Nazionale per un breve periodo tra 1983 e 1984 e l' nel 1986; prosegu\u00ec la carriera anche in Messico e Per\u00f9, chiudendo di fatto la sua esperienza come allenatore nel 1995 con i giapponesi del Kashima Antlers. Ha poi seguito il fratello alla guida di tutte le squadre da lui allenate in qualit\u00e0 di vice allenatore."}
{"id": "2617685", "revid": "1444886", "url": "https://it.wikipedia.org/wiki?curid=2617685", "title": "Campo dei Carmini", "text": "Campo dei Carmini \u00e8 un campo di Venezia, ubicato nel sestiere di Dorsoduro.\nDi forma rettangolare, il campo \u00e8 chiuso a nord dal rio di Santa Margherita; a ovest parte la fondamenta del Soccorso, sulla quale si affaccia Ca' Zenobio degli Armeni; a sud dalla grande facciata della chiesa di Santa Maria dei Carmini, che d\u00e0 il nome all'area, e da una breve calle che porta all'estremo sud-ovest di Campo Santa Margherita; a est da numerosi edifici.\nOltre alla chiesa vi sono due importanti palazzi che hanno sede nel campo:"}
{"id": "2617686", "revid": "729019", "url": "https://it.wikipedia.org/wiki?curid=2617686", "title": "Raffaele Franceschi", "text": "Carriera.\nSpecializzato nelle gare brevi (100 e 200 metri) stile libero ha vinto pi\u00f9 volte il titolo italiano nelle staffette nei primi anni ottanta.\nPer molti anni ha fatto parte della nazionale, sempre in staffetta: ha partecipato a due edizioni dei Giochi olimpici, due dei Campionati mondiali di nuoto e a quattro dei Campionati europei di nuoto.\nIl suo miglior risultato individuale \u00e8 stato il quinto posto nella finale dei 100 metri stile libero ai Giochi olimpici di Mosca.\nPi\u00f9 recentemente ha disputato gare di nuoto master.\nPalmar\u00e8s.\nCampionati italiani.\n1 titolo individuale e 10 in staffetta, cos\u00ec ripartiti:\nCuriosit\u00e0.\nRaffaele Franceschi \u00e8 il fratello maggiore di Giovanni Franceschi, campione e primatista europeo nei 200 e 400 misti a inizio anni '80"}
{"id": "2617695", "revid": "74801", "url": "https://it.wikipedia.org/wiki?curid=2617695", "title": "Djursholm", "text": "Djursholm \u00e8 una localit\u00e0 della Svezia, capoluogo del comune di Danderyd nella contea di Stoccolma; \u00e8 inclusa nella municipalit\u00e0 dell'area urbana di Stoccolma.\nStoria.\nDjursholm \u00e8 stata una delle prime comunit\u00e0 suburbane in Svezia; la sua storia ebbe inizio nel 1889 con la fondazione della Djursholm AB di Henrik Palme e la successiva inaugurazione della linea ferroviaria che collega Djursholm a Stoccolma nel 1890. Dal 1895 \u00e8 attivo un servizio di treni elettrici suburbani (ma il ramo originale \u00e8 stato chiuso nel 1975).\nLa citt\u00e0 \u00e8 considerata come una delle pi\u00f9 \"esclusive\" ricche della Svezia, costruito come una citt\u00e0 giardino con grandi ville lungo le strade, e gli eleganti quartieri hanno da sempre attratto noti accademici, personalit\u00e0 della cultura e uomini d'affari.\nDjursholm fu separata da Danderyd nel 1901 divenendo una comunit\u00e0 a s\u00e9 stante e ottenendo lo status di citt\u00e0 (\"stad\"), per Decreto Reale nel 1914. Nel 1971 fu riunita con la municipalit\u00e0 di Danderyd contestualmente alla creazione del comune omonimo. Per i dati elaborati dall'Ufficio centrale di statistica svedese Djursholm \u00e8 considerata parte dell'area urbana di Stoccolma."}
{"id": "2617697", "revid": "179980", "url": "https://it.wikipedia.org/wiki?curid=2617697", "title": "Torneio Roberto Gomes Pedrosa", "text": ""}
{"id": "2617698", "revid": "179980", "url": "https://it.wikipedia.org/wiki?curid=2617698", "title": "Edu Coimbra", "text": ""}
{"id": "2617699", "revid": "1906976", "url": "https://it.wikipedia.org/wiki?curid=2617699", "title": "Marteggia", "text": "Marteggia \u00e8 una frazione del comune di Meolo, nella citt\u00e0 metropolitana di Venezia.\nGeografia fisica.\nMarteggia \u00e8 situata a sud del capoluogo comunale da cui dista circa 3\u00a0km. Il piccolo centro abitato \u00e8 circondato dalla campagna pianeggiante. Verso sud sud-ovest il confine con il comune di Roncade \u00e8 tracciato dal corso del fiume Vallio. Mentre verso est il confine con di Musile di Piave \u00e8 rappresentato dal tracciato della strada statale 14 della Venezia Giulia. Il territorio adibito all'agricoltura \u00e8 quasi interamente a scolo meccanico. Le opere di bonifica sono costituite da ampi canali di scolo che confluiscono al grande impianto di sollevamento che getta le acque nel fiume Sile a Portegrandi. La parte sud di Marteggia \u00e8 attraversata dal tracciato storico dell'antica via Annia.\nMonumenti.\nSantuario mariano di Marteggia.\nLa chiesa parrocchiale e santuario mariano di Marteggia, intitolato al Cuore Immacolato di Maria, viene eretto nel 1948 ad opera della comunit\u00e0 locale. Il monumento rappresenta un pregevole esempio di architettura in stile sobrio dove la necessit\u00e0 diventa virt\u00f9. \u00c8 noto che nella storia della tecnologia delle costruzioni l'uso di materiali di recupero ha costituito da sempre un denominatore comune a molte edificazioni in epoche diverse, soprattutto in momenti difficili. La parte frontale della chiesa testimonia la presenza umana in questo territorio a partire dal II secolo a.C. Dagli anonimi reperti lapidei della vicina via Annia, ai conci di monumenti funerari ed al pregevole cippo con stemma della nobile famiglia veneziana dei Cappello, tutti incastonati nella muratura, danno mostra di s\u00e9 come in un museo."}
{"id": "2617700", "revid": "179980", "url": "https://it.wikipedia.org/wiki?curid=2617700", "title": "Eduardo Ant\u00f4nio dos Santos", "text": ""}
{"id": "2617701", "revid": "1543377", "url": "https://it.wikipedia.org/wiki?curid=2617701", "title": "Cladonia multiformis", "text": "Cladonia multiformis G. Merr., \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal latino \"multiformis\", che significa \"dal variabile aspetto, dalle molte forme\", ad indicare variet\u00e0 di presentazioni dell'aspetto esterno, che la rendono confondibile con altre specie.\nCaratteristiche fisiche.\nViene spesso confusa con C. furcata per notevoli somiglianze morfologiche, chimiche ed ecologiche.\nIl fotobionte \u00e8 principalmente un'alga verde delle Trentepohlia.\nAll'esame cromatografico sono state rilevate tracce di acido fumarprotocetrarico.\nHabitat.\nLichene terricolo rinvenuto sui bordi delle strade e dei sentieri umidi e su strati di terreno sottile costantemente umidificate.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie \u00e8 attribuita alla sezione Ascyphiferae; a tutto il 2008 sono state identificate le seguenti forme, sottospecie e variet\u00e0:"}
{"id": "2617702", "revid": "181699", "url": "https://it.wikipedia.org/wiki?curid=2617702", "title": "Bacucco", "text": ""}
{"id": "2617703", "revid": "266115", "url": "https://it.wikipedia.org/wiki?curid=2617703", "title": "Diego Perotti", "text": "Caratteristiche tecniche.\nGioca prevalentemente come esterno d'attacco sinistro, ma si destreggia anche come trequartista, seconda punta o da falso centravanti. La velocit\u00e0 e il dribbling sono le sue caratteristiche peculiari, doti che da piccolo gli hanno valso il soprannome \"El Monito\" (in italiano \"La Scimmietta\"). \u00c8 inoltre un ottimo rigorista.\nCarriera.\nClub.\nLe esperienze in Argentina e Spagna.\nFiglio d'arte (suo padre Hugo fu anch'egli un calciatore), cresce inizialmente nelle giovanili del Boca Juniors ma ben presto si trasferisce al Deportivo Mor\u00f3n dove debutta in prima squadra nel 2006.\nNell'estate del 2007 Diego si trasferisce al Siviglia e viene aggregato al Siviglia B con cui gioca fino al 2009. Il 15 febbraio 2009 esordisce in prima squadra, giocando gli ultimi 15 minuti di Siviglia-Espanyol (partita vinta 2-0 dagli andalusi). Il 23 maggio 2009 segna il suo primo gol con la maglia del Siviglia: al 90\u00ba Diego sigla contro il Deportivo La Coru\u00f1a il gol della vittoria per la sua squadra, dando cos\u00ec al Siviglia l'accesso matematico alla fase a gironi della Champions League.\nIl 16 marzo 2010 marca la sua prima rete in Champions League nella gara di ritorno degli ottavi di finale tra Siviglia e CSKA Mosca. Al termine di questa stagione conquista con la squadra la Coppa del Re. La stagione successiva la gioca da protagonista, sia in campionato, dove col Siviglia arriva 5\u00ba nella Liga, sia in Europa, prima nei preliminari di Champions League e poi in Europa League.\nNegli anni successivi, tormentato dagli infortuni, gioca poco e in accordo con la societ\u00e0 decide di fare ritorno in Argentina. Il 4 febbraio 2014 si trasferisce in prestito al Boca Juniors. Fa il suo esordio con la maglia degli \"xeneizes\" il 23 febbraio in occasione della vittoria casalinga contro l'Estudiantes. A causa di un infortunio chiude questa parentesi argentina con appena 2 presenze e 0 gol.\nGenoa.\nIl 30 giugno 2014 effettua a Genova le visite mediche, in attesa di firmare il contratto che lo legher\u00e0 alla squadra italiana del Genoa. Il successivo 2 luglio viene annunciato il suo trasferimento, e firma per la squadra rossobl\u00f9 un contratto quadriennale. Il 30 luglio, in occasione dell'amichevole tra Genoa e terminata 3-1, segna la sua prima rete in Italia. Gioca la sua prima partita ufficiale con la maglia rossobl\u00f9 il 24 agosto nella gara, valevole per il terzo turno preliminare della Coppa Italia, vinta in trasferta 1-0 sul Lanciano.\nIl suo esordio in campionato avviene il successivo 31 agosto, alla prima giornata, nella gara interna contro il Napoli. Segna il suo primo gol in serie A il 5 ottobre 2014, firmando il momentaneo 1-0 nella partita vinta 2-1 dal Genoa contro il al Tardini. Il 9 febbraio 2015, in occasione della vittoria esterna per 1-0 contro la Lazio, segna su rigore il gol che vale l'ottava vittoria consecutiva del Genoa contro i \"biancocelesti\". Conclude la sua stagione il 27 aprile, quando si evidenzia che il calciatore argentino, infortunatosi il giorno precedente in occasione del match vinto 3-1 contro il , ha subito una lesione di secondo grado della giunzione miotendinea dei flessori, con interessamento del bicipite femorale e del muscolo semitendinoso.\nRoma.\nIl 1\u00ba febbraio 2016 la Roma comunica di aver ingaggiato il calciatore tramite un contratto a titolo temporaneo, fino al 30 giugno 2017 a fronte di un corrispettivo di 1 milione di euro. L'accordo, tra la Roma e il Genoa, prevede inoltre il diritto di opzione per l'acquisizione a titolo definitivo, a decorrere dalla stagione sportiva 2017-2018, e condizionato al verificarsi di determinate situazioni sportive, per un valore di 9 milioni di euro. Realizza la sua prima rete giallorossa il 7 febbraio, nella vittoria casalinga per 2-1 sulla Sampdoria. Il 29 febbraio 2016 la Roma annuncia il riscatto, poich\u00e9 si sono verificate le determinate situazioni sportive contemplate nel contratto. Il 3 aprile 2016 segna il suo primo gol nel derby di Roma, realizzando l'ultima rete della propria squadra nella vittoria per 4-1 contro la Lazio.\nNella nuova stagione realizza una doppietta su calcio di rigore, la prima in \"giallorosso\", alla prima di campionato il 20 agosto 2016 in casa contro l'Udinese.\nIl 15 settembre segna il suo primo gol nelle coppe europee dal dischetto contro il Viktoria Plzen nella fase a gironi di Europa League. Il 28 maggio 2017, nel giorno dell'addio al calcio del capitano Francesco Totti, segna al 90' il gol vittoria contro il Genoa, sua ex squadra, che porta i giallorossi a terminare il campionato in seconda posizione e partecipare direttamente ai gironi della fase finale di Champions League 2017-2018.\nNella stagione seguente, il 31 ottobre 2017, segna il suo primo gol in Champions League con la maglia della Roma, nella gara interna vinta per 3-0 contro il Chelsea. Il 5 dicembre, un suo gol decide la gara contro il Qaraba\u011f (1-0), garantendo alla squadra giallorossa la qualificazione da primo posto nel girone agli ottavi di Champions League.\nNonostante i molteplici infortuni che ne pregiudicano la condizione fisica nella stagione 2018-2019, il 2 dicembre 2018, subentrando a Nicol\u00f2 Zaniolo nel match di campionato contro l'Inter, Perotti timbra la sua centesima presenza di sempre con i \"giallorossi\".\nFenerbah\u00e7e.\nIl 5 ottobre 2020 Perotti passa a titolo gratuito ai turchi del , con i quali sigla un accordo biennale con opzione per il terzo anno. Segna 3 gol nelle prime 4 partite disputate fino a fine novembre quando si infortuna a un ginocchio terminando anzitempo la stagione. Il 1\u00ba settembre 2021 si svincola dal club turco.\nSalernitana.\nRipresosi dall'infortunio, il 2 febbraio 2022, firma un contratto fino al 30 giugno 2022 con la , scegliendo di indossare la maglia numero 88. Fa il suo esordio con i campani il 7 febbraio 2022, nel pareggio 2-2 con lo Spezia, subentrando a Kastanos.\nNazionale.\nDopo aver preso parte al Torneo di Tolone con la nazionale Under-20, il 14 novembre 2009 viene convocato dal CT della nazionale argentina Diego Armando Maradona per un'amichevole contro la Spagna. In questa occasione fa il suo esordio all'83\u00ba subentrando a Lionel Messi. Nell'ottobre 2017, dopo pi\u00f9 di sei anni dall'ultima partita, torna in nazionale venendo convocato dal CT. Jorge Sampaoli per le due amichevoli in programma l'11 e il 14 novembre, rispettivamente contro Russia e Nigeria.\nStatistiche.\nPresenze e reti nei club.\n\"Statistiche aggiornate al 28 febbraio 2022.\""}
{"id": "2617705", "revid": "965226", "url": "https://it.wikipedia.org/wiki?curid=2617705", "title": "Nicola Costantino", "text": "Autore di diverse pubblicazioni e saggi a tema economico e gestionale \u00e8 stato rettore del Politecnico di Bari fino al 24 giugno 2013 data delle sue dimissioniDal gennaio 2014 al 15 gennaio 2016 \u00e8 amministratore unico dell'Acquedotto Pugliese.\nBiografia accademica.\nNicola Costantino si laurea con lode nel 1975 in ingegneria elettrotecnica all'Universit\u00e0 degli Studi di Bari. \nDiventa quindi assistente e professore a contratto di Economia ed Organizzazione aziendale. \nNel 1987 \u00e8 professore associato di ingegneria economico-gestionale presso l'Universit\u00e0 di Salerno e dal 1991 esercita presso il Politecnico di Bari ove dal 2002 \u00e8 ordinario nella I Facolt\u00e0 di Ingegneria. Il 1\u00ba ottobre 2009 \u00e8 stato eletto rettore del Politecnico.\nNicola Costantino \u00e8 inoltre:\nBiografia dirigenziale.\nDal 1975 al 1987 si \u00e8 dedicato, come dirigente e direttore tecnico di ingegneria civile, alla cura di opere quali la centrale termoelettrica di Brindisi sud, le sedi di Telecom Italia a Bari, Taranto e Foggia, la torre per telecomunicazioni ASST di Altamura, il centro di meccanizzazione postale di Lecce e la \"Cittadella della Polizia\" di Bari.\nIl 20 gennaio 2014 \u00e8 stato nominato dall'assemblea dei soci amministratore unico dell'Acquedotto Pugliese. Il 15 gennaio 2016 ha rassegnato le proprie dimissioni in seguito alle polemiche suscitate dall'adozione di una delibera con cui veniva varato l'aumento della tariffa idrica per il 2016."}
{"id": "2617708", "revid": "486946", "url": "https://it.wikipedia.org/wiki?curid=2617708", "title": "Pens\u00e9es philosophiques", "text": ""}
{"id": "2617714", "revid": "181699", "url": "https://it.wikipedia.org/wiki?curid=2617714", "title": "Fattori di coagulazione", "text": ""}
{"id": "2617719", "revid": "27442705", "url": "https://it.wikipedia.org/wiki?curid=2617719", "title": "Provincia di Scania", "text": ""}
{"id": "2617722", "revid": "149485", "url": "https://it.wikipedia.org/wiki?curid=2617722", "title": "Campionati mondiali di short track 2003", "text": "La XXIII edizione dei Campionati mondiali di short track (\"World Short Track Speed Skating Championships\"), ufficialmente organizzati con tale denominazione dalla \"International Skating Union\" (\"Federazione internazionale di pattinaggio su ghiaccio\"), si \u00e8 tenuta dal 19 al 21 marzo del 2003 a Varsavia in Polonia.\nPartecipanti per nazione.\nLa lista dei partecipanti era composta da 146 atleti da 34 distinte nazioni, di cui 67 donne e 79 uomini."}
{"id": "2617726", "revid": "533647", "url": "https://it.wikipedia.org/wiki?curid=2617726", "title": "Francesco Sfondrati", "text": "Biografia.\nI primi anni e la carriera politica.\nDi famiglia nobile, Francesco Sfondrati era figlio di Giovanni Battista Sfrondati, patrizio di Cremona, e di sua moglie Margherita Omodei.\nEgli studi\u00f2 latino e greco a Pavia dove si laure\u00f2 in giurisprudenza. Fu in seguito professore alle universit\u00e0 di Padova, Pavia, Bologna, Roma e Torino. Durante la sua permanenza a Torino divenne consigliere privato del duca Carlo III di Savoia e divenne senatore in citt\u00e0. Gli interessi della sua famiglia, ad ogni modo, lo tenevano legato in particolar modo al Ducato di Milano ed egli divenne dapprima podest\u00e0 di Pavia dal 1527 al 1528 e poi fu consigliere di Francesco II Sforza e senatore a Milano dal 1530. Con il passaggio del ducato agli imperiali, Francesco Sfondrati divenne consigliere privato dell'imperatore Carlo V da cui, nel 1534 ottenne il titolo di conte del Sacro Romano Impero. Fu poi ambasciatore presso il duca di Savoia.\nIl 23 ottobre 1537 l'imperatore gli concese il titolo di conte della Riviera di Lecco. Fu quindi governatore di Siena.\nL'avvio della carriera ecclesiastica.\nNel 1537 Francesco Sfondrati si spos\u00f2 con Anna Visconti, rampolla della nobile ex famiglia ducale del milanese, da cui ebbe sette figli. Uno di loro, Niccol\u00f2, diverr\u00e0 papa con il nome di Gregorio XIV. Nel 1538 acquist\u00f2 il feudo di Bellagio. Nel 1543 la moglie mor\u00ec; Francesco decise di abbracciare la carriera ecclesiastica. Venne subito nominato protonotario apostolico, partecipante e referendario del Supremo Tribunale della Segnatura Apostolica.\nIl 12 ottobre 1543 venne eletto vescovo di Sarno e poco dopo fu nunzio straordinario presso Ferdinando, re dei Romani, e presso i principi tedeschi per promuovere la pace tra il Sacro Romano Impero e la Francia che avrebbe rappresentato una sicurezza per l'Europa intera e per l celebrazione di un concilio generale.\nPer i valenti servizi prestati, il 27 ottobre 1544 venne promosso arcivescovo di Amalfi e nominato nunzio alla dieta di Spira ove incontr\u00f2 l'Imperatore portandogli le felicitazioni del pontefice nel raggiungimento della tanto sperata pace con re Francesco I di Francia.\nIl cardinalato.\nIl 19 dicembre 1544 papa Paolo III cre\u00f2 Francesco Sfondrati cardinale ed il 2 marzo dell'anno successivo gli concesse il titolo di Santi Nereo e Achilleo.\nNominato membro dell'Inquisizione romana, fu ancora in Germania dal 1547 al giugno del 1548 per svolgere missioni diplomatiche presso l'imperatore, con l'intento di negoziare i rapporti tra impero e l'Inghilterra dopo la morte di Enrico VIII.\nIl 23 marzo 1547 fu trasferito alla diocesi di Capaccio, da dove il 9 novembre 1549 pass\u00f2 alla sede di Cremona. Intanto il 10 ottobre 1547 aveva optato per il titolo di Sant'Anastasia.\nPartecip\u00f2 al conclave del 1549-1550, che elesse Giulio III.\nMor\u00ec il 31 luglio 1550 a Cremona e venne sepolto nel vestibolo della cappella del SS. Sacramento nella cattedrale cittadina."}
{"id": "2617727", "revid": "287204", "url": "https://it.wikipedia.org/wiki?curid=2617727", "title": "Kremlin Cup 2009", "text": "Il Kremlin Cup 2009 \u00e8 stato un torneo di tennis giocato sul cemento indoor. \u00c8 stata la 20\u00aa edizione del torneo maschile che fa parte della categoria ATP World Tour 250 series nell'ambito dell'ATP World Tour 2009 e la 14\u00aa del torneo femminile che fa parte della categoria Premier nell'ambito del WTA Tour 2009. Il torneo si \u00e8 giocato allo Stadio Olimpico di Mosca, in Russia, dal 17 al 25 ottobre 2009.\nPartecipanti ATP.\nAltri partecipanti.\nGiocatori che hanno ricevuto una Wild card:\nGiocatori passati dalle qualificazioni:\nPartecipanti WTA.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nCampioni.\nSingolare maschile.\n Michail Ju\u017enyj ha battuto in finale Janko Tipsarevi\u0107, 6-7(5), 6-0, 6-4\nSingolare femminile.\n Francesca Schiavone ha battuto in finale Ol'ga Govorcova, 6-3, 6-0\nDoppio maschile.\n Pablo Cuevas / Marcel Granollers hanno battuto in finale Franti\u0161ek \u010cerm\u00e1k / Michal Merti\u0148\u00e1k, 4-6, 7-5, [10-8]\nDoppio femminile.\n Marija Kirilenko / Nadia Petrova hanno battuto in finale Marija Kondrat'eva / Kl\u00e1ra Zakopalov\u00e1, 6-2, 6-2"}
{"id": "2617728", "revid": "486946", "url": "https://it.wikipedia.org/wiki?curid=2617728", "title": "Quassio", "text": ""}
{"id": "2617729", "revid": "1833487", "url": "https://it.wikipedia.org/wiki?curid=2617729", "title": "Panciotto", "text": "Il panciotto o corpetto \u00e8 un indumento maschile senza maniche che copre il tronco ed \u00e8 portato sotto la giacca e sopra la camicia nell'abito completo. Generalmente richiede l'uso della cravatta, dato che si tratta di un capo che rientra nell'abbigliamento pi\u00f9 formale.\nIl panciotto si differenzia dal gilet dal momento che questo \u00e8 di foggia pi\u00f9 sportiva ed \u00e8 fatto per essere portato da solo, senza giacca e senza cravatta."}
{"id": "2617730", "revid": "27442504", "url": "https://it.wikipedia.org/wiki?curid=2617730", "title": "Buccio da Ranallo", "text": ""}
{"id": "2617731", "revid": "767487", "url": "https://it.wikipedia.org/wiki?curid=2617731", "title": "Mat\u00edas Caruzzo", "text": "Carriera.\nHa giocato in tutta la sua carriera calcistica, nella prima divisione argentina."}
{"id": "2617737", "revid": "1543377", "url": "https://it.wikipedia.org/wiki?curid=2617737", "title": "Cladonia nana", "text": "Cladonia nana Vain. (1894), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal latino \"nana\", che significa \"nana, di piccole dimensioni\", ad indicarne la forma.\nCaratteristiche fisiche.\nIl tallo ha le squamule provviste di soredio in gran parte degli esemplari, in alcuni ne \u00e8 sprovvisto. I podezi, quando presenti, si ergono appena sopra il tallo squamuloso, in quanto di piccole dimensioni.\nIl fotobionte \u00e8 principalmente un'alga verde delle Trentepohlia.\nAll'esame cromatografico sono state rilevate tracce di acido fumarprotocetrarico.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie appartiene alla sezione Helopodium; attualmente questa sezione viene suddivisa dai lichenologi in 5 aggregati, uno dei quali, monofiletico, contiene la C. nana, insieme a C. peziziformis, C. neozelandica e C. cartilaginea;\nA tutto il 2008 non sono state identificate forme, sottospecie e variet\u00e0."}
{"id": "2617739", "revid": "205250", "url": "https://it.wikipedia.org/wiki?curid=2617739", "title": "Christian Lauba", "text": "Biografia.\nCon la sua famiglia si trasferisce a Bordeaux, dove effettua studi linguistici presso l'Universit\u00e0 e studia composizione nella classe di Michel Fust\u00e9-Lambezat, dove ottiene il primo premio di Composizione. Nel 1983 ottiene il Primo Premio della SACEM e nel 1993 viene nominato Docente di Analisi al Conservatorio Regionale di Bordeaux. Molto presto incontra il sassofonista Jean-Marie Londeix, per il quale compone diverse opere. Nel 1994 ottiene il Primo Premio del Concorso internazionale di Composizione di Berlino. \u00c8 nominato nel 1996 Presidente della Giuria nel prestigioso Concorso di Composizione Gaud\u00e9amus, e tiene conferenze nelle accademie e nei conservatori di tutto il mondo.\nLe sue opere sono eseguite nei teatri La Scala di Milano, il Concertgebouw di Amsterdam, la Carnegie Hall, la Julliard di New York e da formazioni come i quartetti Quatuor Diotima, Quatuor Casals, Quatuor Belcea, gli ensemble Ensemble Court-Circuit, Ensemble Musique Nouvelle, Ensemble Ictus, Ensemble \u00e0 vents n\u00e9erlandais, Percussions de Strasbourg, dalle orchestre Orchestre National Bordeaux Aquitaine, Orchestre de Mulhouse, Orchestre de la MDR de Leipzig, Orchestre Poitou-Charentes, Orchestre de Cannes, Orchestre Colonne, dall'Opera di Strasburgo, e da grandi solisti del calibro di Brigitte Engerer, Boris Berezovskij, Henri Demarquette, Jonas Vitaud, Richard Ducros, Juliette Hurel, Matthew Trusler, Florentino Calvo, Christia Hudziy, Arno Bornkamp, Claude Delangle, Olivier Sliepen, Douglas O'Connor, Michel Portal, Ivo Janssen, Richard Rimbert, Joel Versavaud.\nOpere.\nEcco alcune delle opere pi\u00f9 famose di Christian Lauba (paragrafo a parte avranno i Neuf \u00e9tudes pour saxophone)\nI Neuf \u00e9tudes pour saxophones.\nChristian Lauba si avvicin\u00f2 al sassofono soprattutto grazie al suo incontro con il docente e grande didatta Jean-Marie Londeix.\nSi interess\u00f2 soprattutto alla estrema malleabilit\u00e0 e ai limiti tuttora inesplorati della tecnica e delle possibilit\u00e0 della famiglia di questi strumenti. Da qui nascono i suoi Nove studi per sassofono che sono un capostipite della musica contemporanea solistica per sassofono. In ognuno di questi studi (che con il tempo da 9 sono diventati 15) Lauba approfondisce un determinato aspetto dello strumento, con risultati spettacolari ed estremamente interessanti.\nIl primo quaderno dei nove studi \u00e8 dedicato al sassofono contralto.\nNel primo studio, \"Balafon\",Lauba si ispira alla musica africana (il balafon per l'appunto \u00e8 uno strumento africano a percussione) basandosi nel contempo su una tecnica molto particolare del sassofono, la cosiddetta \"respirazione circolare\",tecnica che consiste nell'inspirazione durante la espirazione. Il risultato \u00e8 una composizione di circa sei minuti di durata che parte con una atmosfera soffusa e delicata per concludere con un assolo di grande virtuosismo con elementi quali multifoni e slaps o colpo di lingua percussivo.\nIl secondo studio, \"Savane\", durata 4 minuti circa, si basa sui multifonici per ottenere una melodia a incastro tra le doppie, triple voci e accordi che il sassofono solo crea tramite complesse diteggiature.\nIl terzo studio \"Sanza\", \u00e8 uno dei pi\u00f9 difficili, anche questo basatosi sui multifonici per\u00f2 ne cambia diversi con passaggi tecnici complessi e inoltre complicati dal controllo del colpo di lingua.\nIl quarto studio, \"Jungle\", \u00e8 probabilmente il pi\u00f9 celebre. Si basa sullo slap, inserendolo in un discorso legato con scale e arpeggi ad altissima velocit\u00e0, con effetti davvero straordinari.\nNel secondo quaderno esplora le possibilit\u00e0 del sassofono tenore, con gli studi \"Gyn\" e \"Vir\",e del sassofono soprano, con lo studio \"Tadj\". In questa composizione Lauba usa nella prima parte come cellula ritmica la terzina con attacchi differenziati ed accenti ritmici sempre spostati, per poi concentrarsi sul virtuosismo tecnico che qui \u00e8 davvero interessante.\nNel Terzo quaderno Lauba amplia la concezione di \"Tadj\" con lo studio \"Ars\" per due sassofoni soprano, in un duetto su attacchi differenziati e armonie raffinate.\nNel quarto Quaderno invece si approfondisce il discorso riguardante il sassofono baritono con lo studio \"Bat\", una combinazione tra multifonici e virtuosismo con un risultato sorprendente, considerando la poca letteratura per sassofono baritono.\nPosteriormente Lauba compone anche lo Steady Study on a Boogie, ed altri sei studi che rientrano nel discorso dei nove precedenti.\nIl primo \u00e8 \"Hard too Hard\", decimo studio per sassofono tenore, focalizzato su multifonici, slap, e virtuosismo digitale, ispirato dalla composizione \"Hard\"(opera per sax tenore commissionata da Jean-Michel Goury, omaggio alla musica di James Brown).\nIl secondo \u00e8 \"Stan\", dedicato al sassofonista nonch\u00e9 allievo Richard Ducros, per sassofono baritono e sintetizzatore, ispirato e dedicato al grande jazzista Stan Getz.\nIl terzo, composto nel 2007, e ancora poco conosciuto, \u00e8 \"Xyl-Balafon 2\", un vero e proprio tour de force di tutte le tecniche possibili sul sassofono contralto. Esso \u00e8 dedicato a William Street e amplia la concezione di base di \"Balafon\": respirazione circolare con slaps, multifonici, multifonici ribattuti, oltre a un considerevole sforzo virtuosistico.\nIl quarto, definito da Lauba \"\u00e9tude de style\", si ispira a una famosa composizione per sassofono ed orchestra, il \"Concerto per sax alto\" del russo Aleksandr Glazounov, e si chiama \"Cadence du Concerto pour saxophone et orchestre \u00e0 cordes de Glazounov\"\nIl quinto, \"Mist\", \u00e8 stato composto da Lauba per sax alto e clarinetto basso, o per tenore e baritono, ed \u00e8 stato dedicato ai sassofonisti Richard Ducros e Oliver Sliepen.\nIl sesto, \"Worksong\",affonda le radici nella consolidata esperienza del ciclo di \"Balafon\", ed \u00e8 dedicato al grande sassofonista statunitense Doug O' Connor.\nPi\u00f9 recentemente Lauba ha composto altri cinque studi. Il 16\u00b0, \"Kabuki\", \u00e8 per sax soprano ed \u00e8 stato dedicato al grande sassofonista francese Claude Delangle. Il 17\u00b0, \"Clouds\", \u00e8 per sax alto e nastro, dedicato al pioniere ed innovatore Nicolas Prost. Il 18\u00b0 \"Partyta\", \u00e8 dedicato al sassofonista Lars Mlekusch, per sax soprano. Il 19\u00b0, \"Arak\", \u00e8 composto per sax soprano e dedicato a Jeffrey Vickers. Il 20\u00b0, \"Twins\", \u00e8 stato composto per due sax baritoni, nello specifico, al baritonista M\u00b0 Damien Royannais, e Eric Devallon."}
{"id": "2617745", "revid": "125300259", "url": "https://it.wikipedia.org/wiki?curid=2617745", "title": "Archi (Italia)", "text": "Archi (\"I\u00ecrch\u00eb\" in abruzzese) \u00e8 un comune italiano di abitanti della provincia di Chieti in Abruzzo. Fa parte della Comunit\u00e0 montana Valsangro.\nGeografia fisica.\nIl comune di Archi \u00e8 situato su uno sperone roccioso che domina la Val di Sangro e la Valle dell'Aventino. Si estende per 2818 ettari, in stretta connessione con lo sviluppo di Atessa. Si trova a 492 m s.l.m. e confina con i comuni di Perano, Atessa, Tornareccio, Bomba, Roccascalegna e Altino. \u00c8 bagnata dal fiume Sangro. I maggiori rilievi sono costituiti dalla Serra, Colle della Guardia, Colle Bertoldo, Monte Rione e Colle Verri. Disteso sulla cresta di questo sperone, Archi \u00e8 posta lungo gli itinerari dell'olio, per la sua produzione di notevole qualit\u00e0 e tutt'oggi conserva ancora degli elementi che consentono di riconoscerne il carattere prettamente storico medievale.\nIl comune \u00e8 adagiato su uno sperone roccioso che domina sia la Valle dell'Aventino che la Val di Sangro, e per quest'ultima caratteristica \u00e8 soprannominato \"Terrazza sul Sangro\". Dal Comune \u00e8 possibile allargare lo sguardo a valle scorgendo il cammino del fiume Sangro fino alla foce dell'Adriatico, dalla quale ben si distingue l'insenatura del Golfo di Venere. La Val di Sangro \u00e8 una zona che si estende lungo il corso del fiume Sangro, nella zona meridionale della provincia di Chieti, sede di un importante agglomerato industriale ad indirizzo meccanico (Fiat-Sevel, Honda, ecc.), nonch\u00e9 di ricche risorse naturalistiche: Oasi di Serranella e il lago di Bomba (CH).\nStoria.\nArchi venne insediata gi\u00e0 dall'uomo primitivo gi\u00e0 dall'XI-VII secolo a.C. Lo testimoniano i reperti dell'insediamento pi\u00f9 importante sul versante adriatico dell'Abruzzo durante l'et\u00e0 del bronzo finale, rinvenuti nel sito di \"Fonte Tasca\" di cui le opere difensive esistettero ancora in et\u00e0 ellenistica. Successivamente ai rinvenimenti dei signori Fulvio ed Elena Di Cristoforo (1974), furono intrapresi degli scavi condotti dall'archeologo Tommaso Di Fraia autorizzati dalla Soprintendenza alle Antichit\u00e0 dell'Abruzzo (dal 1975 al 1988), che riportarono alla luce il villaggio.\nNel Medioevo Archi fu un centro fortificato che, insieme a Casoli e Roccascalegna che, costituirono un triangolo difensivo che sbarrava il passaggio tra la Maiella orientale e il Sangro. Nel 1145 molti notarili parteciparono alla crociata in Terrasanta. In epoca normanna il paese \u00e8 affidato a due militi gestiti da Marsilius Trogisii, poi, Carlo I d'Angi\u00f2 la cedette per trenta once all'anno a Berardo. In seguito fu di varie famiglie tra cui: Carafa, De Secura, Guevara, Crispano, Pignatelli, Cardone ed infine fu degli Adimari marchesi di Bomba, i quali morirono senza eredi facendo cadere Archi al demanio regio. Piane d'Archi, invece, dal finire del XVIII secolo, fu dei .\nIl nome del Comune, dai documenti del 1308 sino al XVIII secolo, cambi\u00f2 varie volte, da \"Terrotorium Arcanum - Terra Arcanum\" a \"Arci - Archi\", solo nel XVIII secolo ebbe confermato il toponimo di \"Archi\", che deriverebbe dall'amenit\u00e0 del luogo, in cima alla cresta collinare in posizione strategica sul Sangro. Gli ultimi feudatari del paese furono gli Ardimanti Marchesi di Bomba. Il 10 agosto 1855 fu una data storica per il comune, dato che per decreto di Ferdinando II delle Due Sicilie, si richiesero i nomi dei creditori affittuari dei beni appartenenti a don Giovanni Adimari Marchese di Archi e Bomba, per poter concedere la propriet\u00e0 dei stessi beni al Pio Monte Della Misericordia di Napoli.\nArchi fu saccheggiata dai Turchi nel 1656, che risalirono il Sangro, nel 1859 durante le guerre d'Indipendenza, fu uno dei primi comuni a costituire la Guardia Nazionale contro il brigantaggio. Nel 1943 durante la seconda guerra mondiale, i tedeschi occuparono il paese, installando il presidio militare nel castello medievale. Quando giunsero gli alleati dell'VIII Armata di Montgomery sul Sangro, i tedeschi abbandonarono il paese minando il castello, e distruggendolo in gran parte. Attualmente la parte bassa del Comune, di Piane d'Archi, si \u00e8 notevolmente sviluppata al livello demografico ed industriale, essendo di pi\u00f9 facile collegamento con il mare, la citt\u00e0 di Lanciano, e la strada statale della Fondovalle Sangro.\nSimboli.\nLo stemma del Comune di Archi \u00e8 stato concesso con decreto del presidente della Repubblica del 23 luglio 2004.\nMonumenti e luoghi d'interesse.\nArchitetture religiose.\nSituato appena fuori dal centro storico del paese, in Via Eugenio Sirolli. La chiesa fu costruita sopra una cappella votiva nel XVI secolo, si presume in ringraziamento al santo per aver scongiurato la pestilenza. Negli anni venne ampliata, soprattutto nel XIX secolo a quanto pare dallo stile neoclassico della facciata, recentemente dipinta in rosso pompeiano, con le cromature in contrasto col bianco delle colonne e delle cornici delle aperture. La facciata si presenta a terminazione triangolare, scandita verticalmente in tre ordini da paraste ioniche e a capitello, con il blocco centrale pi\u00f9 grande e innalzato, il che fa presagire che l'edificio interna sia scandito in tre navate.La successione di archi ciechi, con la nicchia centrale con la statua di San Rocco di recente fattura \u00e8 regolare, il portale invece ha timpano triangolare. L'interno \u00e8 tardo barocco, decorato da intonaco giallo canarino con fasce a motivi vegetali, una cantoria che si trova sulla controfacciata, sovrastata da un ritratto di San Michele guerriero, successione di cappelle laterale sulle navate minori, e il capo altare a tabernacolo, con la nicchia grande con la statua del santo.\nNel centro del paese. Forse \u00e8 stata costruita nel XVIII secolo.\nLa chiesa si presume realizzata nel XII-XIII secolo, anche se nel XVIII secolo dovette essere ricostruita quasi per intero, rispettando forse solo l'originario impianto a croce greca. L'ingresso alla chiesa avviene mediante un portale inquadrato da paraste, sovrastato da timpano curvilineo, al di sopra dell'alta trabeazione, in asse col portale, c'\u00e8 una nicchia centrale incorniciata da paraste ioniche, e sovrastata da timpano triangolare spezzato. Analogamente un timpano curvilineo spezzato conclude la facciata in alto. La torre campanaria laterale \u00e8 a quattro livello, divisi da cornici, di cui l'ultimo a pianta ottagonale, con i primi due livelli privi di aperture, mentre negli ultimi si aprono vani ad arco per alloggiarvi le campane; la torre termina con la cuspide barocca alla napoletana, ossia a cipolla.L'edificio \u00e8 realizzato in conci di pietra a vista, anche se dal secondo livello in poi il paramento \u00e8 stato ricoperto da intonaco.\nLa facciata \u00e8 scandita da paraste. Il portale \u00e8 sormontato da un timpano curvilineo. La chiesa \u00e8 realizzata in conci di pietre lavorate.\nL'interno \u00e8 a croce greca con una cupola all'incrocio delle due navate, presso il presbiterio.\nAll'interno sono conservati una tavola raffigurante una Madonna dell'Olmo, una tavola raffigurante san Carlo Borromeo, un crocifisso ligneo di Gioacchino Pellicciotti di Perano e una tela che raffigura san Vitale di Felice Ciccarelli di Atessa.\nAttualmente \u00e8 di propriet\u00e0 comunale ed ospita incontri e convegni. Ha un'unica navata. Alcuni deterioramenti rendono parzialmente fatiscente la chiesa.\nL'antica chiesa, attualmente sconsacrata, \u00e8 di propriet\u00e0 comunale, vi sono ospitati incontri e convegni culturali: l'edificio si trova presso via Castello, l'impianto a navata unica presenta un'originale facciata impostata su due ordini di pietra a faccia vista. Il paramento a vela del secondo ordine \u00e8 costituito da un apparecchio murario, con terminazione a capanna e da quattro aperture di cui due tamponate. Complessivamente l'edificio conserva ancora i cornicioni tardo barocchi, l'esterno tuttavia non \u00e8 intonacato.\n\u00c8 realizzata in conci di pietra, affacciata nella parte Sud del paese, lungo via Castello. Il portale principale \u00e8 ad arco ogivale. La facciata termina in alto con un timpano.\n\u00c8 di recente costruzione. \u00c8 sita nella frazione del paese Piane d'Archi. La facciata termina a capanna. La torre campanaria \u00e8 a base quadrangolare ed \u00e8 unita alla chiesa da un passaggio. La chiesa \u00e8 stata restaurata nel 2012-15, con la riverniciatura e l'abbellimento degli esterni e degli interni, creando un contrasto di mattoni rossi e intonaco bianco della facciata, abbellendo anche la torre campanaria, che prima constava di sole 2 campane della Fonderia Marinelli di Agnone, il concerto complessivo attuale \u00e8 di 5 campane.\n\u00c8 a navata unica, affacciata in Via Occidentale, presso il castello. \u00c8 verosimilmente seicentesca. L'interno non vi sono elementi decorativi di pregio. Recentemente \u00e8 stata restaurata.\nLa chiesa ha navata unica, una retrostante sagrestia. Risale al XVII-XVIII secolo, usata come cappella gentilizia dei Baroni di Archi, data la vicinanza al palazzo nobile. L'interno \u00e8 privo di elementi particolari decorativi, i restauri recenti hanno introdotto stucchi bianchi in corrispondenza della parete di fondo, e della volta a botte della navata. Lateralmente ilo presbiterio si accede a una piccola sagrestia che \u00e8 un piccolo edificio annesso alla chiesa.\nArchitetture civili.\nViene detto anche percorso medioevale: include il camminatoio di Via Palazzo, via Civitella, Largo Santa Croce, Via Roma (con l'arco della porta di accesso), e via Sant'Angelo.\nTrattasi di un tracciato del borgo medievale in cui tuttora si trovano dei palazzi abbandonati. Particolare \u00e8 una torre con campana \u00e8 orologio.\nSi trova nel centro storico (Via Occidentale) in posizione dominante sull'abitato stesso.Alcuni elementi tra cui alcune mensole dei balconi danno un'idea che il palazzo sia antico.\n\u00c8 stato costruito con ciottoli di varia forma e dimensione e mattoni. Il portale ha un arco a tutto sesto in pietra, la cornice del coronamento \u00e8 in laterizi lavorati.\nAltri elementi di rilievo del palazzo sono: un balconcino realizzato in pietra con le sue sottomensole lapidee; gli archi che univano il palazzo di fronte che passano sopra la stradina laterale. Gli ultimi proprietari furono i Lannutti, da cui il nome del castello. Nella seconda guerra mondiale \u00e8 stato un potente avamposto militare per i nazisti contro le operazioni degli alleati, ma successivamente, fu distrutto.\n\u00c8 un palazzo residenziale suddiviso in tre piani e sito in Largo Cieri. \u00c8 adibito ad abitazione privata. Accanto vi \u00e8 la porta Cieri..\n\u00c8 un palazzo residenziale in muratura realizzato con pietre e cornici in laterizio. Il portale principale e contornato da mattoni che formano un bugnato.\n\u00c8 un palazzo nobiliare realizzato in pietra suddiviso in 3 parti in cui l'ingresso si trova nella parte centrale. Il portale \u00e8 attorniato da mattoni che formano un bugnato.\nAl primo piano vi \u00e8 un balcone tra due finestre.\nSiti archeologici.\nA Fonte Tasca c'\u00e8 un insediamento abitativo che risale all'XI-VII secolo a.C. in piena et\u00e0 del bronzo.\nInfrastrutture e trasporti.\nIl comune di Archi \u00e8 raggiungibile dall'Autostrada A14 Adriatica all'uscita Val Di Sangro, dalla Strada statale 652 di Fondo Valle Sangro o dalla Strada Provinciale 119."}
{"id": "2617756", "revid": "287204", "url": "https://it.wikipedia.org/wiki?curid=2617756", "title": "BGL-BNP Paribas Open Luxembourg 2009", "text": "Il BGL Luxembourg Open 2009 \u00e8 stato un torneo di tennis giocato sul cemento. \u00c8 stata la 14\u00aa edizione del BGL Luxembourg Open, che fa parte della categoria WTA International nell'ambito del WTA Tour 2009. Il torneo si \u00e8 giocato a Lussemburgo dal 17 al 25 ottobre 2009.\nPartecipanti WTA.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nGiocatrici Lucky Loser:\nCampionesse.\nSingolare.\n Timea Bacsinszky ha battuto in finale Sabine Lisicki, 6-2, 7-5\nDoppio.\n Iveta Bene\u0161ov\u00e1 / Barbora Z\u00e1hlavov\u00e1-Str\u00fdcov\u00e1 hanno battuto in finale Vladim\u00edra Uhl\u00ed\u0159ov\u00e1 / Renata Vor\u00e1\u010dov\u00e1, 1-6, 6-0, [10-7]"}
{"id": "2617759", "revid": "1543377", "url": "https://it.wikipedia.org/wiki?curid=2617759", "title": "Sh2-224", "text": "Sh2-224 \u00e8 un resto di supernova visibile nella costellazione boreale dell'Auriga.\nSi individua 3,5\u00b0 a SSE della brillante stella Capella, l'astro dominante della costellazione; \u00e8 formato da due tenui filamenti nebulosi, il pi\u00f9 cospicuo dei quali \u00e8 quello di nordovest e si estende per 20' x 30' verso il centro della sorgente di onde radio, che ha invece dimensioni di 70' x 75'. Trovandosi a una declinazione moderatamente settentrionale, la sua osservazione \u00e8 agevole soprattutto nelle regioni dell'emisfero boreale, dove \u00e8 visibile alta nel cielo per gran parte delle notti dell'anno.\nL'oggetto possiede una forma insolita, con una struttura a guscio dal raggio pari a circa 25 parsec, ed \u00e8 in interazione con una cavit\u00e0 del mezzo interstellare a una temperatura pi\u00f9 elevata rispetto all'ambiente circostante, situata nella parte sudoccidentale e dalla forma ad arco; questa conformazione suggerisce che il resto di supernova in direzione sudovest sia entrato in contatto con la cavit\u00e0, dapprima deformandosi ed entrando in interazione con questa struttura, poi espandendosi all'interno di essa e creando un'onda di propagazione pi\u00f9 ampia che \u00e8 emersa dalla parte opposta, creando cos\u00ec la struttura ad arco visibile nella parte pi\u00f9 occidentale, ossia oltre la cavit\u00e0. La distanza della struttura \u00e8 stimata sui 14700 anni luce dal sistema solare, in una regione periferica del Braccio di Perseo. Tramite lo studio ai raggi X si \u00e8 determinata un'et\u00e0 della struttura compresa fra 13.000 e 24.000 anni."}
{"id": "2617771", "revid": "1418004", "url": "https://it.wikipedia.org/wiki?curid=2617771", "title": "T. Jefferson Parker", "text": ""}
{"id": "2617776", "revid": "287204", "url": "https://it.wikipedia.org/wiki?curid=2617776", "title": "Coppa Svizzera 2006-2007 (disambigua)", "text": ""}
{"id": "2617778", "revid": "287204", "url": "https://it.wikipedia.org/wiki?curid=2617778", "title": "Coppa Svizzera 2007-2008 (disambigua)", "text": ""}
{"id": "2617779", "revid": "174925", "url": "https://it.wikipedia.org/wiki?curid=2617779", "title": "Lajka", "text": ""}
{"id": "2617780", "revid": "287204", "url": "https://it.wikipedia.org/wiki?curid=2617780", "title": "Coppa Svizzera 2008-2009 (disambigua)", "text": ""}
{"id": "2617792", "revid": "287204", "url": "https://it.wikipedia.org/wiki?curid=2617792", "title": "Zdenek Kosler", "text": ""}
{"id": "2617793", "revid": "287204", "url": "https://it.wikipedia.org/wiki?curid=2617793", "title": "Stockholm Open 2009", "text": "Lo Stockholm Open 2009 \u00e8 stato un torneo di tennis giocato sul cemento indoor.\n\u00c8 stata la 41\u00aa edizione dello Stockholm Open, che fa parte della categoria ATP World Tour 250 series nell'ambito dell'ATP World Tour 2009. Il torneo si \u00e8 giocato al Kungliga tennishallen di Stoccolma in Svezia, dal 17 al 25 ottobre 2009.\nPartecipanti.\nAltri partecipanti.\nGiocatori che hanno ricevuto una Wild card:\nGiocatori passati dalle qualificazioni:\nGiocatori entrati come Lucky Loser:\nCampioni.\nSingolare.\n Marcos Baghdatis ha battuto in finale Olivier Rochus, 6-1, 7-5\nDoppio.\n Bruno Soares / Kevin Ullyett hanno battuto in finale Simon Aspelin / Paul Hanley, 6-4, 7-6(4)"}
{"id": "2617799", "revid": "430604", "url": "https://it.wikipedia.org/wiki?curid=2617799", "title": "Abbazia di Sambucina", "text": ""}
{"id": "2617802", "revid": "430604", "url": "https://it.wikipedia.org/wiki?curid=2617802", "title": "Abbazia della Sambucina", "text": ""}
{"id": "2617806", "revid": "21981", "url": "https://it.wikipedia.org/wiki?curid=2617806", "title": "Reggiane-progetti avanzati", "text": ""}
{"id": "2617809", "revid": "438678", "url": "https://it.wikipedia.org/wiki?curid=2617809", "title": "Luca Campano", "text": "Biografia.\n\u00c8 chiamato cos\u00ec in quanto originario della regione della Campagna e Marittima. \u00c8 spesso citato non tanto per la sua vita religiosa, ma poich\u00e9 a lui vengono attribuiti i lavori architettonici di due dei pi\u00f9 importanti edifici religiosi della Provincia di Cosenza, il Duomo di Cosenza e l'Abbazia Florense.\nAbate dell'Abbazia della Sambucina, e formatosi precedentemente nell'Abbazia di Casamari, qui incontra Gioacchino da Fiore, famoso gi\u00e0 come alto predicatore. Rimase molto affascinato dalla figura di Gioacchino, e lo stesso Gioacchino utilizz\u00f2 Luca Campano come suo \"scriba\" o amanuense, compito che Luca svolse con molta umilt\u00e0. Venne eletto abate della Sambucina il 22 novembre del 1194, e mantenne tale carica per sette anni, dando un forte impulso economico all'Abbazia, grazie anche all'amicizia che lo legava ai Papi Celestino III ed Innocenzo III ed agli Imperatori Federico II ed Enrico IV, che si impegnarono in numerose donazioni verso l'Abbazia. In questi anni si concesse molto nel sviluppare e migliorare il suo maggiore interesse, ovvero l'architettura. Divenne un cos\u00ec abile architetto che quando venne eletto vescovo di Cosenza, pot\u00e9 dare libero sfogo alla sua grande capacit\u00e0 ormai acquisita. A Sambucina diede inizio al rifacimento dell'Abbazia mentre a Cosenza, progett\u00f2 la sua opera pi\u00f9 importante, ovvero il Duomo della citt\u00e0. A lui viene attribuita anche l'edificazione dell'Abbazia Florense. Gli ultimi scavi dell'\"Abbazia di Iure Vetere\" ed alcuni scritti, accennano del suo coinvolgimento nell'erezione dell'Abbazia, o per lo meno lo vedono indicato quale \"direttore dei lavori\" del nuovo archicenobio fatto erigere dopo la morte di Gioacchino da Fiore.\nPurtroppo non si hanno notizie certe della sua data di nascita e ne della sua morte, n\u00e9 tanto meno il luogo dove egli per\u00ec. Restano solo le sue due grandi opere che ancora oggi si possono ammirare, visitando le citt\u00e0 nella quale si trovano."}
{"id": "2617813", "revid": "1318658", "url": "https://it.wikipedia.org/wiki?curid=2617813", "title": "Molly Volley", "text": ""}
{"id": "2617817", "revid": "713168", "url": "https://it.wikipedia.org/wiki?curid=2617817", "title": "Cronache aquilane", "text": "Le Cronache aquilane costituiscono un cospicuo filone storiografico e letterario, prevalentemente medievale, che si concentr\u00f2 sulla narrazione delle vicende della storia civica dell'Aquila, utilizzando, a seconda dei casi, il latino o il volgare, ed esprimendosi sia in poesia sia in prosa. Questa tradizione, solo in parte tramandataci, esibisce tali caratteri di originalit\u00e0 e specificit\u00e0 da distinguersi nettamente nel panorama civico e letterario del Regno di Napoli.\nIl \"corpus\" cronachistico sopravvissuto riguarda sostanzialmente l'epoca tardo medievale della storia cittadina, dalla fondazione nel XIII secolo fino al XV. In un solo caso viene lambita l'et\u00e0 moderna, con una cronaca che si spinge fino ai primi decenni del XVI secolo. Nella sopravvivenza del corpus, ha avuto un ruolo importante il lavoro di recupero svolto, nell'ambito delle \"Antiquitates Italicae Medii Aevi\" di Ludovico Antonio Muratori, dall'erudito settecentesco Anton Ludovico Antinori, religioso oratoriano e vescovo.\nPrecursore del genere fu il medievale Buccio di Ranallo da Poppleto, fiorito nel XIV secolo, ma il \"corpus\" documentario delle antiche \"Cronache aquilane\" fu incrementato e reso copioso dall'opera di numerosi epigoni. Tra le cronache successive a quella di Buccio, sono state tramandate quelle di Niccol\u00f2 da Borbona (XV secolo), a copertura del periodo 1362-1424, Francesco di Angeluccio di Bazzano, che scrisse del periodo 1436-1485, Anonimo dell'Ardinghelli e Bernardino da Fossa, entrambi cronisti per gli anni 1254-1423, e Alessandro de Ritiis (XV secolo), che scrisse sul periodo dal 1347 al 1497.\nA chiudere questo filone \u00e8 la cosiddetta \"Cronaca basiliana\" dal nome del suo estensore, Vincenzo di Basilii di Collebrincione, la pi\u00f9 recente compilazione tra quelle conosciute, che prende sinteticamente in carico il periodo dal 1476 al 1529. Si tratta di anni cruciali, posti a cavallo di quel crinale storico che segnala convenzionalmente il passaggio dal Medioevo all'et\u00e0 moderna, particolarmente significativi per l'Italia e per L'Aquila, segnati come furono dalle guerre di conquista dell'egemonia sulla penisola.\nLa fioritura di questo genere pone L'Aquila in una posizione peculiare rispetto alle tradizioni civiche del resto del Regno di Napoli e accompagna un periodo che pu\u00f2 essere considerato come l'et\u00e0 aurea della storia aquilana, per la prosperit\u00e0 economica e per lo status di autonomia di cui la citt\u00e0 poteva allora godere.\n\u00c8 significativo notare infatti come l'ultima opera conosciuta, la \"Cronaca basiliana\", sia anche quella che, con la sua narrazione, accompagna la storia dell'Aquila verso gli anni che avrebbero segnato l'epilogo di quello statuto di autonomia, con la conclusione delle Guerre d'Italia e l'assorbimento della citt\u00e0 nell'orbita della dominazione spagnola.\nIl corpus delle cronache aquilane.\nCaratteri distintivi.\nLa consuetudine cronachistica si presenta come un tratto distintivo della tradizione culturale aquilana, in grado di porre la citt\u00e0 in posizione eccezionale e quasi unica nella capacit\u00e0 di costruire la propria identit\u00e0 civica, rispetto alle altre citt\u00e0 del Regno di Napoli le quali - come \u00e8 stato opportunamente notato - non furono generalmente in grado di esprimere \u00abuna storiografia cittadina paragonabile per quantit\u00e0 e qualit\u00e0 a quella del resto d'Italia\u00bb. Nel Regno di Napoli, infatti, sar\u00e0 solo l'Aquila a sapersi dotare, dalla met\u00e0 del Trecento, di \u00abuna vera e propria cronaca cittadina [...] a opera di Buccio di Ranallo e dei suoi continuatori\u00bb.\nOpere principali.\nLa mole originaria dei documenti doveva essere molto pi\u00f9 vasta di quella del \"corpus\" tramandato. Lo testimonia l'enorme ampiezza di riferimenti nei 54 volumi degli \"Annali\" e della \"Corografia\" di Anton Ludovico Antinori.\nIl repertorio delle cronache sopravvissute copre principalmente il periodo tardo medievale compreso tra il XIV e il XV secolo, arrivando, solo in un caso, a toccare il primo trentennio del XVI secolo.\nDi questo arco di tempo, nella storia della citt\u00e0 dell'Aquila, si occupano le seguenti opere:\n1. La \"Cronaca\" di Buccio di Ranallo da Poplito.\nLa \"Cronaca\" di Buccio di Ranallo da Popplito parte all'incirca dalla fondazione della citt\u00e0 (intorno al 1253) e giunge fino al 1362. Si tratta di un poema in versi scritto in quartine di 1256 versi alessandrini monor\u00ecmi. Vi si trovano intercalati 21 \u00abvigorosi sonetti politici\u00bb finalizzati alla pacificazione dei contrasti intestini tra le fazioni cittadine.\nNella sua cronaca, Buccio di Ranallo tratta molti degli eventi salienti dei suoi tempi, quali la prima e seconda fondazione della citt\u00e0 e il succedersi delle dinastie reali nel meridione. La cronaca \u00e8 di notevole importanza sia per la veridicit\u00e0 dei fatti raccontati sia per la qualit\u00e0 della sua vivace e appassionata narrazione.\nPer queste sue caratteristiche, infatti, Buccio (dietro la cui figura, secondo un'ipotesi di Vincenzo De Bartholomaeis, si nasconderebbe la figura di un giullare) \u00e8 stato definito come \nLa lingua di Buccio \"[...] nella sua rozzezza, attingeva ai serbatoi pi\u00f9 genuini della dialettalit\u00e0 municipale, del resto alimentata da una citt\u00e0 che non aveva ancora inaugurato in modo permanente i contatti con la cultura contemporanea\". La sua opera non rimase isolata ma fu proseguita da una folta schiera di epigoni, continuatori e imitatori. E fu proprio in mano ai suoi seguaci che lo strumento linguistico locale conobbe una significativa evoluzione, divenendo una risorsa \u00ab [...] pi\u00f9 agile e disinvolta, ormai intonata alle gentilezze del toscano\u00bb.\nIl poema narra in 1256 strofe tetrastiche di alessandrini (il verso ufficiale della didascalia settentrionale) gli avvenimenti della storia Aquilana, partendo dalle vicende che precedettero la prima fondazione nel 1254 dai famosi 99 castelli circostanti, e terminando con i fatti del maggio del 1362. In questi termini si svolge il filo di una ricostruzione storica, che ha per tema la lotta delle forze del nascente Comune contro i feudatari di stabilimento imperiale (dapprima di Federico II di Svevia, poi di Carlo I d'Angi\u00f2); intorno a questo nucleo di interesse prevalente trova poi modo di innestarsi il complesso di vicende che dalla seconda met\u00e0 del XIII secolo, alla prima del XIV caratterizzarono la storia del sud Italia. Dai primi tentativi di edificazione della citt\u00e0 dagli abitanti di Amiternum (l'antica citt\u00e0 romana sabina presso San Vittorino), verificatisi nel momento critico della lotta imperiale e papale tra papa Gregorio IX e Federico II, si passa agli sforzi pi\u00f9 consapevoli degli Aquilani, tesi al raggiungimento di una costituzione comunale, nell'ambito di quel generale risveglio delle autonomie locali, che s'avverte nel Regno di Napoli, all'indomani della morte di Federico (1250), e si conclude con la costituzione dell'originario Comune rustico, presso la localit\u00e0 di Acculi (l'area attuale del Borgo Rivera con la fontana delle 99 cannelle), che divenne Municipio riconosciuto dal \"Privilegium\" concesso da Corrado IV di Svevia, figlio di Federico, nel 1254.\nLa citt\u00e0 inizia a svilupparsi dall'attuale Quarto di San Giovanni di Lucoli, e nella parte nord-est, in localit\u00e0 La Torre, il cuore dell'attuale Quarto di Santa Giusta. Nel 1256 la diocesi viene trasferita dalla vicina Forcona nella nuova cattedrale in Piazza del Mercato, durante il regno di Manfredi di Svevia nel 1258-59, che rivendica nel Mezzogiorno la tradizionale politica accentratrice dei Normanni e degli Svevi, L'Aquila, per la sua stessa natura fi tradizione municipalista con un collegio comunale, si oppone fieramente a questa politica, e pertanto viene attaccata e distrutta nel 1259. La citt\u00e0 verr\u00e0 ricostruita nel 1265-67 per volere del nuovo sovrano Carlo I d'Angi\u00f2, che insieme agli Aquilani sconfisse Corradino di Svevia nella battaglia di Tagliacozzo. La politica di lealismo che la monarchia intese restaurare nei confronti del clero e dei nobili, il fiscalismo gravoso, l'arbitrio degli ufficiali, dovettero essere avvertiti in Aquila, il cui notevole sviluppo economico e sociale avrebbe richiesto un'adeguata evoluzione delle forme costituzionali, nei confronti della monarchia.\nBuccio avverte il nesso storico di questi elementi, svelando in forma polemica e spregiudicata gli interessi mondani celati all'ombra della politica della Chiesa, denunciando i soprusi dei burocrati angioini, gli intrighi degli appaltatori che assicurano la continuit\u00e0 della politica finanziaria statale, nei confronti delle collettivit\u00e0 produttrici, ma soprattutto additando nella potenza delle consorterie nobiliari, il maggior pericolo per la libert\u00e0 del Comune. Infatti il tema centrale della \"Cronica\" \u00e8 la lotta delle fazioni, poich\u00e9 ogni elemento nuovo dei mercanti e degli arrivisti \u00e8 visto da Buccio come fonte del sovvertimento del vecchio ordine; questo sovvertimento pu\u00f2 mostrarsi con tentativi di restaurazione degli antichi privilegi, oppure cercando di monopolizzare con la politica demagogica le nascenti risorse dell'attivit\u00e0 commerciale e artigianale, dato che in quel tempo nacque il Collegio delle Arti Nobili, con sede nell'ancora esistente palazzetto dei Nobili.Sotto re Roberto d'Angi\u00f2, definito \"re Mercante\" da Buccio, i nobili minacciarono la collettivit\u00e0, e il dissidio tra politica oligarchica e necessit\u00e0 del Comune, che si individuano nello sviluppo artigiano nella regolamentazione dei rapporti col ceto rurale, si acuisce al punto da rendere precaria la stabilit\u00e0 della forma istituzionale vigente di governo.In questo contesto Buccio traccia uno spietato ritratto di ser Lalle I Camponeschi, da non confondere col nipote Pietro Lalle Camponeschi, il quale con il sui potere ha occupato il Comune, gestendo la cosa pubblica. Tuttavia non mancano chiari riferimenti storici, come la congiura contro il tribuno della plebe Niccol\u00f2 dell'Isola, l'incoronazione papale del 28 agosto 1294 di frate Pietro da Morrone presso la basilica di Santa Maria di Collemaggio, e la tremenda pestilenza del 1348, seguita da un forte terremoto del 1349, che distrusse gran parte della citt\u00e0.\n2 e 3. \"Cronaca delle cose dell'Aquila\" di Antonio di Boetio.\nAntonio di Boethio (o \"di Boezio\", detto anche Antonio di Buccio di San Vittorino), con la sua \"Cronaca delle cose dell'Aquila\", copre il periodo 1363-1381, esprimendosi nella stessa forma metrica utilizzata da Buccio di Ranallo. Questa cronaca va ad aggiungersi al poema, in ottava rima e cinque canti, che lo stesso Antonio di Buccio scrisse sulla \"Venuta di Re Carlo di Durazzo nel Regno\" (1378-1382).\nEntrambe le cronache di Antonio di Boezio furono pubblicate dall'erudito settecentesco Anton Ludovico Antinori, incorporate nel VI volume della \"Antiquitates Italicae Medii Aevi\" di Ludovico Antonio Muratori.\n4. \"Catalogus pontificum Aquilanorum\".\nIl \"Catalogus pontificum Aquilanorum ab anno 1254 ad annum usque 1472\" copre l'intervallo di tempo dal 1254-1472. La sua compilazione \u00e8 frutto dell'opera di due autori rimasti anonimi. Anche il \"Catalogus\" fu incorporato nel VI volume delle muratoriane \"Antiquitates Italicae Medii Aevi\", per opera dell'Antinori, che ne rinvenne una copia nell'Archivio capitolare di San Massimo. Un'altra copia \u00e8 conservata alla Biblioteca Vaticana.\n5. \"Diaria\" di Iacopo Donadei.\nI \"Diaria rerum suis temporibus Aquilae et alibi gestarum\" (1407-1414) furono scritti in prosa latina da Jacopo Donadei, che fu vescovo dell'Arcidiocesi dell'Aquila, in pieno clima scismatico d'Occidente, dal 31 agosto 1391 al 6 gennaio 1431.\nAnche la pubblicazione della cronaca del Donadei si deve a monsignor Anton Ludovico Antinori che ne invi\u00f2 il manoscritto a Roma, nelle mani di Giovanni Cristofano Amaduzzi affinch\u00e9 lo pubblicasse. Amaduzzi lo mand\u00f2 in stampa nel 1783, in ottavo, con premessa e notizie biografiche dell'Antinori, inserendolo nel quarto e ultimo volume del suo \"Anecdota litteraria ex mss. codicibus eruta\", con il titolo di \"Jacobi Donadei Episcopi Aquilani Diaria rerum suis temporibus Aquilae et alibi gestarum, ab anno 1407 ad annum 1414\". Una seconda edizione si deve a Leopoldo Palatini in \"lacopo Donadei e i suoi diari\", nel \u00ab\"Bullettino della Societ\u00e0 di storia patria \"Anton Ludovico Antinori\" negli Abruzzi\"\u00bb, a. XIII (1901), 2, pp. 11-32 (note biografiche e premessa alle pp. 1-9).\n6. \"Delle cose dell'Aquila dall'anno 1363 all'anno 1424\" di Niccol\u00f2 di Borbona.\nLa cronaca \"Delle cose dell'Aquila dall'anno 1363 all'anno 1424\" di Niccol\u00f2 di Borbona, in prosa volgare, si ferma all'episodio dell'assedio della citt\u00e0 da parte di Andrea Fortebraccio (Braccio da Montone), e della sua morte, eventi che si iscrivono nell'ambito delle lotte fra Angioini e Aragonesi sul suolo italiano.\nFu quest'opera, assieme a quella pi\u00f9 antica di Buccio di Ranallo, una delle fonti primarie a cui attinse dichiaratamente Alessandro de Ritiis (v. oltre) nella sua \"Chronica civitatis Aquilae\" della met\u00e0 del XV secolo..\n7. \"Annali della Citt\u00e0 dell'Aquila\" (dalle origini al 1424).\nGli \"Annali della Citt\u00e0 dell'Aquila\" coprono il periodo storico che va dalla fondazione della citt\u00e0 fino all'anno 1424. L'opera fu raccolta dall'erudito Angelo Leosini (1819-1881) che, progettandone la pubblicazione, la ricopi\u00f2 da fonti manoscritte di propriet\u00e0 della famiglia Dragonetti. Leosini non riusc\u00ec nel suo intento e l'opera vide la luce solo dopo la sua morte, in due volumi (1883-1886), per le cure del nipote Giuseppe che ne aveva riordinati i contenuti dopo averla ritrovata tra le carte lasciate dallo zio. A causa di un errore in buona fede del nipote, che la credette opera di suo zio, la pubblicazione ricevette il titolo fuorviante di \"Annali della citt\u00e0 di Aquila, opera postuma del Prof. Angelo Leosini, ordinata da Giuseppe Leosini\" (stab. tip. R.Grossi, 1883-1886). Questa serie di circostanze ha fatto s\u00ec che gli \"Annali\" vengano spesso erroneamente attribuiti ad Angelo Leosini, un errore in cui incorre anche l'\"Enciclopedia Italiana\", vol. III, p.\u00a0794.\n8. Cronaca della \"Guerra braccesca\" di Niccol\u00f2 Ciminello di Bazzano.\nIl poema di Niccol\u00f2 Ciminello di Bazzano sulla cosiddetta \"guerra braccesca\" del 1423-24, l'offensiva di Braccio Fortebraccio da Montone contro L'Aquila, fu scritto in ottava rima e in undici canti.\nIl poema del Giminello fu a lungo creduto di autore incerto. Il primo a esprimersi a favore di una probabile attribuzione fu Girolamo Bivera. A questa opinione ader\u00ec Anton Ludovico Antinori che pubblic\u00f2 l'opera nel VI Tomo delle \"Antichit\u00e0 del medio Evo\". Il ritrovamento del manoscritto originale, avvenuto poco dopo, quando la pubblicazione dell'opera era gi\u00e0 in fase avanzata, conferm\u00f2 con certezza l'attribuzione proposta da Bivera e dall'Antinori. Quest'ultimo ne pot\u00e9 comunque dar conto in una nota aggiunta in coda all'opera.\nIl poema fu utilizzato verso la met\u00e0 del XVI secolo da Angelo Pico Fonticulano, che lo tradusse in prosa latina con il titolo di \"Bellum Braccianum\" (o \"De bello Bracciano\"). Quest'opera fu poi ripubblicata nel 1630 per l'editore Cacchi dell'Aquila e, nel XVIII secolo, da Pietro Burmanno, che la inser\u00ec nella sua grande collezione degli scrittori di cose italiane.\n9. \"Cronaca delle cose dell'Aquila dall'anno 1436 al 1485\" di Francesco d'Angeluccio di Bazzano.\nLa \"Cronaca delle cose dell'Aquila dall'anno 1436 al 1485\" fu opera di un mercante e uomo politico cittadino, Francesco d'Angeluccio di Bazzano, che la redasse in prosa volgare, animato dall'intento di compilare un repertorio di eventi notevoli, annotati per ciascun anno (1436-1485). Francesco d'Angeluccio si era gi\u00e0 cimentato, nel 1436, nella trascrizione della \"Cronaca\" del precursore Buccio. L'autore \u00e8 un mercante, che fu parte attiva della vita amministrativa della citt\u00e0, nella quale ricopr\u00ec incarichi pubblici come quello di sindaco/console dell'Arte della Lana o come la partecipazione in organi del comune, testimoniata da un suo intervento il 5 novembre 1467.\nLa sua opera \u00e8 di modesto valore letterario e di incerta forza narrativa, ma la materia di cui si occupa \u00e8 tratta dalla piccola quotidianit\u00e0 e lascia emergere una cronaca viva e dettagliata, che offre un interessante spaccato delle relazioni e delle tensioni sociali che agitavano la citt\u00e0, fino negli eventi pi\u00f9 tesi, come la grande nevicata del 1465, o addirittura pi\u00f9 drammatici e tragici, come i terremoti che squassarono la citt\u00e0 del 1461-1462, o l'imperversare della peste che colp\u00ec L'Aquila nel 1478.\n10. \"Chronica civitatis Aquilae\" di Alessandro de Ritiis.\nLa \"Chronica civitatis Aquilae\" (1437-1497) fu scritta in latino medievale tra il 1493 e il 1497, opera di Alessandro de Ritiis. Il suo manoscritto originale ha ricevuto la prima edizione critica nel 1941 e nel 1943, a opera di Leopoldo Cassese, direttore dell'Archivio di Stato dell'Aquila Altra opera del De Ritiis \u00e8 la \"Chronica Ordinis\" (o \"Chronica Franciscanae Religionis\").\nSi tratta di manoscritti compitati in una scrittura corsiva minuscola la cui leggibilit\u00e0, gi\u00e0 ardua, \u00e8 resa ancor pi\u00f9 problematica dal ricorso a frequenti abbreviazioni. Notevole \u00e8 comunque il loro valore storico-documentario soprattutto quello della \"Chronica civitatis Aquilae\", redatta tra il 1493 e il 1497, la pi\u00f9 preziosa fonte della storia civile, politica, religiosa e sanitaria della citt\u00e0 aquilana nel periodo storico a cui si riferisce: ingiustamente trascurata da molti studiosi, il suo grande valore, secondo Cassese e Maria Rita Berardi, risiede nella circostanza che l'autore \u00e8 testimone oculare o addirittura parte attiva di alcuni degli eventi che in essa sono registrati.\nLa tradizione a cui attinge dichiaratamente De Ritiis \u00e8 quella del cronista Buccio di Ranallo e dei suoi epigoni, come Niccol\u00f2 (Nicola) da Borbona, che egli forse conobbe di persona.\nAltre opere del corpus.\nA questo primo \"corpus\" possono aggiungersi:\n11 e 12. Trascrizioni in prosa di san Bernardino da Fossa e dell'\u00abAnonimo dell'Ardinghelli\u00bb.\nSono le traduzioni in prosa delle Cronache di Buccio di Ranallo e di Antonio di Buccio di San Vittorino, che sono ascritte ai nomi del cosiddetto \u00abAnonimo dell'Ardinghelli\u00bb (1254-1423), e la trascrizione di quella del beato Bernardino da Fossa\n13. \"Cronachetta anonima delle cose dell'Aquila dal 1055 al 1414\".\nLa cosiddetta \"Cronachetta anonima delle cose dell'Aquila dal 1055 al 1414\" \u00e8 conservata in un manoscritto del Cinquecento.\nDi essa non si conosce con certezza l'epoca di realizzazione: potrebbe essere una compilazione di XVI secolo ma non si pu\u00f2 escludere che essa sia pi\u00f9 antica, qualora la si voglia considerare come successiva copia apografa di un precedente originale quattrocentesco.\n14. La \"Cronaca basiliana\" di Vincenzo di Basilii di Collebrincione.\nLa \"Cronaca basiliana\", l'unica, tra quelle conosciute, che si estenda fino al Cinquecento, fu descritta da Vincenzo di Basilii di Collebrincione. Costui, mercante come il suo predecessore Francesco d'Angeluccio di Bazzano, prende sinteticamente in carico gli anni dal 1476 al 1529.\nSenza attenersi a un rigido ordine cronologico, la \"Cronaca basiliana\" racconta di eventi e fatti cittadini dei quali l'autore fu spettatore e diretto testimone.\nLa narrazione si arresta al 1529, una data significativa, dato che essa segna anche la fine della lunga stagione dell'autonomia aquilana: in quell'anno Filiberto di Chalons, Principe d'Orange, fa il suo ingresso in citt\u00e0 e sottopone l'Aquila al pesantissimo prelievo di un \u00abtaglione di centomila ducati\u00bb, che la citt\u00e0 riuscir\u00e0 a onorare solo con molta fatica. L'onerosissima taglia serv\u00ec a finanziare la costruzione del Forte spagnolo, un edificio che assurse cos\u00ec a un valore emblematico: frutto di un'odiosa vessazione fiscale, divenne anche emblema e simbolo materiale dell'epilogo di quello statuto di autonomia civica di cui la citt\u00e0 aveva potuto godere fino all'avvento degli Spagnoli.\nLa cronaca diretta di Vincenzo di Basilii risulta utilissima non solo per le consuete notizie sulla vita civica e sugli eventi meteorologici, sismici e pestilenziali, ma anche perch\u00e9, facendosi pi\u00f9 precisa e circostanziata dal 1495 in poi, cio\u00e8 nel periodo delle Guerre d'Italia, essa fornisce anche una preziosa testimonianza di quella turbolenta fase di instabilit\u00e0 politica che si concluse con l'avvicendamento, nel Regno di Napoli, tra il dominio aragonese e i vicereami francesi e spagnoli."}
{"id": "2617827", "revid": "27443195", "url": "https://it.wikipedia.org/wiki?curid=2617827", "title": "Storia universale", "text": ""}
{"id": "2617828", "revid": "27443197", "url": "https://it.wikipedia.org/wiki?curid=2617828", "title": "Niccol\u00f2 di Borbona", "text": ""}
{"id": "2617832", "revid": "27443239", "url": "https://it.wikipedia.org/wiki?curid=2617832", "title": "Glaciale", "text": ""}
{"id": "2617841", "revid": "1543377", "url": "https://it.wikipedia.org/wiki?curid=2617841", "title": "George Ashlin", "text": "Gli inizi.\nAshlin nacque il 28 maggio 1837 a Little Island, nella Contea di Cork, in una casa nominata \"Carrigrenane\". Ricevette la sua prima educazione al Coll\u00e8ge de St Servais, Liegi. Studi\u00f2 successivamente, negli anni 1851-1855, al St. Mary's College, Oscott, strettamente collegato all'attivit\u00e0 di Augustus Welby Northmore Pugin, dove approfond\u00ec i propri studi nel campo del disegno e della prospettiva, sviluppando un crescente interesse verso l'architettura. Nel periodo compreso tra gli anni 1856 e 1860 la sua attivit\u00e0 \u00e8 invece da associare alla figura di E.W. Pugin (di cui spos\u00f2 la sorella Mary nel 1860). Nel 1858 riusc\u00ec ad entrare alla Royal Academy Schools di Londra.\nCarriera.\nQuando nel 1859 E.W. Pugin ricevette la commessa per la chiesa dei Santi Pietro e Paolo a Cork, questi nomin\u00f2 Ashlin proprio partner con responsabilit\u00e0 sui lavori irlandesi, ruolo che mantenne fino al 1870. Il loro operato fu in grandissima parte legato a temi ecclesiastici, mentre tra i pochi progetti a carattere privato \u00e8 possibile ricordare la rimodellazione - avvenuta nel 1869 - del Castello di Enniscorthy per Isaac Newton Wallop, Quinto Conte di Portsmouth.\nOperarono su circa 25 edifici religiosi. La chiesa agostiniana di Sant'Agostino e San Giovanni, in Thomas Street a Dublino (commissionata nel 1860 e inaugurata nel 1874) - disegnata secondo uno stile influenzato dall'architettura francese - \u00e8 uno dei loro progetti di maggior successo. Il sito digrada verso il fiume, cosicch\u00e9 mentre l'ingresso della chiesa si trova a livello strada, la navata ed il coro risultano considerevolmente sopraelevati rispetto alle strade che li circondano: l'effetto, di per s\u00e9 gi\u00e0 drammatico, \u00e8 amplificato dall'altissima guglia.\nLe loro chiese di campagna, principalmente nelle contee di Wexford, Cork e Kerry, sono pi\u00f9 semplici, con chiare piante a croce latina, buona qualit\u00e0 nella lavorazione delle pietre e semplici campanili. La chiesa costruita a Lady's Island, nella contea di Wexford, \u00e8 attigua alla parrocchia di Tagoat, la cui chiesa era stata progettata da Augustus Welby Pugin nel 1846.\nSu tutte, la pi\u00f9 importante opera affidata in Irlanda a Pugine Ashlin fu la costruzione della Cattedrale di San Colman a Cobh (1869-1919), che incarn\u00f2 la realizzazione dell'ideale chiesa gotica proposta da Adolphe Napoleon Didron all'interno dei suoi \"Annales Arch\u00e9ologique\". \nLa collaborazione si interruppe nel 1870, e Ashlin esercit\u00f2 la professione in proprio. In quest'ultima fase continu\u00f2 a progettare numerose chiese, tra cui la Chiesa Domenicana di Santa Maria Maddalena a Drogheda."}
{"id": "2617850", "revid": "339392", "url": "https://it.wikipedia.org/wiki?curid=2617850", "title": "Olga Kharlan", "text": ""}
{"id": "2617851", "revid": "27443380", "url": "https://it.wikipedia.org/wiki?curid=2617851", "title": "Guerra di Indipendenza", "text": ""}
{"id": "2617852", "revid": "1305772", "url": "https://it.wikipedia.org/wiki?curid=2617852", "title": "Guerra d'indipendenza", "text": ""}
{"id": "2617854", "revid": "599013", "url": "https://it.wikipedia.org/wiki?curid=2617854", "title": "Jos\u00e9 Mar\u00eda Garc\u00eda Lafuente", "text": "Carriera.\nClub.\nCresce nelle giovanili della Osasuna, squadra con la quale debutta con la squadra riserve nella stagione 1990-1991. Lo stesso anno viene \"promosso\" alla prima squadra con cui debutta nella Primera Divisi\u00f3n. Per cinque stagioni veste la maglia della societ\u00e0 di Pamplona collezionando 80 presenze.\nDurante la stagione 1994-1995 viene acquistato dal Barcelona FC, con cui disputa la seconda parte del campionato, per un totale di 12 partite. In estate passa al Betis, restandovi per un campionato.\nNel 1996 passa all'Athletic Bilbao, con cui milita quattro anni, ottenendo un secondo posto in campionato.\nNel 2000 viene ceduto al Legan\u00e9s, passando poi al Burgos ed infine al Reus, dove conclude la carriera nel 2003."}
{"id": "2617857", "revid": "436472", "url": "https://it.wikipedia.org/wiki?curid=2617857", "title": "Dembo Touray", "text": ""}
{"id": "2617872", "revid": "123312095", "url": "https://it.wikipedia.org/wiki?curid=2617872", "title": "Antonio Debenedetti", "text": "Biografia.\nFiglio del critico Giacomo Debenedetti e fratello della storica dell'arte Elisa, visse fin dall'infanzia a Roma. \nAvvi\u00f2 il suo impegno come critico letterario sulle pagine del Punto e dell'Avanti! alla fine degli anni Cinquanta. Dal 1963 collabor\u00f2 con il Corriere della Sera, in cui svolse tutta la sua carriera di giornalista divenendo inviato speciale per la cultura, ad eccezione di una breve interruzione in cui pass\u00f2 a La Stampa. Nel 1969 fu dapprima redattore capo e poi, da maggio, direttore dei servizi culturali de \"l'Opinione\". Collabor\u00f2 con numerosi programmi radiofonici e televisivi (Rai Tre, Rai Educational) dedicati ai libri. Negli ultimi anni ide\u00f2 e condusse \"Cartoline dal paese dei libri\" su Radio Citt\u00e0 Futura.\nL'opera narrativa di Debenedetti vede l'affiancarsi di romanzi \u2013 \"Monsieur Kitsch\" (1972) Premio Viareggio Opera Prima di narrativa, \"In assenza del signor Plot\" (1976); \"La fine di un addio\" (1985); \"Se la vita non \u00e8 vita\" (1991, Premio Viareggio); \"Un gioved\u00ec, dopo le cinque\" (2000, finalista Premio Strega) \u2013 e raccolte di racconti, tra le quali ricordiamo: \"Ancora un bacio\" (1981); \"Spavaldi e strambi\" (1987 Premio Procida-Isola di Arturo-Elsa Morante); \"Racconti naturali e straordinari\" (1993, Premio Selezione Campiello); \"Amarsi male\" (1998); \"E fu settembre\" (2005 Premio Napoli ); \"In due\" (2008); \"Il tempo degli angeli e degli assassini\" (2011). Nella misura breve la scrittura di Debenedetti raggiunge il massimo dell'intensit\u00e0 attraverso lo sforzo di sottrarre il superfluo. La precisazione di concetti e stati d'animo avviene riducendo le parole, lasciando solo quelle necessarie a raccontare figure in costante confronto con il malessere che le tormenta.\nScrive Moravia sui personaggi debenedettiani: \u00abLa sua \u00e8 un'osservazione pi\u00f9 da entomologo che da ritrattista, pi\u00f9 pronto ad infilzare con uno spillo l'insetto che talvolta convive con l'uomo, che a ritrovare tratti umani in situazioni e comportamenti da insetti\u00bb.\nDebenedetti \u00e8 morto a Roma il 3 ottobre 2021."}
{"id": "2617873", "revid": "200568", "url": "https://it.wikipedia.org/wiki?curid=2617873", "title": "Pesa (fiume)", "text": ""}
{"id": "2617877", "revid": "154893", "url": "https://it.wikipedia.org/wiki?curid=2617877", "title": "Sami (Cefalonia)", "text": ""}
{"id": "2617881", "revid": "124123", "url": "https://it.wikipedia.org/wiki?curid=2617881", "title": "Bill McLaren", "text": "In giovent\u00f9 gioc\u00f2 con gli Hawick RFC prima di servire per la Royal Artillery in Italia durante la Seconda guerra mondiale. Ha giocato nella Nazionale di rugby XV della Scozia prima di ammalarsi di tubercolosi, malattia che gli stronc\u00f2 la carriera.\nBill McLaren ha studiato educazione fisica ad Aberdeen, materia che ha poi insegnato in diverse scuole di Hawick fino al 1987, allenando numerosi giocatori poi approdati in nazionale - Jim Renwick, Colin Deans e Tony Stanger.\nHa debuttato come commentatore nel 1953, con la BBC Radio nella sconfitta della Scozia per 12-0 contro il Galles.\nPass\u00f2 alla televisione sei anni dopo, lavorandovi poi per oltre quarant'anni. Il suo lavoro ha avuto un grande riconoscimento con l'ingresso nel 2001 nell'International Rugby Hall of Fame. Intanto aveva ottenuto nel Regno Unito il titolo di MBE (Membro dell'Impero Britannico) nel 1992, OBE (Officier) nel 1995 e CBE (Commander) nel 2003.\nMcLaren \u00e8 uno dei commentatori che hanno caratterizzato le telecronache sportive della BBC sia in radio che in televisione negli ultimi decenni; con lui: Murray Walker (motori), Peter O'Sullevan (ippica), Harry Carpenter (boxe e canoa), Dan Maskell (tennis), David Coleman (atletica leggera), Peter Allis (golf) e John Arlott (cricket).\nMcLaren ha prestato la voce anche ai videogiochi Jonah Lomu Rugby ed EA Rugby 2001.\n\u00c8 scomparso nel 2010 all'et\u00e0 di 86 anni."}
{"id": "2617882", "revid": "1305772", "url": "https://it.wikipedia.org/wiki?curid=2617882", "title": "Classe Tiger", "text": ""}
{"id": "2617883", "revid": "599013", "url": "https://it.wikipedia.org/wiki?curid=2617883", "title": "Giuliano Agazzi", "text": "Gioc\u00f2 nel ruolo di schiacciatore.\nCarriera.\nLa carriera di Giuliano Agazzi inizia nelle formazioni giovanili della Pallavolo Cremona, con cui disputa anche un campionato di Serie C.\nNella stagione 1988-89 viene tesserato dalla Pallavolo Brescia, formazione militante nel campionato di Serie A2. Rimane nella formazione lombarda per due annate, prima di essere ceduto alla Sisley Volley di Treviso.\nCon la squadra della famiglia Benetton ottiene, in quattro annate, tutti i trofei a livello nazionale ed internazionale. Conquista infatti uno scudetto, una Coppa Italia, una Coppa dei Campioni, una Coppa delle Coppe, una Coppa CEV e una Supercoppa Europea.\nTerminata questa esperienza torna per quattro stagioni nella seconda divisione nazionale, prima nella Virtus Volley Fano e poi nel Mezzolombardo Volley. In seguito si trasferisce alla Pallavolo Molveno, con cui conquista una promozione dalla Serie B2 alla Serie B1.\nNell'annata 2001-02 gioca per l'ultima volta nel massimo campionato italiano, con la maglia del Trentino Volley, prima di chiudere la carriera in Serie B1 con il Volley Castelnuovo.\nIl 6 aprile 2014, conquista con la Pallavolo Castelleone la Union Cup.\nIl 24 maggio 2014, sempre con la Pallavolo Castelleone vince il campionato di Prima Divisione conquistando cos\u00ec la promozione in serie D.\nIl 9 maggio 2015 porta la Pallavolo Castelleone in serie C confermandosi miglior realizzatore del campionato.\nPalmar\u00e8s.\nUnion Cup di pallavolo maschile 2013-2014\nPrima Divisione di pallavolo maschile 2013-2014\nSerie D pallavolo maschile 2014-2015"}
{"id": "2617889", "revid": "729019", "url": "https://it.wikipedia.org/wiki?curid=2617889", "title": "Rete filoviaria di Potsdam", "text": "La rete filoviaria di Potsdam fu in servizio dal 1949 al 1995 nei quartieri orientali della citt\u00e0 tedesca (Babelsberg, Drewitz), integrando la rete tranviaria che serviva il centro cittadino.\nStoria.\nIl progetto di dotare Potsdam di una moderna rete filoviaria fu approvato nel 1941, ma a causa degli eventi bellici i lavori poterono iniziare solo nel 1947.\nLa prima linea, lunga 5,8\u00a0km, entr\u00f2 in servizio il 1\u00ba ottobre 1949 sul seguente percorso:\nIl 23 giugno 1956 entr\u00f2 in servizio la seconda linea, diramazione della prima:\nL'11 marzo 1957 fu attivato un nuovo capolinea per la linea B, da Babelsberg (Goethestra\u00dfe) a Babelsberg-Nord, in forma di ampio cappio percorso in senso antiorario. Fra il 1957 e il 1958 oper\u00f2 anche una breve linea di rinforzo, detta C, fra le stazioni di Babelsberg e Drewitz.\nNella seconda met\u00e0 degli anni sessanta si progett\u00f2 un'espansione della rete verso il nuovo quartiere residenziale \"Waldstadt\", ma la carenza di investimenti ne imped\u00ec la realizzazione. Al contrario, la rete sub\u00ec il taglio della tratta Bahnhof Drewitz - Drewitz-Ort, a causa della costruzione del nuovo quartiere \"Am Stern\", per servire il quale si costru\u00ec una nuova linea tranviaria. Pertanto dall'11 agosto 1971 la filovia A fu deviata al capolinea di Steinstra\u00dfe, divenendo una linea di rinforzo della B.\nNonostante la riduzione del servizio, ancora negli anni ottanta si pensava alla costruzione di nuove linee: vennero proposte anche connessioni con i comuni limitrofi (Caputh, Teltow), ma senza alcun risultato.\nDopo la riunificazione tedesca (1990) il servizio filoviario apparve segnato, a causa dell'obsolescenza del materiale e della prevista elettrificazione della \"Wetzlarer Bahn\", che la filovia incrociava a livello nella stazione di Drewitz.\nIl servizio filoviario cess\u00f2 il 16 gennaio 1995, sostituito da linee di autobus."}
{"id": "2617891", "revid": "1962406", "url": "https://it.wikipedia.org/wiki?curid=2617891", "title": "Sestaione", "text": "Sestaione, \u00e8 il nome di un torrente della Toscana, principale affluente di destra della Lima, lungo poco pi\u00f9 di 10 chilometri.\nPer tutto il suo tracciato, scorre all'interno del comune di Abetone Cutigliano, in provincia di Pistoia.\nIl fiume \u00e8 rinomato per la pesca di trote ed \u00e8 attraversato dalla Strada statale 12 dell'Abetone e del Brennero nella frazione \"Casotti-Ponte Sestaione\", ove \u00e8 presente l'omonimo ponte da cui prende il nome la localit\u00e0.\nLa sorgente \u00e8 situata sotto il Lago Nero, sempre nel territorio del comune di Abetone Cutigliano. Le infiltrazioni del lago nel terreno originano le sorgenti da cui nasce."}
{"id": "2617896", "revid": "282579", "url": "https://it.wikipedia.org/wiki?curid=2617896", "title": "AGM-129 ACM", "text": ""}
{"id": "2617898", "revid": "300067", "url": "https://it.wikipedia.org/wiki?curid=2617898", "title": "Eric Maynor", "text": ""}
{"id": "2617899", "revid": "2226334", "url": "https://it.wikipedia.org/wiki?curid=2617899", "title": "Ascocarpo", "text": "L'ascocarpo o ascoma \u00e8 il corpo fruttifero dei funghi detti Ascomiceti.\nDurante la riproduzione sessuale, molti Ascomycota formano corpi fruttiferi spesso visibili ad occhio nudo costituiti da ife intrecciate. I corpi fruttiferi sono chiamati \"ascocarpi\" o \"ascoma\" e a volte sono commestibili, come nel caso dei tartufi.\nL'ascocarpo contiene sia ife sterili sia fertili (aschi): queste ultime generano le cellule riproduttive chiamate \"spore\" (in questo caso \"ascospore\"). Le strutture riproduttive sono spesso raggruppate insieme in uno strato fertile, l'imenio, che si sviluppa all'interno dell'ascocarpo. Gli aschi possono essere alternati a delle strutture non fertili denominate parafisi, che svolgono una funzione di guida e sostegno durante la liberazione delle ascospore.\nNel caso di Ascomiceti pi\u00f9 primitivi, come \"Taphrina deformans,\" gli aschi non sono portati su alcun tipo di struttura specializzata, per cui vengono denominati \"aschi nudi\". \nL'ascocarpo pu\u00f2 essere classificato in base alla sua collocazione rispetto al substrato (classificazione non indispensabile dal punto di vista tassonomico) in epigeo, se cresce sul terreno, come le morchelle; ipogeo, se cresce sotto terra come i tartufi. \nClassificazione.\nIn base alla forma e alla posizione dell'imenio, invece, l'ascocarpo pu\u00f2 essere classificato nei seguenti tipi: \nApotecio\nquesto ascocarpo \u00e8 aperto in alto, come una coppa. L'imenio, e di conseguenza gli aschi che lo formano, sono esposti all'aria a maturit\u00e0. La superficie fertile \u00e8 libera e questo consente di poter disperdere molte spore simultaneamente. Hanno apoteci ad esempio \"Morchella\" (spugnole), \"Helvella\" e \"Gyromitra\". \nAnche molti funghi lichenizzati si riproducono sessualmente mediante apoteci.\nPeritecio\n\u00e8 un ascomata caratterizzato da una apertura apicale detta ostiolo, attraverso il quale le ascospore giunte a maturazione vengono rilasciate in sequenza e non simultaneamente. Ha spesso forma di un fiasco o di una sfera. Il peritecio si trova ad esempio nei funghi del genere \"Xylaria\" e \"Nectria\".\nIn \"Sordaria fimicola\" il peritecio d\u00e0 luogo a un meccanismo di liberazione attiva delle ascospore, grazie al quale queste ultime vengono espulse a notevoli distanze. \nCleistotecio\nin questo caso l'ascocarpo \u00e8 completamente chiuso senza alcuna apertura preformata. L'imenio \u00e8 dunque racchiuso all'interno e in tale maniera le spore non possono essere rilasciate automaticamente. I funghi con cleistoteci hanno dovuto sviluppare strategie alternative per disseminare le loro spore. I tartufi, per esempio, hanno risolto il problema attraendo animali come i cinghiali selvatici che rompono i gustosi ascocarpi e possono spargere le spore su un'ampia area. I cleistoteci si trovano soprattutto in funghi che hanno poco spazio disponibile per i loro ascocarpi, per esempio quelli che vivono sotto la corteccia degli alberi (detti endofloeici) o sotto terra (detti endogei) come i tartufi. Anche la specie dermatofita \"Arthroderma\" forma cleistoteci. \nPseudotecio\n\u00e8 detto anche ascostroma ed \u00e8 caratterizzato dal fatto che gli aschi si formano in cavit\u00e0 (loculi) all'interno di tessuto stromatico. Manca l'imenio. Gli aschi presenti in questo corpo fruttifero sono bitunicati, con una doppia parete che si espande quando assorbe acqua e sparano fuori all'improvviso le spore racchiuse per disperderle nell'ambiente. Specie in cui si pu\u00f2 trovare lo pseudotecio sono, ad esempio, l'agente della ticchiolatura del melo (\"Venturia inaequalis\") o la \"Guignardia aesculi\"."}
{"id": "2617901", "revid": "200568", "url": "https://it.wikipedia.org/wiki?curid=2617901", "title": "Eteropoliacidi", "text": ""}
{"id": "2617908", "revid": "110157", "url": "https://it.wikipedia.org/wiki?curid=2617908", "title": "Songs of Praise", "text": "Songs of Praise \u00e8 il primo album del gruppo punk inglese The Adicts, pubblicato nel 1981 da Dwed Records e in seguito ripubblicato varie volte, da Fall Out Records l'anno successivo, da Cleopatra Records nel 1993 e da I Used To Fuck People Like You In Prison Records in CD/DVD nel 2008 per il venticinquesimo anniversario."}
{"id": "2617909", "revid": "287204", "url": "https://it.wikipedia.org/wiki?curid=2617909", "title": "Giulio Macchi", "text": ""}
{"id": "2617913", "revid": "1318658", "url": "https://it.wikipedia.org/wiki?curid=2617913", "title": "Reattivo di Folin-Cioc\u00e2lteu", "text": "Il reattivo di Folin-Ciocalteu \u00e8 una miscela in soluzione acquosa di fosfomolibdato e fosfotungstato utilizzata in chimica analitica per la determinazione dei fenoli e dei polifenoli.\nLa tecnica iniziale, sviluppata da Otto Folin e Vintil\u0103 Cioc\u00e2lteu nel 1927 per l'analisi della tirosina, prevedeva l'utilizzo di una soluzione di molibdato e tungstato; in seguito furono definite meglio le condizioni di reazione anche grazie all'utilizzo dei corrispondenti eteropoliacidi di fosforo. La riduzione in ambiente alcalino del reattivo porta alla formazione di anioni del tipo ()4\u2212 di colore blu, la lettura avviene a 765 nm.\nSi tratta comunque di un reattivo non specifico che reagisce anche con altre specie riducenti, tant'\u00e8 che viene utilizzato anche per altri analiti:\nproteine (saggio di Lowry) e composti contenenti azoto."}
{"id": "2617917", "revid": "118279479", "url": "https://it.wikipedia.org/wiki?curid=2617917", "title": "Giulio Macchi (regista)", "text": "\u00c8 stato il pioniere della divulgazione scientifica nella televisione italiana.\nBiografia.\nNato a Cant\u00f9 (Como) il 1\u00ba ottobre 1918 e morto a Roma il 28 marzo 2009, era esperto di comunicazione nel campo del cinema, della televisione e delle arti visive, e ha svolto la sua attivit\u00e0 in diversi settori:\nCinema.\nDopo aver recitato giovanissimo nel film \"I ragazzi di via P\u00e1l\", ha iniziato la sua attivit\u00e0 nel campo cinematografico nel 1953 come aiutoregista e sceneggiatore di Jean Renoir nel film \"La carrozza d'oro\"; successivamente ha collaborato con importanti registi del dopoguerra (Rossellini, Emmer e Comencini), \u00e8 stato sceneggiatore (\"Domenica d'agosto\", \"Parigi \u00e8 sempre Parigi\"), regista (\"India favolosa\", 1954; \"Difendo il mio amore\", 1955; \"Montecarlo\", 1956; un episodio de \"Le italiane e l'amore\", 1961; \"I misteri di Roma\", 1963).\nTelevisione.\n\u00c8 stato soprattutto un grande protagonista della storia della televisione pubblica. Alla Rai arriv\u00f2 nel 1957 con \"La cortina di vetro\", in cui per la prima volta si impiegava la tecnica della telecamera nascosta. Da allora ha realizzato un grandissimo numero di programmi televisivi. Ha ideato e presentato programmi di approfondimento su temi culturali e scientifici, come \"L'onorevole arcipelago\", documentario inchiesta sul Giappone; e inoltre diversi servizi speciali per i telegiornali, programmi come \"Viaggio intorno al cervello\", \"Habitat\", il primo programma televisivo italiano che si \u00e8 occupato di ambiente, \"I pensieri dell'occhio\", \"Linea contro Linea\" e \"Scienza in piazza\". Nel 1966 inizia il suo programma forse pi\u00f9 noto, \"Orizzonti della scienza e della tecnica\", con il quale fu pioniere della divulgazione scientifica in televisione e che condusse fino al 1973.\nEsposizioni di arte e scienza.\nDal 1973 si \u00e8 dedicato alla realizzazione di grandi mostre di arte e scienza, collaborando con personalit\u00e0 del mondo della cultura come Giorgio De Chirico, Renzo Piano, Vittorio Sgarbi; le mostre delle quali ha curato anche l'edizione dei cataloghi sono:\nLa \"Fontana dei Bagni Misteriosi\", che ha realizzato per la XV Triennale di Milano su progetto di Giorgio De Chirico, rappresenta la pi\u00f9 grande opera scultorea realizzata dall'artista. Un monumento che \u00e8 rimasto patrimonio permanente della citt\u00e0 di Milano.\nIntensa \u00e8 stata la sua attivit\u00e0 a Parigi, dove agli inizi degli anni '70 si incontr\u00f2 per la prima volta con un giovanissimo Renzo Piano sulla base degli scavi del Beaubourg, e da li inizi\u00f2 un intenso e duraturo rapporto di amicizia e di lavoro. Al Centro Pompidou fu sempre presente come responsabile della promozione culturale della Rai, partecipando a diverse commissioni culturali di divulgazione scientifica e, in qualit\u00e0 di Presidente, delle giurie dei Premi: \u201cCamera\u201d, \u201cGiulio Verne\u201d, \u201cImmagini della scienza in televisione\u201d, \u201cAntropologia visiva\u201d.\nSempre presso il Centro Pompidou nel 1980 \u00e8 stato l'organizzatore della storica mostra di geografia \"Cartes et Figures de la Terre\", fonte di informazione per molti studiosi del settore.\nNel piccolo comune di Ameno, che lui amava perch\u00e9 aveva passato periodi felici della sua adolescenza nella casa paterna, affascinato dallo splendido spettacolo del Monte Rosa e del lago d'Orta, il 21 luglio 2012 \u00e8 stata aperta una biblioteca a suo nome nella quale sono conservati tutti i suoi libri. Questa struttura, che raccoglie le opere da cui ha tratto il suo intenso lavoro di divulgatore di arte e scienza, rappresenta per il comune un'importante iniziativa che completa l'intensa attivit\u00e0 culturale che ospita nel suo territorio.\nLa biblioteca \u00e8 stata inaugurata con una presentazione dell'artista Fausta Squatriti, che ha collaborato con Macchi all'esposizione \u201cArte e Scienza: Spazio Colore\u201d in occasione della XLII Biennale di Venezia, nella quale mette a fuoco la sua figura e l'ambiente in cui si \u00e8 formato (il testo della presentazione \u00e8 pubblicato all'indirizzo riportato nei \u201ccollegamenti esterni\").\nEditoria.\nNel campo dell'editoria \u00e8 stato direttore editoriale della collana \u201cLe conchiglie\u201d della Nuova ERI, edizioni RAI e direttore responsabile della rivista \"Sfera\"."}
{"id": "2617919", "revid": "27444623", "url": "https://it.wikipedia.org/wiki?curid=2617919", "title": "Interdisciplinare", "text": ""}
{"id": "2617926", "revid": "729019", "url": "https://it.wikipedia.org/wiki?curid=2617926", "title": "Florida (metropolitana di Barcellona)", "text": "Florida \u00e8 una stazione della Linea1 della metropolitana di Barcellona.\nLa stazione \u00e8 situata sotto la Avenida Catalunya di Hospitalet de Llobregat \u00e8 stata inaugurata nel 1987."}
{"id": "2617927", "revid": "110157", "url": "https://it.wikipedia.org/wiki?curid=2617927", "title": "Northwood (Dakota del Nord)", "text": "Northwood \u00e8 un centro abitato (\"city\") degli Stati Uniti d'America, situato nella Contea di Grand Forks, nello Stato del Dakota del Nord. Nel censimento del 2000 la popolazione era di 959 abitanti. La citt\u00e0 \u00e8 stata fondata nel 1884. Appartiene all'area metropolitana di Grand Forks.\nTornado del 2007.\nUn tornado, classificato di livello EF4 secondo la Scala Fujita, ha investito Northwood nella sera del 26 agosto 2007, causando la distruzione dell'intera citt\u00e0 e uccidendo un abitante. Molti degli edifici hanno subito gravi danneggiamenti, inclusi incendi, crolli e abbattimenti.\nGeografia fisica.\nSecondo i rilevamenti dell'United States Census Bureau, la localit\u00e0 di Northwood si estende su una superficie di 2,70\u00a0km\u00b2, tutti occupati da terre.\nPopolazione.\nSecondo il censimento del 2000, a Northwood vivevano 959 persone, ed erano presenti 243 gruppi familiari. La densit\u00e0 di popolazione era di 356 ab./km\u00b2. Nel territorio comunale si trovavano 459 unit\u00e0 edificate. Per quanto riguarda la composizione etnica degli abitanti, il 99,17% era bianco, lo 0,10% era afroamericano, lo 0,10% era nativo e lo 0,10% proveniva dall'Asia. Lo 0,10% apparteneva ad altre razze, mentre lo 0,43% appartiene a due o pi\u00f9 razze. La popolazione di ogni razza ispanica corrispondeva allo 0,73% degli abitanti.\nPer quanto riguarda la suddivisione della popolazione in fasce d'et\u00e0, il 20,8% era al di sotto dei 18, il 4,4% fra i 18 e i 24, il 22,3% fra i 25 e i 44, il 24,6% fra i 45 e i 64, mentre infine il 27,9% era al di sopra dei 65 anni di et\u00e0. L'et\u00e0 media della popolazione era di 48 anni. Per ogni 100 donne residenti vivevano 91,0 maschi."}
{"id": "2617928", "revid": "709565", "url": "https://it.wikipedia.org/wiki?curid=2617928", "title": "Big Sir", "text": "Big Sir il cui vero nome \u00e8 Dufus P. Ratchett, \u00e8 un personaggio immaginario della DC Comics. Comparve per la prima volta in \"The Flash\" n. 338.\nBiografia del personaggio.\nNato Dufus P. Ratchett, aveva una ghiandola encefalica guasta che caus\u00f2 la sua crescita in dimensioni incredibili ma che lo lasci\u00f2 mentalmente ritardato. Fu pi\u00f9 tardi rapito dall'Ospedale Breedmore per Malati Mentali di Central City da un gruppo di super criminali, i Nemici, che lo equipaggiarono con un'armatura altamente tecnologica creata da Monitor. Questo vestito fu pesantemente corazzato, poteva volare, ed includeva una mazza d'energia. Tuttavia, lo rese comunque suscettibile al controllo mentale. A Big Sir fu detto che Flash stava picchiando nella Galleria dei Nemici nel Museo, e che le cose stavano per peggiorare, un topolino. Arrabbiato, Big Sir si scontr\u00f2 con Flash.\nPi\u00f9 tardi, durante il processo di Barry Allen, i due si scontrarono di nuovo. Poco dopo, Big Sir fu rapito e portato a Gorilla City, un posto segreto pieno di primati iper intelligenti. Il suo intelletto fu accresciuto e decise di abbandonare il suo costume e di trovare un modo per contribuire alla societ\u00e0.\nLega dell'ingiustizia.\nQuando ritorn\u00f2 come membro della Lega dell'ingiustizia, tuttavia, la sua intelligenza ritorn\u00f2 al suo basso livello precedente. La squadra, guidata da Major Disaster, sopravvisse grazie ad una fortuna bizzarra che salv\u00f2 spesso le loro vite e le loro libert\u00e0, ma raramente la loro dignit\u00e0. Una volta, Big Sir spavent\u00f2 uno dei suoi compagni della Lega grazie alla fortuna. Big Sir non cap\u00ec che visitare una vecchietta sconosciuta era una cosa cattiva. Mor\u00ec a causa della paura.\nBig Sir ed i suoi amici tentarono di imparare il francese, ma non ci riuscirono a causa della mescolanza nella stessa classe con la Justice League Europe. Inevitabilmente salt\u00f2 fuori un combattimento. Questo fece s\u00ec che Big Sir si scontrasse con il successore del suo nemico, Wally West.\nBig Sir e Major Disaster irruppero di persona nella banca alla non-ufficiale \"Club Justice League\", portando, naturalmente, al caos e alla confusione. Questa confusione fu poi incrementata dal Club essendo stato costruito su un'isola senziente, Kooey Kooey Kooey, che scelse il giorno dell'incidente per viaggiare.\nLa Lega dell'ingiustizia una volta divenne anche la Justice League Antartica. Qui, Big Sir incontr\u00f2 dei pinguini divoratori di carne e fu salvato dalla Lanterna Verde canina, G'nort. L'intera base della Justice League Antartica fu distrutta in una battaglia con i pinguini carnivori. Sebbene la Justice League Antartica dovette intervenire, G'nort salv\u00f2 la vita dei suoi compagni.\nDopo il fiasco con la JLA, fu licenziato con Maxwell Lord con tutti benefici e la paga di un mese, insieme a tutti i suoi compagni. Questa misura di rispetto irruppe in una visita a Max in \"Justice League of America\" n. 53, prima parte del crossover \"Breakdowns\". Max si ritrov\u00f2 in ospedale dopo un brutale tentativo d'omicidio. Qui, Big Sir accidentalmente fer\u00ec quattro poliziotti quando in realt\u00e0 voleva solo privarli delle loro pistole. Questo, combinato con un'infermiera impaurita, fin\u00ec per far circondare la stanza dalla polizia, che credevano Max in pericolo.\nMartian Manhunter utilizz\u00f2 la sua invisibilit\u00e0 per spiare il gruppo. Decise di lasciarli l\u00ec, dato che credette che sarebbero stati degli ottimi bodyguard.\nBig Sir ed i suoi amici provvidero anche un supporto alla League durante la Crisi Dreamslayer/Despero.\nMorte.\nSuccessivamente Big Sir si un\u00ec alla Suicide Squad in cambio della grazia, insieme alla maggior parte dei suoi compagni della Lega. Furono inviati a contrattare con dei terroristi su di un'isola posseduta dal paese di Iceland. I problemi scaturirono da uno scienziato pazzo che divenne personalmente ossessionato da una forma di vita altamente evoluta. Big Sir la incontr\u00f2 nella forma biologica geneticamente modificata di un bambino. Quando lo sollev\u00f2, pensando che fosse un bambino vero, esplose nelle sue braccia. Anche lui rimase ucciso istantaneamente.\nPoteri e abilit\u00e0.\nBig Sir possiede una forza incrementata e resistenza. Possiede anche una mazza energetica che emette scintille di pura energia o un fascio di energia stabile capace di far volare Ratchett. Il suo elmetto emette un \"rumore telepatico\" che fa s\u00ec che Big Sir sia suscettibile alla suggestione."}
{"id": "2617935", "revid": "200568", "url": "https://it.wikipedia.org/wiki?curid=2617935", "title": "Grande dibattito sull'estetica della calligrafia", "text": ""}
{"id": "2617941", "revid": "587852", "url": "https://it.wikipedia.org/wiki?curid=2617941", "title": "Red Bull RB4", "text": "La Red Bull RB4 \u00e8 una vettura di Formula 1 disegnata da Adrian Newey e Geoff Willis per il \"team\" anglo-austriaco, per competere nel campionato 2008; la monoposto \u00e8 guidata da David Coulthard e Mark Webber. La RB4 \u00e8 la seconda Red Bull disegnata da Adrian Newey, con l'aiuto di Geoff Willis che arriva dal \"team\" Honda. La vettura \u00e8 spinta da un motore Renault R27-2008: \u00e8 per il secondo anno consecutivo che la casa francese motorizza la vettura austriaca.\nPresentazione e Test.\nLa vettura \u00e8 stata presentata al Circuito di Jerez il 16 gennaio 2008, nello stesso giorno in cui la vettura \u00e8 stata provata per la prima volta da David Coulthard. Mark Webber fa il suo primo \"test\" sulla RB4 presso il Circuito di Valencia il 24 gennaio 2008, che l'ha descritta come \"incoraggiante\" e come \"un grande passo avanti\".\nSpecifiche tecniche.\nCome gli altri \"team\" la Red Bull monta sulla sua RB4 la nuova centralina elettronica prodotta dalla McLaren Electronic Systems, questo al fine di prevenire l'utilizzo del traction control e del freno motore.\nNei \"test\" del 1\u00ba febbraio 2008 la RB4 presenta una nuova rivoluzionaria ala sul cofano del motore. Webber porta all'esordio in Australia la RB4 con la \"pinna\" mentre Coulthard utilizza una versione pi\u00f9 tradizionale.\nStagione 2008.\nIl miglior risultato \u00e8 il terzo posto di David Coulthard nel Gran Premio del Canada, mentre il miglior risultato in prova \u00e8 la prima fila di Webber nel Gran Premio di Gran Bretagna.\nLa vettura va spesso a punti ma nella classifica mondiale si vede superata dalla vettura del team satellite Toro Rosso, che conquista la vittoria a Monza."}
{"id": "2617942", "revid": "287204", "url": "https://it.wikipedia.org/wiki?curid=2617942", "title": "Ministero della guerra dell'Impero austro-ungarico", "text": "L'Imperiale e reale ministero della guerra dell'Impero d'Austria-Ungheria (kaiserliche und k\u00f6nigliche Kriegsminister vom \u00f6sterreiche-ungherische Kaisertum) fu uno dei ministeri istituiti dall'Impero austro-ungarico.\nEsso rimase attivo dalla fondazione della nuova monarchia nel 1867 sino al 1918 quando croll\u00f2 l'Impero stesso. Assieme al ministero delle finanze, quello militare era una delle istituzione pi\u00f9 importanti dell'Impero ed era suddiviso in due ministeri della difesa, uno per l'Austria ed uno per l'Ungheria incaricati di amministrare singolarmente le esigenze belliche dei due stati.\nStoria.\nIl ministero della guerra nell'Impero austro-ungarico ebbe origine nel 1867 quando, il 21 dicembre di quello stesso anno venne approvata una legge per la separazione dei poteri di amministrazione bellica tra Austria e Ungheria che pure dovevano far capo ad una medesima politica riconducibile a quella dell'imperatore.\nIl ministro della guerra era il diretto referente dell'imperatore e del governo sotto l'aspetto bellico e a lui era concesso di proporre al monarca l'approvazione o il rigetto di dichiarazioni di pace o di guerra.\nIl ministro era formalmente tenuto a svolgere la funzione di assistente anche del comandante in capo alle armate dell'esercito austro-ungarico, carica che ufficialmente era detenuta dall'Imperatore ma che perlopi\u00f9 Francesco Giuseppe (in particolar modo negli anni della vecchiaia) deleg\u00f2 ad alcuni comandanti meritevoli come Friedrich von Beck-Rzikowsky (11 luglio 1867 - 1881) e Arthur von Bolfras (1881 - 5 gennaio 1917).\nIl palazzo del Ministero della guerra.\nIl ministero aveva sede nel palazzo del Ministero della guerra che sorgeva in un luogo simbolico dell'Innere Stadt di Vienna, quello in cui, nel 1848, era stato linciato l'allora ministro della guerra, conte Theodor Baillet von Latour. La sede del ministero, in precedenza, si trovava presso la corte imperiale e fu solo nel 1909 che si decise di trasferirla altrove. I lavori di costruzione del nuovo edificio vennero affidati all'architetto Ludwig Bauman e si conclusero nel 1913. Il nuovo edificio (per l'appunto nominato palazzo del Ministero della guerra) venne edificato sulla Ringstra\u00dfe voluta dall'imperatore Francesco Giuseppe d'Austria ove rimase sino al 1918. Di fronte all'edificio si trova ancora oggi, simbolicamente, una statua del feldmaresciallo Radetzky, una delle pi\u00f9 gloriose e famose figure militari dell'Impero austriaco."}
{"id": "2617943", "revid": "74801", "url": "https://it.wikipedia.org/wiki?curid=2617943", "title": "Enk\u00f6ping", "text": "Enk\u00f6ping (nel medioevo nota anche con il suo nome latino Encopia) \u00e8 una citt\u00e0 della Svezia capoluogo dell'omonimo comune, conta abitanti e si trova nella contea di Uppsala. La citt\u00e0 ospita varie industrie manifatturiere, un ospedale e il Reggimento Uppland dell'Esercito svedese.\nGeografia fisica.\nLa citt\u00e0 sorge nei pressi del lago M\u00e4laren, a circa a ovest di Stoccolma. Nelle sue vicinanze si trovano numerose citt\u00e0 svedesi, e per tale motivo lo slogan comunale \u00e8 \"Sweden's Closest City\" (\"La citt\u00e0 pi\u00f9 vicina della Svezia\") creato nel 1965 quando un uomo d'affari locale not\u00f2 che in un raggio di 120 chilometri da Enk\u00f6ping, si trovano 38 citt\u00e0 svedesi e 1/3 della popolazione della Svezia.\nStoria.\nNei pressi di Enk\u00f6ping ci sono alcuni dei megaliti risalenti all'et\u00e0 del bronzo meglio conservati della Svezia centrale. La citt\u00e0 stessa data le sue origini risale al XIII secolo, pur emergendo come citt\u00e0 intorno al 1250. Allora, come oggi, la citt\u00e0 circondata da ricchi terreni agricoli nelle vicinanze del lago M\u00e4laren, era pertanto popolata da una ricca popolazione rurale.\nEnk\u00f6ping riveste da sempre anche un importante ruolo di crocevia per il commercio e le comunicazioni: la M\u00e4larbanan e la strada statale E18 collegano la citt\u00e0 alle vicine citt\u00e0 di Stoccolma e di V\u00e4ster\u00e5s."}
{"id": "2617944", "revid": "27444922", "url": "https://it.wikipedia.org/wiki?curid=2617944", "title": "Canto (poesia)", "text": ""}
{"id": "2617952", "revid": "1573940", "url": "https://it.wikipedia.org/wiki?curid=2617952", "title": "Thompson (Dakota del Nord)", "text": "Thompson \u00e8 un centro abitato (\"city\") degli Stati Uniti d'America, situato nella Contea di Grand Forks, nello Stato del Dakota del Nord. Nel censimento del 2000 la popolazione era di 1.006 abitanti. La citt\u00e0 \u00e8 stata fondata nel 1881. Appartiene all'area metropolitana di Grand Forks.\nGeografia fisica.\nSecondo i rilevamenti dell'United States Census Bureau, la localit\u00e0 di Thompson si estende su una superficie di 1,20\u00a0km\u00b2, tutti occupati da terre.\nPopolazione.\nSecondo il censimento del 2000, a Thompson vivevano 1.006 persone, ed erano presenti 273 gruppi familiari. La densit\u00e0 di popolazione era di 841 ab./km\u00b2. Nel territorio comunale si trovavano 339 unit\u00e0 edificate. Per quanto riguarda la composizione etnica degli abitanti, il 97,71% era bianco, lo 0,40% era afroamericano, lo 0,10% era nativo e lo 0,70% proveniva dall'Asia. Lo 0,20% apparteneva ad altre razze, mentre lo 0,89% appartiene a due o pi\u00f9 razze. La popolazione di ogni razza ispanica corrispondeva allo 0,80% degli abitanti.\nPer quanto riguarda la suddivisione della popolazione in fasce d'et\u00e0, il 34,9% era al di sotto dei 18, il 6,3% fra i 18 e i 24, il 33,4% fra i 25 e i 44, il 19,8% fra i 45 e i 64, mentre infine il 5,7% era al di sopra dei 65 anni di et\u00e0. L'et\u00e0 media della popolazione era di 33 anni. Per ogni 100 donne residenti vivevano 105,7 maschi."}
{"id": "2617954", "revid": "27445014", "url": "https://it.wikipedia.org/wiki?curid=2617954", "title": "Cronaca aquilana", "text": ""}
{"id": "2617955", "revid": "27445016", "url": "https://it.wikipedia.org/wiki?curid=2617955", "title": "Buzio di Ranallo", "text": ""}
{"id": "2617957", "revid": "1013865", "url": "https://it.wikipedia.org/wiki?curid=2617957", "title": "Provincia di Azua", "text": "Azua \u00e8 una delle 32 province della Repubblica Dominicana. Il suo capoluogo \u00e8 la Azua de Compostela.\nGeografia antropica.\nSuddivisioni amministrative.\nLa provincia si suddivide in 10 comuni e 22 distretti municipali (\"distrito municipal\" - D.M.):"}
{"id": "2617965", "revid": "773636", "url": "https://it.wikipedia.org/wiki?curid=2617965", "title": "Pieve di Santa Maria a Castello", "text": "La pieve di Santa Maria a Castello \u00e8 un edificio sacro situato nel comune di Monteriggioni, in provincia di Siena.\nLa chiesa e l'attiguo complesso plebano costituiscono una notevolissima testimonianza dell'architettura altomedievale toscana e per la sua importanza \u00e8 paragonabile alle chiesa battesimali lombarde dell'inizio dell'XI secolo.\nStoria.\nLa prima testimonianza scritta riferibile a questa chiesa risale ad una permuta di beni posti nella \"iuditiaria de plebe s.Marie sito Magrungrano\" tra il vescovo di Volterra Pietro e un certo Winildo datata 22 giugno 971. Nell'XI secolo fu sede di diversi atti notarli per la vendita di beni della famiglia dei Lambardi di Staggia, signori della zona, ai quali con atto del 31 dicembre 1062 papa Alessandro II concesse dei beni nel piviere di Castello. Data la vicinanza ebbe intensi rapporti con l'abbazia di Isola, come testimonia ad esempio nell'atto del 5 maggio 1108 quando il vescovo di Volterra venne invitato dal cardinale Ugo ad ascoltare una sentenza a lui sfavorevole pronunciata in questa pieve.\nIl piviere di Castello, appartenente alla diocesi di Volterra, era incuneato tra le diocesi di Firenze e di Siena e nel XII secolo crebbe di importanza tanto che arriv\u00f2 a contare ben 33 chiese suffraganee; a conferma dell'importanza risulta che in questa pieve (\"in episcopatu wulterrensi iuxta plebem de Castello\") soggiorn\u00f2 l'imperatore Corrado II che concesse dei privilegi ai signori di Staggia e ancora da due privilegi papali di conferma concessi al vescovo di Volterra il 29 dicembre 1171 e il 23 aprile 1179 da parte di papa Alessandro III.\nTra la fine del XII e l'inizio del XIII secolo, in concomitanza con il declino della abbazia di Isola, il pievano di Castello inizi\u00f2 ad accampare diritti sul romitorio di Montemaggio e inizi\u00f2 a svolgere importanti funzioni giudiziarie, tanto che in seguito divennero competenza del \"notario de plebe Castelli\". Nel corso del Duecento presso la pieve aveva sede una comunit\u00e0 di canonici secolari guidati dallo stesso pievano.\nNel XIV secolo la situazione economica della pieve era molto florida e perci\u00f2 divenne un'ambita commenda tanto che l'11 settembre 1302 papa Bonifacio VIII la concesse a Bartolo Jacobi da Ulignano. Alla met\u00e0 del secolo prima per la peste poi per la guerra ed altre calamit\u00e0 la \"parrocchialis ecclesia plebs nuncupata s. Joannis de Monte Castello vulterranenesis diocesis\" si ritrov\u00f2 ad esseri priva di sacerdoti che la officiassero e cos\u00ec il suo popolo fu costretto a rivolgersi alla abbadia di Isola per le funzioni religiose; a conferma della gravissima crisi nel 1401 il fonte battesimale venne trasferito nell'abbazia e da allora l'antichissimo battistero \"iuxta plebem in ecclesia s. Joannis\" cadde in disuso.\nNei secoli seguenti la vita parrocchiale continu\u00f2 e nell'XIX secolo, anche a causa del notevole incremento di popolazione, la chiesa venne restaurata. Le funzioni religiose sono continuate fino a dopo la seconda guerra mondiale, poi la chiesa ha subito un lungo abbandono. Oggi, inserita in un complesso agrituristico, si presenta interamente restaurata anche se non \u00e8 liberamente accessibile.\nArchitettura e patrimonio artistico.\nLa chiesa in origine aveva una struttura basilicale a tre navate con copertura lignea e conclusa con altrettante absidi. Tale icnografia si ritrova anche in coeve chiese battesimali come la pieve di Sant'Appiano e la pieve di Artimino nel territorio fiorentino, nella Pieve Asciata in territorio senese, e le pieve di P\u00e0cina, Santa Maria alla Chiassa e Sietina per il territorio aretino, Oggi del complesso plebano rimangono solo la navata centrale e parte della tribuna.\nEsterno.\nLa facciata in origine era a salienti ma attualmente si presenta semplicissima e ridotta a capanna con un portale di origine tardo medievale sovrastato da un'apertura ad occhio. Nel paramento murario si possono notare dei resti della muratura isodoma fatta con conci di travertino di epoca tardo romanica. Sulla fiancata rivolta a sud sono visibili, inseriti nella muratura, cinque archi in pietra poggianti su pilastri quadrangolari di dimensioni variabili i quali avevano il compito di dividere la navata centrale dalla navata laterale destra, andata interamente distrutta e solo in parte sostituita dalla cappella del cimitero. Sulla fiancata rivolta a nord si possono vedere due delle tre arcate della seconda fase romanica che andarono a sostituire le quattro della originaria basilica; tali arcate sono state realizzate in travertino e poggiano su pilastri rettangolari che sostengono una muratura priva del claristorio dove sono inserite molte mensole che sostenevano la copertura in legno della navata sinistra, parzialmente distrutta.\nBen conservata \u00e8 la tribuna, risalente alla chiesa originaria proto-romanica; la muratura della tribuna presenta dei corsi orizzontali di ciottoli fluviali e bozze di pietra affogati nella malta. L'abside centrale presenta la curvatura ritmata da lesene che sostengono due archi pensili e sopra di essi vi sono delle mensole a sostegno della grondaia, tale apparato decorativo rimanda al gusto ravennate importato in Toscana attraverso la diocesi di Arezzo principalmente nelle pievi della Chiassa, di San Michele Arcangelo a Metelliano e di Santa Maria ai Confini nel comune di Tuoro sul Trasimeno. L'abside laterale destra anche se in condizioni molto peggiori ha lo stesso apparato decorativo. In corrispondenza dell'ultima campata della navatella \u00e8 stata realizzata la sagrestia ed esternamente \u00e8 visibile una torretta cha si appoggia all'originario mura proto-romanico\nInterno.\nIn origine l'interno della chiesa era diviso in tre navate e coperto con capriate a vista ma oggi si presenta interamente intonacato e decorato con motivi neoclassici; l'illuminazione interna \u00e8 assicurata da due grandi finestre rettangolari poste sulle fiancate e dall'oculo della facciata. Sono ancora visibili i due volumi curvi delle absidi superstiti anche se quella minore appare molto rimaneggiata. Dalla navata laterale destra passando sotto un arcone gotico si accedeva al battistero.\nBattistero di San Giovanni Battista.\nIl battistero \u00e8 un edificio a pianta centrale con una struttura molto simile a quella della primitiva chiesa.. Per il suo stato di conservazione \u00e8 unico nel suo genere in Toscana e inoltre la sua posizione \u00e8 diversa, unica, rispetto a quella di tutti gli altri battisteri rurali della zona che generalmente era disposti di fronte alla chiesa come nella pieve di Santa Maria a Coeli Aula, nella pieve di Bossolo o a Sant'Appiano. Probabilmente nel cantieri lavorarono maestranze lombarde\nEsternamente si presenta come un prisma a base ottagonale con i muri esterni completamente spogli e con una copertura a unico spiovente. All'interno l'unica decorazione \u00e8 data dagli archi ciechi che definiscono le facce interne del prisma ottagonale con uno stile che richiama la tribuna della chiesa di Santo Stefano ad Anghiari o alla cripta della Badia di San Veriano, edifici della diocesi aretina che risentono degli influssi della cultura ravennate.gli spigoli sono segnati da pilastri rettangolari collegati ad archi ciechi in laterizio e intonacati."}
{"id": "2617967", "revid": "278830", "url": "https://it.wikipedia.org/wiki?curid=2617967", "title": "Bungie", "text": ""}
{"id": "2617976", "revid": "1305772", "url": "https://it.wikipedia.org/wiki?curid=2617976", "title": "Elgin (disambigua)", "text": ""}
{"id": "2617977", "revid": "599013", "url": "https://it.wikipedia.org/wiki?curid=2617977", "title": "To the Last Man", "text": ""}
{"id": "2617980", "revid": "124808", "url": "https://it.wikipedia.org/wiki?curid=2617980", "title": "Un ciclone in famiglia 2", "text": ""}
{"id": "2617983", "revid": "220256", "url": "https://it.wikipedia.org/wiki?curid=2617983", "title": "2Corinzi", "text": ""}
{"id": "2617986", "revid": "30610", "url": "https://it.wikipedia.org/wiki?curid=2617986", "title": "Discografia di Ennio Rega", "text": "In questa pagina viene elencata l'intera discografia del cantautore italiano Ennio Rega dalle origini sino ai tempi odierni."}
{"id": "2617989", "revid": "245802", "url": "https://it.wikipedia.org/wiki?curid=2617989", "title": "Pubblicazioni di Asterix", "text": "La serie a fumetti Asterix, creata da Ren\u00e9 Goscinny e Albert Uderzo, si compone di 38 albi e di numerose pubblicazioni aggiuntive, storie illustrate, albi speciali o commemorativi, e altro.\nSerie ufficiale.\nLa serie ufficiale \u00e8 costituita da 39 albi, i primi 24 dei quali creati da Goscinny alla sceneggiatura e da Uderzo ai disegni, 10 realizzati dal solo Uderzo dopo la morte del collega e i seguenti dai nuovi autori Jean-Yves Ferri e Didier Conrad.\nLibri illustrati.\nLibri per bambini.\nVerso la met\u00e0 degli anni ottanta fu pubblicata in Francia una serie di libri per bambini (\"Rouge et Or\") con protagonisti personaggi del mondo di Asterix, illustrati principalmente con vignette tratte dai fumetti gi\u00e0 editi, con sporadici disegni originali. La serie ebbe scarso successo e non fu tradotta al di fuori della Francia. \nLibri tratti dai lungometraggi.\nDai film sono stati tratti degli albi contenenti la versione romanzata (a cartoni animati) della storia con illustrazioni tratte direttamente dai film.\nLibrogame.\nDalla serie a fumetti sono stati tratti anche quattro librogame pubblicati negli anni ottanta e tradotti anche in italiano e un quinto nel 2013. Vedono come protagonista il giovane Menabotte, il nipote di Abraracourcix visto in \"Asterix e i Normanni\", alle prese con vicende di varia natura. \nAlbi promozionali.\nNel 1992 la compagnia petrolifera francese \"Total\" regal\u00f2 3 albi con estratti dagli album originali, ciascuno relativo a un determinato tema.\n\"Idefix\".\nNel 1973 usc\u00ec il primo di una serie di libri illustrati con protagonista Idefix, il cagnolino di Obelix. Rivolte esplicitamente ai bambini, con storie semplici illustrate da grandi disegni, questi albi non hanno alcuna relazione con le avventure a fumetti di Asterix. La serie \u00e8 composta da sedici titoli; questi libri sono stati tradotti in lingua italiana e pubblicati dalla Arnoldo Mondadori Editore negli anni settanta; nel 1974 la stessa casa editrice ne raccolse cinque (titoli italiani \"Idefix e il beb\u00e8\", \"Idefix e il pesce clown\", \"La tempesta\", \"Idefix trova un amico\", \"La caccia al cinghiale\" e \"Chi l'avrebbe mai detto\") in un cofanetto."}
{"id": "2617990", "revid": "1494169", "url": "https://it.wikipedia.org/wiki?curid=2617990", "title": "Mito delle origini", "text": ""}
{"id": "2617991", "revid": "27445660", "url": "https://it.wikipedia.org/wiki?curid=2617991", "title": "Origine del mondo", "text": ""}
{"id": "2617992", "revid": "124808", "url": "https://it.wikipedia.org/wiki?curid=2617992", "title": "Un ciclone in famiglia 3", "text": ""}
{"id": "2617997", "revid": "767487", "url": "https://it.wikipedia.org/wiki?curid=2617997", "title": "Alberto Malaspina", "text": "Biografia.\nFiglio di Obizzo \"il Grande\", nacque a Pontremoli, nel nord della Toscana, tra il 1160 e il 1165 e mor\u00ec intorno al 1210. Fu un esponente della nobile casata d'origini longobarde dei Malaspina, i quali, per sua mano, furono costretti a cedere il castello di Grondola ai piacentini. \nAlberto Malaspina detto \"\"il Moro\" e \"lo marches putanier\",\" \u00e8 ricordato soprattutto per essere stato un trovatore. Suoi \"colleghi\" in terra italica furono il genovese Lanfranco Cigala, il veneziano Bartolomeo Zorzi e, pi\u00f9 celebre di tutti, Sordello da Goito, l'anima lombarda \"altera e disdegnosa\" che si accompagna a Virgilio e Dante nell'Antipurgatorio. Il Malaspina, che altri trovatori definirono \"valenz hom, larcs e cortes\", \u00e8 forse pi\u00f9 noto per la tenzone sboccata e senza freni (lo stile tradizionale delle tenzoni) con il provenzale Rambaldo di Vaqueiras, che lo definisce \"marches putanier\"\u00a0: \u00e8 questa l'unica testimonianza rimasta dell'opera poetica di Alberto. \nVa ricordato che Peire Vidal gli dedic\u00f2 l'ultima canzone scritta prima della morte, rivolgendoglisi in modo ingiurioso.\nSpos\u00f2 una delle figlie, il cui nome non \u00e8 noto, di Guglielmo V del Monferrato."}
{"id": "2618005", "revid": "599013", "url": "https://it.wikipedia.org/wiki?curid=2618005", "title": "David Karanka", "text": "Carriera.\nCresciuto nella cantera dell'Athletic Bilbao, debutta con il Baskonia nella stagione 1997-1998, per passare al Bilbao Athletic in quella successiva. Dopo la trafila nelle suddette squadre satelliti dell'Athletic, arriva a debuttare con la prima squadra il 14 maggio 2000 durante Espanyol-Athletic Club (0-0).\nL'anno successivo va in prestito all'Extremadura, per ritornare con i \"rojiblancos\" nella stagione 2001-2002. L'annata non \u00e8 delle pi\u00f9 fortunate, dato che riuscir\u00e0 a scendere in campo solo 6 volte, segnando un gol.\nPassa quindi al Real Murcia, con cui resta tre stagioni e conquista una promozione nella Primera Divisi\u00f3n. Milita in seguito in Sporting Gijon, Real Union, Sant Andreu e Guijuelo."}
{"id": "2618008", "revid": "124808", "url": "https://it.wikipedia.org/wiki?curid=2618008", "title": "Un ciclone in famiglia 4", "text": ""}
{"id": "2618009", "revid": "767487", "url": "https://it.wikipedia.org/wiki?curid=2618009", "title": "Ute Maria Lerner", "text": "Ha recitato nella miniserie televisiva Le ali della vita con Sabrina Ferilli e Virna Lisi interpretando Sorella Federica.\nHa realizzato nel 2003 per il 30\u00ba anniversario della morte il primo omaggio ad Anna Magnani in Germania con il nome Ciao Anna con lo stesso titolo dopo, sono stati prodotti altri lavori dedicati ad Anna Magnani in Italia.\nLa presentazione internet dell'attrice \u00e8 www.maria-lerner.de\nL'attrice inoltre produce e collabora con progetti interculturali e internazionali."}
{"id": "2618022", "revid": "121020149", "url": "https://it.wikipedia.org/wiki?curid=2618022", "title": "Gruppo Tecnico delle Destre Europee", "text": "Il Gruppo Tecnico delle Destre Europee (\"GTDE\") (in inglese: \"Technical Group of the European Right\", \"DR\"; in francese: \"Groupe Technique des Droites Europ\u00e9ennes\", \"GTDE\") \u00e8 stato un gruppo politico nazionalista di estrema destra nel Parlamento europeo nato tra il 1989 e scioltosi il 1994, erede del Gruppo delle Destre Europee.\nStoria del gruppo.\nDopo le elezioni europee del 1989 il \"Gruppo delle Destre Europee\" perse il Partito Unionista dell'Ulster e il greco \"Unione Politica Nazionale\". Il gruppo fece fatica a ricostituirsi: i nazionalisti tedeschi, i \"Republikaner\", non erano d'accordo sulla partecipazione del Movimento Sociale Italiano - Destra Nazionale, reo di non essere d'accordo sullo status del Sud Tirolo; e il \"MSI\" non era d'accordo su alcune posizioni dei \"Republikaner\" troppo razziste e scioviniste. \nIl 25 luglio 1989 il Fronte Nazionale, i \"Republikaner\" tedeschi e il belga Blocco Fiammingo formano il \"Gruppo Tecnico delle Destre Europee\".\nSuo capogruppo era ancora una volta Jean-Marie Le Pen, leader del Fronte Nazionale.\nDopo le elezioni europee del 1994 i \"Republikaner\" non riuscirono a superare lo sbarramento del 5% e i nazionalisti francesi aderirono al gruppo dei Non iscritti."}
{"id": "2618026", "revid": "767487", "url": "https://it.wikipedia.org/wiki?curid=2618026", "title": "Giulio Macchi (ingegnere)", "text": "Biografia.\nNel 1913 a Varese Giulio Macchi fonda la Societ\u00e0 Anonima Nieuport-Macchi, dalla \"Societ\u00e0 anonima Fratelli Macchi\", di Giovanni, Giuseppe, Enrico e Giulio Macchi, nata nel 1905 per \"carrozzeria, automobili, ruotificio\". Inizi\u00f2 con la costruzione su licenza di aerei francesi, ma dopo la prima guerra mondiale si specializz\u00f2 nella costruzione di idrovolanti. Negli anni '30 costru\u00ec alcuni tra i pi\u00f9 famosi caccia e aerosiluranti in dotazione alla Regia Aeronautica, tra cui: l'M.C.200, l'M.C.202 e l'M.C.205.\nDecise, inoltre, di dedicarsi anche alla produzione di veicoli terrestri, in particolare motocicli col marchio Aermacchi. Oggi l'Alenia Aermacchi \u00e8 una delle industrie aeronautiche italiane pi\u00f9 conosciute nel mondo.\nMuore nel 1935 e viene sepolto nel Cimitero monumentale di Giubiano."}
{"id": "2618038", "revid": "2128848", "url": "https://it.wikipedia.org/wiki?curid=2618038", "title": "Chiesa dell'Annunziata (San Giovanni in Fiore)", "text": "La chiesa dell'Annunziata \u00e8 una piccola chiesa di San Giovanni in Fiore realizzata nel 1653.\nStoria.\nLa chiesa deve la propria nascita grazie alla \u201cConfraternita dell'Annunziata\u201d, confraternita composta da muratori, scalpellini e carpentieri. Edificio dalla modestissime dimensione ma di grande pregio storico, poich\u00e9 in passato era contigua alla chiesa di Santa Maria delle Grazie (San Giovanni in Fiore), creando un complesso monumentale di due chiese differenti per dimensioni fra di loro, simili per\u00f2 nel contesto architettonico. \u00c8 rimasta aperta fino agli anni '70, e dopo di allora \u00e8 rimasta quasi sempre chiusa, tranne in occasione del recente restauro del coro ligneo (mai esposto), e in occasione di un'importante fiera provinciale. \nIl piccolo edificio sacro \u00e8 noto anche perch\u00e9 al proprio interno, e pi\u00f9 precisamente nel pavimento della chiesa, sono custodite le spoglie di Giuseppe Miller e Francesco Tesei, due patrioti italiani facenti parte del gruppo della spedizione dei Fratelli Bandiera, caduti durante il conflitto a fuoco che si tenne tra il gruppo dei rivoltosi e la guardia urbana di san Giovanni in Fiore. \nArte e architettura.\nAttaccata un tempo alla Chiesa madre di Santa Maria delle Grazie, la piccola chiesa dell'Annunziata fu costruita e modificata seguendo gli stessi stili architettonici di quest'ultima. Non ci sono precise notizie sul perch\u00e9 sia stata eretta realizzando parte dell'abside e fissandolo con il campanile della Chiesa madre. Probabilmente vi era un passaggio comunicante fra le due chiese, che in questo modo apparivano come un complesso monumentale rilevante. Intorno al 1930 fu abbattuta la parete che collegava le due chiese in modo da poter creare un secondo accesso alla piazza antistante la Chiesa madre.La facciata ripropone il tema seguito per la Chiesa madre. Il portale \u00e8 ad arco a tutto sesto, con colonne semplici, realizzato con pietra del luogo. Al di sopra del portale vi \u00e8 un'ampia finestra ad arco ribassato. L'interno \u00e8 barocco, di modeste dimensioni e con una pavimentazione risalente alla met\u00e0 del 1800. Vi \u00e8 un coro ligneo barocco, realizzato nel 1760, intagliato e decorato da artigiani calabresi, e recentemente restaurato. Vi era in passato un'altra opera di rilievo, un gruppo ligneo raffigurante l'annunciazione a Maria Vergine, ma nel 1970, fu trasferito nella vicina Chiesa madre. Anche il campanile richiama lo stile architettonico della Chiesa madre, ed \u00e8 considerato uno dei migliori esempi meglio conservate, degli artigiani scalpellini del luogo.\nI restauri e la chiusura.\nLa chiesetta ha avuto da sempre la sua storia concatenata con la Chiesa madre, e il muro che collegava le due chiese ne era l'emblema pi\u00f9 evidente. Non si pu\u00f2 parlare della chiesa dell'Annunziata tralasciando la storia della Chiesa madre..La chiesetta ha subito profondi interventi che ne hanno cambiato l'aspetto, anche se la pianta originaria e il campanile sono rimasti praticamente esenti da tali interventi. Nel 1930 la demolizione del muro che la collegava con la Chiesa madre \u00e8 stato il pi\u00f9 importante. La facciata e il campanile vennero restaurati negli anni \u201870 in concomitanza con i lavori di restauro per gli stessi elementi della Chiesa madre, mentre sono rimansti immutati gli interni barocchi.Dopo il restauro fu chiusa al pubblico. Aperta negli ultimi anni solo per asportare e far restaurare il coro ligneo barocco da un'\u00e9quipe di restauratori dell'Universit\u00e0 di Pisa, la chiesa anche dopo il restauro del coro ligneo continua a rimanere chiusa e non \u00e8 programmata una sua imminente riapertura al pubblico. La chiesa si raggiunge percorrendo le scale che dalla piazza antistante la Chiesa madre di Santa Maria delle Grazie porta all'abbazia Florense"}
{"id": "2618040", "revid": "599013", "url": "https://it.wikipedia.org/wiki?curid=2618040", "title": "Eddy Planckaert", "text": "Professionista dal 1980 al 1991, vinse due Omloop Het Volk, il Giro delle Fiandre nel 1988, la Parigi-Roubaix nel 1990, una tappa al Giro d'Italia, due al Tour de France e otto alla Vuelta a Espa\u00f1a.\n\u00c8 fratello di Walter e Willy e zio di Jo.\nCarriera.\nNel 1988 vinse il Giro delle Fiandre e conquist\u00f2 la maglia verde al Tour de France. Nel 1990, vinse la sua seconda classica monumento, aggiudicandosi la Parigi-Roubaix.\nIn dodici stagioni da professionista vinse pi\u00f9 di cento corse su strada."}
{"id": "2618042", "revid": "339392", "url": "https://it.wikipedia.org/wiki?curid=2618042", "title": "Chiesa dell'annunziata", "text": ""}
{"id": "2618048", "revid": "220256", "url": "https://it.wikipedia.org/wiki?curid=2618048", "title": "1Corinzi", "text": ""}
{"id": "2618050", "revid": "767487", "url": "https://it.wikipedia.org/wiki?curid=2618050", "title": "Santa Monica '72", "text": "Santa Monica '72 \u00e8 un album live di David Bowie, registrato a Santa Monica il 20 ottobre 1972, durante lo Ziggy Stardust Tour.\nIl disco.\nNato come bootleg e mai pubblicato per 20 anni, raccoglie una track list di 18 canzoni registrate ben 9 mesi prima del pi\u00f9 celebre album live \"Ziggy Stardust - The Motion Picture\", del 1983.\nConsiderato dalla critica superiore al sopracitato album per qualit\u00e0 sonora e tracce proposte, ad oggi \u00e8 ritirato dal commercio, non essendo mai stato approvato dal cantante britannico.\nLa versione ufficiale del concerto proposto in questo album si pu\u00f2 trovare in \"Live Santa Monica '72\", pubblicato il 30 giugno 2008."}
{"id": "2618057", "revid": "1921867", "url": "https://it.wikipedia.org/wiki?curid=2618057", "title": "Enth E Nd/Frgt/10", "text": "Enth E Nd/Frgt/10 \u00e8 un singolo promozionale del gruppo musicale statunitense Linkin Park, estratto dall'album di remix \"Reanimation\" e pubblicato nel luglio 2002.\nDescrizione.\nPubblicato per promuovere l'album \"Reanimation\", contiene i remix dei brani \"In the End\" e \"Forgotten\" (entrambi presenti in \"Hybrid Theory\") e le relative versioni strumentali.\n\"Frgt/10\" inoltre usc\u00ec come singolo promozionale in Messico.\nVideo musicali.\n\"Enth E Nd\".\nIl video, diretto da Jason Goldwach, mostra Mike Shinoda e Motion Man intenti a cantare il brano mentre KutMasta Kurt esegue i vari scratch. Nessun altro membro dei Linkin Park appare nel video.\n\"Frgt/10\".\nDiretto da Joshua Cordes e realizzato interamente in computer grafica, esso mostra una persona in tuta e maschera da gas intenta a girare per una citt\u00e0 in degrado disegnando sui muri il logo del gruppo attraverso una bombola di vernice, il cui spruzzatore \u00e8 posizionato sull'indice della mano destra. Da ogni logo disegnato sulle pareti, fuoriesce a poco a poco della vegetazione. Successivamente, la persona viene scoperta dalle autorit\u00e0 antisommossa, le quali tentano di catturarla. Durante la fuga sui tetti per evitare di essere raggiunta da un elicottero, la persona perde accidentalmente la bombola, la quale cade a terra e viene esaminata dalle autorit\u00e0. Riuscita infine a seminare la polizia, la persona entra nella propria abitazione entrando dalla finestra e, rivelatasi essere una donna non appena tolta la maschera, si addormenta sul proprio letto."}
{"id": "2618059", "revid": "120722410", "url": "https://it.wikipedia.org/wiki?curid=2618059", "title": "Filigranoscopio", "text": "Il filigranoscopio \u00e8 un accessorio usato principalmente dai collezionisti di francobolli per far risaltare la filigrana. \nTipi di filigranoscopio.\nIl filigranoscopio classico.\nUno strumento assai semplice: una vaschetta di vetro o di plastica, simile a quelle usate dai fotografi per lo sviluppo, ma di piccole dimensioni e sempre di colore nero. In alcuni casi basta il semplice posizionamento del francobollo sul fondo della vaschetta, con la vignetta a contatto su di esso, per renderla visibile. Se ci\u00f2 non \u00e8 sufficiente, si versano tre o quattro gocce di benzina bianca rettificata (esano); appena il francobollo ne sar\u00e0 imbevuto, il disegno della filigrana apparir\u00e0 nitidamente visibile. Il processo pu\u00f2 essere usato tranquillamente anche per i francobolli nuovi, perch\u00e9 la benzina rettificata non pu\u00f2 danneggiarli e non altera neppure la gomma. \u00c8 per\u00f2 da adottare con una certa circospezione per alcuni francobolli, specialmente quegli emessi negli ultimi anni, perch\u00e9 stampati con colori che la benzina scolorisce.\nIl filigranoscopio elettrico.\nIn alternativa esistono alcuni tipi di filigranoscopi elettrici, anche per sopperire al problema sopracitato. Sono tuttavia poco amati dai collezionisti."}
{"id": "2618063", "revid": "599013", "url": "https://it.wikipedia.org/wiki?curid=2618063", "title": "S\u00e9rgio Lu\u00eds de Ara\u00fajo", "text": "Caratteristiche tecniche.\nGioca come portiere.\nCarriera.\nClub.\nApprodato per la prima volta al Palmeiras nel 1992, S\u00e9rgio ebbe quattro diverse esperienze con il club paulista. Solitamente fu impiegato come riserva dei titolari Velloso e Marcos. Nel 1993, grazie ad un infortunio di Velloso, S\u00e9rgio gioc\u00f2 come titolare la finale del campionato Paulista contro il Corinthians, in cui la vittoria del Palmeiras segn\u00f2 il ritorno alla vittoria dopo un digiuno durato sedici anni. Tra il 1998 e il 2006 trascorse il suo periodo pi\u00f9 lungo con il \"verd\u00e3o\".\nAl di l\u00e0 delle sue esperienze al Palmeiras, gioc\u00f2 per Flamengo nel 1995, e successivamente per Portuguesa (due volte) e Vit\u00f3ria; nel 2007 gioc\u00f2 per il Santo Andr\u00e9 e nel Bahia.\nFino a giugno 2008 gioc\u00f2 per l'Itumbiara, squadra in cui militavano anche calciatori dal passato importante come T\u00falio e Ca\u00edco; nel settembre 2009 \u00e8 stato messo sotto contratto dal Santos, a causa dell'infortunio di F\u00e1bio Costa."}
{"id": "2618068", "revid": "729019", "url": "https://it.wikipedia.org/wiki?curid=2618068", "title": "Due passi nell'anima del sorcio", "text": "Due passi nell'anima del sorcio \u00e8 il primo album discografico del cantautore italiano Ennio Rega pubblicato nel settembre del 1994, prodotto da Roberto Colombo per RTI Music/Ricordi e presentato in anteprima al Premio Tenco 1993.\nIl disco.\nLo straordinario valore di questo album vale ad Ennio Rega la partecipazione al Premio Tenco 1993, dove presenta in anteprima alcuni brani del disco, pubblicato dalla RTI Music l'anno successivo, e con la produzione di Roberto Colombo. Tra gli ottimi musicisti che hanno suonato in questo disco spicca il nome di Daniele Sepe.\nRitratti memorabili di un Sud Italia inedito in Zazzera Gialla, Lucciole, A' Madonna d'o monte si alternano a storie di emarginazione sociale e prostituzione: Lo sciancato, Michelina, Messicano, temi di scottante attualit\u00e0 trattati con rabbia ma anche con rara ironia come nel caso di Rer\u00e8 e Pepsodent."}
{"id": "2618073", "revid": "179980", "url": "https://it.wikipedia.org/wiki?curid=2618073", "title": "Coppa Mercosul", "text": ""}
{"id": "2618076", "revid": "169529", "url": "https://it.wikipedia.org/wiki?curid=2618076", "title": "Ion Negoi\u021bescu", "text": "Biografia.\n\u00c8 stato uno storico letterario, critico, romanziere e memorialista, nonch\u00e9 uno dei membri pi\u00f9 importanti del Circolo letterario di Sibiu.\nFigura ribelle ed eccentrica, Negoi\u021bescu inizi\u00f2 la sua carriera mentre era ancora adolescente, facendosi conoscere come ideologo letterario della generazione degli anni quaranta del secolo scorso. Fu anche uno dei pochi intellettuali apertamente omosessuali in Romania ad essersi dichiarato tale prima del 1990."}
{"id": "2618082", "revid": "547034", "url": "https://it.wikipedia.org/wiki?curid=2618082", "title": "Campionato europeo di scherma 2004", "text": "La XVII edizione del campionato europeo di scherma si \u00e8 svolta dal 29 giugno al 4 luglio 2004 a Copenaghen, in Danimarca."}
{"id": "2618083", "revid": "106908", "url": "https://it.wikipedia.org/wiki?curid=2618083", "title": "Campionato europeo di scherma 2005", "text": "La XVIII edizione del campionato europeo di scherma si \u00e8 svolta dal 28 giugno al 3 luglio 2005 a Zalaegerszeg, in Ungheria."}
{"id": "2618084", "revid": "149485", "url": "https://it.wikipedia.org/wiki?curid=2618084", "title": "Campionato europeo di scherma 2006", "text": "La XIX edizione del campionato europeo di scherma si \u00e8 svolta dal 4 al 9 luglio 2006 a Smirne, in Turchia."}
{"id": "2618086", "revid": "228587", "url": "https://it.wikipedia.org/wiki?curid=2618086", "title": "Liccasapuni", "text": ""}
{"id": "2618089", "revid": "220256", "url": "https://it.wikipedia.org/wiki?curid=2618089", "title": "1Tessalonicesi", "text": ""}
{"id": "2618090", "revid": "228587", "url": "https://it.wikipedia.org/wiki?curid=2618090", "title": "Un messaggio dell'Imperatore", "text": ""}
{"id": "2618091", "revid": "220256", "url": "https://it.wikipedia.org/wiki?curid=2618091", "title": "2Tessalonicesi", "text": ""}
{"id": "2618093", "revid": "767487", "url": "https://it.wikipedia.org/wiki?curid=2618093", "title": "Rudolf Vytla\u010dil", "text": ""}
{"id": "2618094", "revid": "287204", "url": "https://it.wikipedia.org/wiki?curid=2618094", "title": "Rudolf Vytlacil", "text": ""}
{"id": "2618096", "revid": "373458", "url": "https://it.wikipedia.org/wiki?curid=2618096", "title": "Mound Builder", "text": ""}
{"id": "2618097", "revid": "179980", "url": "https://it.wikipedia.org/wiki?curid=2618097", "title": "Sergio Luis Araujo", "text": ""}
{"id": "2618099", "revid": "287204", "url": "https://it.wikipedia.org/wiki?curid=2618099", "title": "Sergio Luis de Araujo", "text": ""}
{"id": "2618106", "revid": "71433", "url": "https://it.wikipedia.org/wiki?curid=2618106", "title": "To the last man", "text": ""}
{"id": "2618109", "revid": "767487", "url": "https://it.wikipedia.org/wiki?curid=2618109", "title": "To the Last Man (film 1923)", "text": "To the Last Man \u00e8 un film muto del 1923 diretto da Victor Fleming. Prodotto dalla Famous Players-Lasky Corporation, aveva come interpreti Richard Dix, Lois Wilson, Noah Beery, Robert Edeson, Frank Campeau, Fred Huntley.\nLa sceneggiatura di Doris Schroeder si basa sul romanzo breve di Zane Grey \"To the Last Man: A Story of the Pleasant Valley War\", pubblicato a New York nel 1922.\nTrama.\nUna faida divide la famiglia degli Isbel, allevatori di bestiame, da quella degli Jorth, allevatori di pecore. Jean Isbel ed Ellen Jorth sono i loro figli. Il padre di Jean, Gaston Isbel, accusa il suo nemico, Lee Jorth, di avergli rubato del bestiame ma l'allevatore di pecore nega quell'accusa. Quando per\u00f2 Jean riconosce nel cavallo di Ellen uno dei suoi, insistendo in quella versione, Ellen finisce per capire che suo padre \u00e8, in effetti, un ladro. L'accusa scatena nuovamente la faida, provocando la guerra tra le due famiglie. Alla fine, la lotta tra i due clan finisce in tragedia lasciando vivi i soli Jean ed Ellen.\nProduzione.\nIl film, prodotto dalla Famous Players-Lasky Corporation, venne girato da fine maggio a met\u00e0 luglio 1923. Secondo la stampa dell'epoca, Zane Grey, l'autore del romanzo, prese parte attiva alla lavorazione del film, partecipando insieme al regista Victor Fleming e al direttore della fotografia Lucien Hubbard alla scelta dei luoghi per le riprese, nel Tonto Basin, in Arizona. Le scene furono girate sul limitare di un affioramento roccioso alto 1.500 piedi noto come \"The Rim\", che venne poi fatto saltare per creare la sequenza delle valanghe. Dopo essere rimasta cinque settimane nel Tonto Basin, la troupe torn\u00f2 a Hollywood dove, nelle seguenti due settimane, vennero terminate negli studi della Lasky le riprese in interni.\nDistribuzione.\nIl copyright del film, richiesto dalla Famous Players-Lasky Corp., fu registrato il 29 agosto 1923 con il numero LP19380.&lt;br&gt;\nDistribuito negli Stati Uniti dalla Paramount Pictures, il film venne presentato in prima a New York il 27 agosto 1923.\nConservazione.\nCopia completa della pellicola si trova conservata negli archivi del Gosfilmofond di Mosca."}
{"id": "2618113", "revid": "767487", "url": "https://it.wikipedia.org/wiki?curid=2618113", "title": "To the Last Man (film 1933)", "text": "To the Last Man \u00e8 un film del 1933 diretto da Henry Hathaway, basato sul breve romanzo di Zane Grey \"To the Last Man: A Story of the Pleasant Valley War\".\nNon accreditata in un piccolo ruolo appare la piccola Shirley Temple, non ancora una stella.\nProduzione.\nIl film fu prodotto dalla Paramount Pictures. Venne girato in California e in Arizona.\nDistribuzione.\nDistribuito dalla Paramount Pictures, il film usc\u00ec nelle sale cinematografiche statunitensi il 15 settembre 1933."}
{"id": "2618114", "revid": "436907", "url": "https://it.wikipedia.org/wiki?curid=2618114", "title": "Eyes Like Yours", "text": ""}
{"id": "2618118", "revid": "1543377", "url": "https://it.wikipedia.org/wiki?curid=2618118", "title": "Cladonia neozelandica", "text": "Cladonia neozelandica Vain. (1894), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dalla Nuova Zelanda, dove questa specie \u00e8 stata scoperta.\nCaratteristiche fisiche.\nIl tallo primario ha squamule di grandezza media. I podezi sono abbastanza brevi, privi di scyphi, ramificati in modo irregolare, con cortex di dimensioni minute; completamente priva di soredio e con apoteci piccoli convessi e a forma di testa.\nIl fotobionte \u00e8 principalmente un'alga verde delle Trentepohlia.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie appartiene alla sezione Helopodium; attualmente questa sezione viene suddivisa dai lichenologi in 5 aggregati, uno dei quali, monofiletico, contiene la C. neozelandica, insieme a C. peziziformis, C. nana e C. cartilaginea;\nA tutto il 2008 sono state identificate le seguenti forme, sottospecie e variet\u00e0:"}
{"id": "2618119", "revid": "729019", "url": "https://it.wikipedia.org/wiki?curid=2618119", "title": "Affondamento della Droits de l'Homme", "text": "L'affondamento della \"Droits de l'Homme\" avvenne il 13 gennaio 1797 nel Golfo di Biscaglia, in Bretagna, dopo una scontro a fuoco tra l'omonima nave di linea francese e due fregate inglesi. La battaglia fa parte delle guerre rivoluzionarie francesi.\nDurante la battaglia, gli inglesi passarono in vantaggio sul vascello francese, troppo grande per potere essere manovrato con facilit\u00e0, e lo portarono alla deriva, grazie al mare grosso. Nel naufragio della \"Droits de l'Homme\" morirono 900 persone delle 1300 persone a bordo. Una delle navi inglesi, per\u00f2, fin\u00ec in un banco di sabbia dopo aver cercato di fuggire lungo un tratto di costa.\nLo scontro.\nLa \"Droits de l'Homme\", munita di 74 cannoni, aveva preso parte alla \"Exp\u00e9dition d'Irlande\", un tentativo di conquista dell'Irlanda, rivelatosi poi disastroso. Il destino delle navi francesi era, in realt\u00e0, gi\u00e0 segnato dalla scarsa coordinazione e dal cattivo tempo: alla fine, le navi ritornarono in Francia senza aver portato sull'isola un solo soldato. Le due fregate inglesi, l'\"HMS Indefatigable\" al comando di Sir Edward Pellew, munita di 44 cannoni, e la \"HMS Amazon\", di 36 cannoni, avevano ricevuto l'ordine di pattugliare i mari nei pressi di Ushant per intercettare la ritirata delle navi francesi. La \"Droits de l'Homme\" venne scorta il pomeriggio del 13 gennaio.\nSi noti che la fregata \"Indefatigable\" era quella armata pi\u00f9 pesantemente di tutta la marina britannica, essendo stata ricavata da una nave di linea da 64 cannoni cui era stato rimosso il ponte superiore, portava cannoni da 24 libbre nel ponte di batteria, ed aveva una potenza di fuoco sufficiente per infliggere gravi danni anche ad un vascello.\nLa \"Indefatigable\" raggiunse per prima il vascello francese, carico di soldati e in difficolt\u00e0 a manovrare, attaccandola con i cannoni pesanti; la nave francese rispose con l'artiglieria e un pesante fuoco di moschetteria, ma dovette chiudere i portelli del ponte inferiore, che ospitavano i cannoni pesanti, perch\u00e9 l'acqua che entrava da essi la metteva a rischio di affondamento. Dopo vari scambi, un cannone esplose sulla \"Droits de l'Homme\", facendo diversi morti sulla coperta affollata; la perdita dell'albero di mezzana la costrinse ad interrompere il contatto. Le navi effettuarono le riparazioni di emergenza e la \"Amazon\" raggiunse la \"Indefatigable\".\nAll'attacco successivo, la \"Droits de l'Homme\" perse il bompresso e l'albero di maestra, e con essi la possibilit\u00e0 di governare. Dopo 15 ore di inseguimento, la \"Droits de l'Homm\"e si incagli\u00f2 contro la scogliera, con lo scafo che si sfasciava sotto la forza dei marosi che la spingevano contro la costa bretone. Buona parte dell'equipaggio mor\u00ec affogata, ma anche la fregata \"Amazon\" fece naufragio; buona parte del suo equipaggio si salv\u00f2 e venne presa prigioniera dai francesi."}
{"id": "2618120", "revid": "1566286", "url": "https://it.wikipedia.org/wiki?curid=2618120", "title": "Andr\u00e9a Ferr\u00e9ol", "text": "Biografia.\nAndr\u00e9a Ferr\u00e9ol \u00e8 attiva dai primi anni settanta in teatro, cinema e televisione, ed \u00e8 popolare anche in Italia dove ha girato diversi film (doppiata in talune distribuzioni sul mercato cinematografico italiano dall'attrice Solvejg D'Assunta). La Ferr\u00e9ol ha iniziato la carriera d'attrice interpretando ruoli per il teatro prima di passare al cinema nel 1973 quando \u00e8 stata diretta da Marco Ferreri nel film franco-italiano \"La grande abbuffata\", con protagonisti Marcello Mastroianni, Ugo Tognazzi, Michel Piccoli e Philippe Noiret.\nHa avuto due \"nomination\" ai C\u00e8sar come miglior attrice non protagonista: nel 1976 per \"Folli e liberi amplessi\" e nel 1981 per \"L'ultimo metr\u00f2\", in cui fu diretta da Fran\u00e7ois Truffaut. Nel 2001 ha ricevuto il premio Reconnaissance des cin\u00e9philes che le \u00e8 stato assegnato per la carriera svolta a Puget-Th\u00e9niers nelle Alpi Marittime dall'associazione Souvenance de cin\u00e9philes.\nIn televisione ha fatto parte del cast dello sceneggiato televisivo del 1977 \"Ligabue\", dello sceneggiato \"Cuore\", del 1984, e della serie televisiva \"Un medico in famiglia\" (interpretava la tata francese Antoinette che appare nella terza stagione), ed \u00e8 apparsa in molte altre miniserie italiane. La Ferr\u00e9ol \u00e8 inoltre sostenitrice dell'associazione \"Aix-en-\u0152uvre\", che patrocina a sua volta l'opera di una gloria di Aix-en-Provence, il pittore Paul C\u00e9zanne."}
{"id": "2618123", "revid": "27447746", "url": "https://it.wikipedia.org/wiki?curid=2618123", "title": "Cola da Borbona", "text": ""}
{"id": "2618124", "revid": "7", "url": "https://it.wikipedia.org/wiki?curid=2618124", "title": "Le Dernier M\u00e9tro", "text": ""}
{"id": "2618127", "revid": "161374", "url": "https://it.wikipedia.org/wiki?curid=2618127", "title": "Stanislaw Pozdniakov", "text": ""}
{"id": "2618136", "revid": "838137", "url": "https://it.wikipedia.org/wiki?curid=2618136", "title": "Vittore Bocchetta", "text": "Biografia.\nFiglio di un ufficiale del genio militare e di una donna della borghesia sarda, dopo l'infanzia trascorsa in Sardegna, si trasferisce con la famiglia prima a Bologna e poi a Verona. Pur appartenendo ad una famiglia di artisti i genitori gli impediscono di dipingere e disegnare per timore che possa distrarsi dagli impegni scolastici. Dopo la morte prematura del padre nel 1935 rientra in Sardegna con la famiglia. Consegue a Cagliari la maturit\u00e0 classica nel 1938. Si iscrive alla Facolt\u00e0 di Lettere e Filosofia dell'ateneo sardo ma presto rientra a Verona, sostenendo gli esami a Firenze pur risiedendo nella citt\u00e0 scaligera. Si mantiene agli studi impartendo lezioni private e ricoprendo incarichi d'insegnamento di materie letterarie nei ginnasi Maffei (1939) e alle Stimate (1942) di Verona. Si laurea a Firenze nel 1944.\nAttivit\u00e0 nella resistenza (1940-1945).\nLe sue idee libertarie lo portano ad essere segnalato alle autorit\u00e0 fasciste nel 1941. Comincia quindi a frequentare un gruppo di antifascisti tra cui l'avvocato Giuseppe Tommasi, lo scultore veronese Nino Gottardi, il professore Berto Perotti e Darno Maffini, tenente \"garibaldino\" del fronte di liberazione franco-italiano.\nIl gruppo si riunisce, fra le altre sedi, nello studio dell'altro scultore veronese Berto Zampieri.\nDopo l'armistizio di Cassibile e l'occupazione di Verona da parte dei tedeschi, contribuisce il 9 settembre 1943 alla fuga di diverse centinaia di militari italiani tenuti prigionieri dai nazisti nella caserma del Genio \"Carlo Montanari\". Il regista dell'operazione di salvataggio \u00e8 don Eugenio Allegrini, parroco della chiesa della Santissima Trinit\u00e0 adiacente alla caserma, ma un ruolo fondamentale \u00e8 svolto dall'intera borgata e in particolare dalle donne che si adoperano per procurare abiti civili per i soldati liberati.\nNel novembre 1943 \u00e8 arrestato insieme ai componenti del gruppo Tommasi, considerato impropriamente primo CLN della provincia di Verona. Condotto e detenuto nella sala cinematografica della palazzina Corridoni, trasformata in quartier generale della polizia federale fascista, ha modo di incontrarvi altri esponenti del movimento di resistenza del Veneto come Norberto Bobbio, arrestato a Padova il 6 dicembre 1943 e trasferito a Verona per sospetta complicit\u00e0 con il gruppo Tommasi. Questa prima detenzione non \u00e8 per lui dura come lo saranno le successive. Il 22 dicembre 1943 \u00e8 trasferito con altri 9 compagni nel carcere degli Scalzi. Tra i rari momenti di conforto ci sono le visite del cappellano del carcere don Chiot.\nRilasciato nel febbraio 1944, entra a far parte come indipendente del vero e proprio primo CLN provinciale di Verona insieme all'avvocato Giuseppe Pollorini (liberale), Francesco Viviani (del Partito d'Azione), Giuseppe Deambrogi e Guglielmo Bravo (comunisti), Giuseppe Marconcini e Angelo Butturini (socialisti), Giovanni Domaschi (anarchico). Consiglieri militari sono il tenente colonnello Paolo Rossi, il maggiore Arturo Zenorini e il maresciallo Mario Ardu. Ha il tempo per laurearsi a Firenze nel maggio 1944 per poi essere nuovamente arrestato dai fascisti il 4 luglio 1944. In quei giorni sono anche arrestati quasi tutti i componenti del gruppo. \u00c8 trasportato nelle casermette di Montorio Veronese dove per due settimane \u00e8 interrogato e torturato dai fascisti. \u00c8 poi consegnato ai tedeschi e trasferito prima nel carcere degli Scalzi e poi nelle celle ricavate nei sotterranei del palazzo dell'INA diventato sede del SD (il servizio segreto delle SS).\nQui conosce altri sei prigionieri dei nazisti catturati durante missioni militari segrete. Insieme a loro, a sei compagni del CLN e ad altri otto prigionieri \u00e8 trasferito al campo di transito di Bolzano il 27 agosto 1944. \u00c8 detenuto con gli altri 20 nel blocco E, recintato col filo spinato perch\u00e9 riservato ai prigionieri politici considerati pi\u00f9 pericolosi.\n\u00c8 deportato in Germania il 5 settembre 1944 con il cosiddetto Trasporto 81, un convoglio ferroviario di carri bestiame che trasporta 433 prigionieri.\n\u00c8 immatricolato il 7 settembre 1944 nel campo di Flossenb\u00fcrg con il triangolo rosso ed il numero 21631. Il 30 settembre 1944, terminato il periodo di quarantena, \u00e8 destinato al sottocampo di Hersbruck.\n\u00c8 impiegato in lavori forzati di scavo di una galleria in una vicina montagna (Houbirg) nei pressi di Happurg. Vede morire gi\u00e0 nei primi mesi Giuseppe Deambrogi, Guglielmo Bravo e Mario Ardu. Riesce a sopravvivere per una serie di circostanze fortuite, la sua et\u00e0 relativamente giovane (26 anni) e l'aiuto di Teresio Olivelli che svolge per un breve periodo la funzione di capo della sua baracca, la numero 14.\nNei primi giorni di aprile 1945, con l'avvicinarsi delle forze angloamericane, il campo di Hersbruck \u00e8 evacuato dai tedeschi e i deportati sopravvissuti sono trasferiti verso la Baviera meridionale con le cosiddette marce della morte. Durante una delle tappe, in prossimit\u00e0 di Schmidm\u00fchlen, riesce a fuggire insieme a un deportato francese. Si abbandona privo di sensi a Hohenfels di fronte al reticolato di un campo di prigionieri di guerra alleati (lo \"Stalag 383\"), lasciato ormai praticamente incustodito dai tedeschi. Curato e nutrito da un gruppo di prigionieri, si riprende gradualmente. Liberato dagli Americani nel maggio 1945, dopo un soggiorno a Ratisbona (in tedesco Regensburg), rientra finalmente in Italia nel giugno 1945.\nIl dopoguerra (1945-1948).\nLe speranze di chi come lui aveva lottato per la libert\u00e0 e la giustizia sono alquanto deluse. Entra presto in dissidio con la politica dei partiti che gli rimprovera la sua scelta di restare indipendente. Nel 1945 fa parte della commissione di epurazione ma si dimette disgustato. Ha difficolt\u00e0 per\u00f2 a trovare altre occupazioni.\nNel 1946 ottiene un finanziamento governativo per l'allestimento di un concerto vocale e strumentale all'Arena di Verona. Nel 1947 \u00e8 premiato dal governo per un adattamento musicale della poesia medievale \"La Passione di Cristo\", primo spettacolo tenuto in era moderna al Teatro romano di Verona.\nNel giugno 1947 esprime pubblicamente con una lettera a L'Arena di Verona il suo dissenso su un episodio di intolleranza e violenza nei confronti di simpatizzanti del Fronte dell'Uomo Qualunque.\nSuccessivamente \u00e8 egli stesso percosso, insultato ed emarginato e si decide per l'esilio.\nIn Argentina e Venezuela (1949-1958).\nParte per Buenos Aires nel gennaio 1949 come corrispondente per L'Arena. Poich\u00e9 in Argentina i suoi titoli accademici non gli sono riconosciuti, trova occupazione in una fabbrica di ceramica dove apprende alcune delle tecniche che utilizzer\u00e0 in seguito nella sua attivit\u00e0 di scultore. Scopre per la prima volta il suo talento nel modellare l'argilla e crea piccole statuette da collezione che riscuotono un buon successo commerciale. Espone per la prima volta i suoi pezzi nel 1952 a Quilmes (Buenos Aires) e gli \u00e8 attribuito un premio di acquisizione per il suo progetto di monumento alla \"Madre Terra\" che svilupper\u00e0 per\u00f2 solo 20 anni dopo negli Stati Uniti. Avvia in proprio una fabbrica di ceramica artistica, ma l'instabilit\u00e0 politica legata al regime di Per\u00f3n lo induce a lasciare l'Argentina nel 1954.\nIn Venezuela riprende ad insegnare (Latino nel 1956 al liceo Avila di Caracas), dipinge murales e crea modelli in scala, schizzi e progetti per alcuni dei monumenti per il parco memoriale di \"paseo los Illustres\" a Caracas. Anche in Venezuela il clima politico e sociale non \u00e8 favorevole sotto la dittatura di P\u00e9rez Jim\u00e9nez. Durante un soggiorno negli Stati Uniti apprende delle conseguenze del colpo di Stato del gennaio 1958 in Venezuela e decide di non rientrare a Caracas, abbandonando l\u00e0 ogni sua opera.\nA Chicago (1958-1986).\nSi ritrova negli Stati Uniti senza conoscere l'Inglese e senza che i suoi titoli e le sue referenze siano inizialmente apprezzati. Lavora per alcuni privati che gli commissionano pitture murali di nessun pregio per le loro abitazioni. Decide quindi di riprendere gli studi ed ottiene un primo incarico di insegnamento (Spagnolo) nell'ottobre 1959 e fino al 1961 al Saint Xavier College.\nNel 1962 presiede l'Istituto Italiano di Cultura di Chicago. Tra il 1963 e il 1967 \u00e8 autore o coautore di un dizionario Italiano-Inglese tascabile e di dizionari di Italiano-Inglese e Latino-Inglese che saranno pubblicati in varie edizioni e ristampe fino al 1985.\nInsegna Spagnolo all'Indiana University nel 1965, letterature comparate alla Roosevelt University e Italiano alla University of Chicago dove ottiene il Ph.D. in lingue e letterature romanze nel 1967. Insegna letteratura spagnola alla Loyola University Chicago dal 1969 al 1972.\nRiprende la produzione di statuette commerciali ma finalmente passa alle sculture di dimensioni maggiori, come il \"Daedalus\" (del 1964) che considera la sua prima vera e propria opera d'arte. Utilizza vari materiali come bronzo, acciaio inox, alabastro, marmo. Fonde lui stesso i suoi bronzi e giunge al processo di creare una \u00abpelle\u00bb di metallo fuso su un'\u00abanima\u00bb di poliestere. Alcune delle sue sculture del periodo 1965-1971 fanno parte della collezione permanente del \"Chicago Public Library Cultural Center\".\nNel 1965 rilancia la sede di Chicago della Societ\u00e0 Dante Alighieri che presiede fino al 1986. Nel 1966 organizza e conduce per 13 settimane il programma televisivo di conversazione italiana \"When in Rome\", trasmesso dal canale WTTW.\nDel 1969 \u00e8 la sua prima mostra personale negli Stati Uniti (a Detroit). Dal 1970 al 1973 espone ripetutamente nel \"John Hancock Center\" appena inaugurato.\nTra il 1970 e il 1976 pubblica per la Editorial Gredos due saggi sulla letteratura dell'et\u00e0 d'oro rinascimentale latina e spagnola ed uno sul pensiero filosofico occidentale del XX secolo. Per il saggio \"Horacio en Villegas y en Fray Luis de Le\u00f3n\" \u00e8 nominato nel 1972 membro \"ad honorem\" della Societ\u00e0 Ovidiana dell'Universit\u00e0 di Bucarest.\nNel 1971 \u00e8 addetto stampa dell'Art Institute of Chicago.\nNella seconda met\u00e0 degli anni 1970 viaggia ripetutamente in Italia e comincia ad accarezzare l'idea di tornare definitivamente in patria. Lasciato l'insegnamento e ridotta momentaneamente la pratica artistica, raccoglie e riordina vari documenti relativi al periodo 1940-1947 che utilizzer\u00e0 successivamente per una serie di saggi storici e letterari.\nRitorno in Italia.\nDal 1986 al 1989 trascorre ogni anno soggiorni di alcuni mesi a Verona. Lavora su progetti letterari e artistici che hanno l'obiettivo di \"limare e difendere le sue memorie\". La prima opera di tale periodo \u00e8 \"Cipresso\", un obelisco di acciaio inox di oltre 7 metri. \u00c8 un monumento in ricordo dei sei giovani che il 17 luglio 1944 assaltarono il carcere degli Scalzi per liberare dai nazifascisti il sindacalista e politico Giovanni Roveda. La scultura \u00e8 inaugurata il 25 aprile 1988, anniversario della liberazione dell'Italia dai nazifascisti, proprio nel terreno dove si trovava il carcere. Cos\u00ec come il 25 aprile 1989 \u00e8 inaugurato nel largo antistante il monumento a don Chiot, cappellano del carcere.\nNel 1989, stabilitosi definitivamente a Verona, pubblica la prima edizione dell'opera autobiografica sul periodo 1940-1945, che rivedr\u00e0 e corregger\u00e0 pi\u00f9 volte in seguito alla scoperta di nuovi documenti. Nel 1991 ne pubblica l'edizione inglese e nel 2003 quella tedesca. L'opera costituisce anche la trama dei documentari \"Spiriti liberi, 1941-1945, Ribelli a Verona,\" diretto da Stefano Paiusco, prodotto dal Comune di Verona e presentato il 24 aprile 2004 al Palazzo della Gran Guardia e \"Wider das Vergessen (Non Dimenticare)\" diretto dal regista tedesco Claus Dobberke e presentato al museo del cinema di Potsdam il 27 gennaio 2007, Giorno della Memoria.\nSi impegna nella difesa della memoria della Resistenza con discorsi ufficiali, incontri nelle scuole, articoli su giornali e riviste.\nNel 1995 pubblica un saggio sul coinvolgimento dell'industria chimico-farmaceutica tedesca nel nazismo e sulla sua sostanziale impunit\u00e0 in seguito al processo di Norimberga del 1947-1948.\nDal 2001 viaggia ripetutamente in Germania dove un gruppo di intellettuali fonda l'associazione \"Freundeskreis Vittore Bocchetta Non Dimenticare\" che promuove la sua partecipazione a varie iniziative come testimone e vittima del periodo nazista. Dal 2003 le sue sculture e pitture sono esposte in varie citt\u00e0 tedesche con una mostra itinerante. L'8 maggio 2007 partecipa allo scoprimento della sua scultura \"Ohne Namen (Senza nome)\" nel sito del campo di sterminio di Hersbruck da cui si era miracolosamente salvato nel 1945.\nMuore nella sua casa di Verona il 18 febbraio 2021, all'et\u00e0 di 102 anni. Dopo i funerali, \u00e8 sepolto nel Cimitero monumentale cittadino."}
{"id": "2618138", "revid": "486946", "url": "https://it.wikipedia.org/wiki?curid=2618138", "title": "Philip &quot;Pip&quot; Pirrup", "text": ""}
{"id": "2618139", "revid": "1543377", "url": "https://it.wikipedia.org/wiki?curid=2618139", "title": "Jason Pagara", "text": "\u00c8 il fratello maggiore di Albert Pagara, anch'egli pugile professionista.\nCarriera.\nPagara ha combattuto il suo primo match a livello professionale il 29 settembre 2006, alla giovanissima et\u00e0 di 14 anni, contro Tada Tadena a Jagna, Bohol. L'incontro \u00e8 terminato con la vittoria del quattordicenne per decisione unanime, dopo 4 riprese."}
{"id": "2618140", "revid": "793215", "url": "https://it.wikipedia.org/wiki?curid=2618140", "title": "Clinio Quaranta", "text": "Biografia.\nComp\u00ec gli studi ginnasiali nel Seminario di Civitavecchia e quelli liceali all'Apollinare di Roma.Insegn\u00f2 alle scuole elementari di Zagarolo per nove anni, poi consegu\u00ec la laurea in lettere al Magistero di Roma, passando cos\u00ec all'insegnamento nelle scuole medie, quale professore di storia e geografia nella Scuola Normale e poi letteratura italiana nella Scuola Tecnica di Velletri. Nel 1902 fu nominato Provveditore agli Studi di Sassari; chiamato successivamente ad altri incarichi nell'ambito del Ministero dell'Istruzione, nel 1919 fu nominato Provveditore agli Studi di Roma.\nSpos\u00f2 Maria Gerosi dalla quale ha tre figli, Dante, Artemia e Alighiero, morto nel 1904 a Sassari.\nHa lasciato numerose traduzioni di opere letterarie dal latino, dal greco e dal tedesco. Ha curato una versione ritmica delle Liriche di Orazio Flacco Quinto, ha tradotto in terza rima Le Bucoliche di Virgilio, ha tradotto in versi gli Epigrammi di Marco Valerio Marziale, Le Odi di Anacreonte, \"Le Ballate\" di Johann Wolfgang von Goethe (in ugual numero di versi italiani), ballate, romanze, poesie giovanili ed epigrammi di August von Platen-Hallerm\u00fcnde.\nDi lui restano diciannove opere letterarie, di cui tredici presso la Biblioteca Nazionale Centrale di Roma, nonch\u00e9 innumerevoli scritti, saggi e memorie pubblicati su varie riviste e giornali dell'epoca. Ha scritto 56 sonetti inediti in dialetto tiburtino e molte rime in dialetto zagarolese. Sono stati recentemente rinvenuti trecento sonetti inediti, scritti in lingua italiana di suo pugno e firmati, le traduzioni in versi, anch'esse inedite, di cinque opere di Goethe, ricche di note storiche e filologiche.\nInsigne dantista, per due dei suoi figli scelse i nomi di Dante e Alighiero\nIl 1\u00ba dicembre 1929 \u00e8 stato pubblicato il suo ultimo scritto \"\"Vita intima di Garibaldi a Caprera - ricordi e racconti di testimoni oculari\".\"\nFonti.\nI dati anagrafici sono stati rilevati dalla lapide funeraria nel cimitero di Zagarolo.\nLe altre notizie provengono da un articolo pubblicato sul n. 17 de \"Il Corriere delle Maestre\" del 19 gennaio 1930."}
{"id": "2618147", "revid": "767487", "url": "https://it.wikipedia.org/wiki?curid=2618147", "title": "Daniel Adjei", "text": "Carriera.\nClub.\nPassato dal B.T. International alle giovanili del Liberty Professionals, \u00e8 stato aggregato in prima squadra nel 2008.\nNazionale.\nCon la Nazionale di calcio del Ghana Under-20 ha vinto il campionato mondiale di calcio Under-20 2009.\nHa debuttato in nazionale, il 5 maggio 2010, in occasione dell'amichevole contro la Lettonia terminata per 1-0 in favore delle Black Stars. Figura tra i 23 convocati del Ghana per il Mondiale 2010 in Sudafrica."}
{"id": "2618149", "revid": "767487", "url": "https://it.wikipedia.org/wiki?curid=2618149", "title": "To the Last Man (film 2008)", "text": "To the Last Man \u00e8 un film pornografico gay del 2008 prodotto da Raging Stallion Studios e liberamente tratto dal breve romanzo di Zane Grey \"To the Last Man: A Story of the Pleasant Valley War\".\nGirato tra la Carolina del Nord e una zona remota dell'Arizona con un budget importante che ruota attorno ai 200.000 dollari, diventando uno dei film pornografici pi\u00f9 costosi del 2008, il film racconta la sanguinosa faida tra due ranch rivali per il controllo dell'acqua. Oltre alla numerose scene di sesso esplicito, il film, a differenza dei film del genere, \u00e8 caratterizzato da una vera e propria trama, con scene drammatiche di sparatorie ed uccisioni.\nIl film ha vinto numerosi premi del settore hard, tra cui 13 GayVN Awards e 4 Grabby Awards, diventando uno dei pi\u00f9 redditizi film, sia a livello economico che di riconoscimenti, dei Raging Stallion Studios. Il film \u00e8 stato distribuito a partire dal 14 novembre 2008, viste oltre tre ore di girato, il film \u00e8 stato suddiviso in due DVD intitolati To the Last Man: The Gathering Storm e To The Last Man: Guns Blazing, inoltre stato messo in vendita nell'edizione speciale 4 dischi, con contenuti extra, interviste agli attori, backstage ed altro."}
{"id": "2618152", "revid": "1543377", "url": "https://it.wikipedia.org/wiki?curid=2618152", "title": "Cladonia nipponica", "text": "Cladonia nipponica Asahina (1950), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dall'aggettivo \"nipponico\", ad indicarne la provenienza dal Giappone.\nCaratteristiche fisiche.\nMolto simile e confondibile con C. kanewskii.\nIl fotobionte \u00e8 principalmente un'alga verde delle Trentepohlia.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie appartiene alla sezione Unciales; nell'ambito di questa sezione appartiene al gruppo C. boryi, caratterizzato dalla formazione di piccoli cristalli sulle parti apicali dei podezi, assieme a C. boryi, C. caroliniana, C. dimorphoclada, C. kanewskii, C. pachycladodes, C. subreticulata, C. substellata e C. zopfii.\nA tutto il 2008 sono state identificate le seguenti forme, sottospecie e variet\u00e0:"}
{"id": "2618153", "revid": "114408022", "url": "https://it.wikipedia.org/wiki?curid=2618153", "title": "Andr\u00e9-Charles Boulle", "text": "Biografia.\nAndr\u00e9-Charles Boulle nacque in una famiglia cattolica franco-tedesca. Figlio di Jean Boulle, il cui nome originariamente era \"Johan Bolt\".\nEbanista francese attivo sotto il regno di Luigi XIV, per il quale lavor\u00f2, ottenendo la qualifica di \"ebanista del re\" nel 1672. Dallo stesso anno ricevette dal re, su consiglio di Colbert, la possibilit\u00e0 di esercitare la sua professione in un laboratorio situato presso il Louvre, che conserv\u00f2 fino alla sua morte, avvenuta all'et\u00e0 di 89 anni.\nAutore di moltissimi mobili, soprattutto per la reggia di Versailles, esegu\u00ec lavori anche per le corti di Spagna e Germania, e per molti committenti privati, sia nobili che dell'alta borghesia.\nLa sua tecnica consisteva nell'eseguire intarsi con ottone dorato e tartaruga, incollati insieme uno sull'altro, ottenendo cos\u00ec due disegni uguali ma invertiti, che prendono il nome di intarsio \"prima parte\" quello composto dalla lamina di tartaruga come sfondo e l'ottone per riempire i buchi, e \"controintarsio\" quello che si otteneva con gli \"scarti\" del primo. L'ottone veniva, ulteriormente, decorato al cesello. Gli altri materiali utilizzati per la lavorazione dei mobili furono, a seconda del modello, osso tinto, corno, avorio, ebano e madreperla, mentre il cosiddetto fondo del mobile era un tipico prodotto di ebanisteria, quindi costituito da una lastra di ebano.\nQuesta tecnica, inventata in Italia, fu ripresa da Boulle e portata ai massimi splendori, tanto da essere definita \"intarsio alla Boulle\".\nBoulle raggiunse una grande notoriet\u00e0 anche se non fu l'unico ad eseguire lavori con questa tecnica e difatti si ricordano altri ebanisti francesi che in precedenza o parallelamente a lui svilupparono prodotti degni di nota, tra i quali Pierre Gorle e Auburtin Gaudron. Inoltre non fu proprio il primo ebanista francese a rendere popolare la sua attivit\u00e0, di solito poco conosciuta, visto che gi\u00e0 Jean Mac\u00e9 divenne, in passato, un ebanista conosciuto ed apprezzato, al punto da venir considerato il predecessore di Boulle.\nDella sua produzione sopravvissero numerosi modelli ed esempi, tra i quali si rammenta una coppia di cassettoni eseguiti per Luigi XIV caratterizzati da una miriade di applicazioni in bronzo. In pi\u00f9 sono conservati una serie di lavori, che seppur privi di marchio, in quanto questa identificazione non era ancora prevista a norma di legge ai suoi tempi, rientrarono tra i criteri stilistici del noto ornatista ufficiale di corte Jean B\u00e9rain, del quale Boulle era amico ed anche vicino di laboratorio al Louvre, e quindi vengono attribuiti al noto ebanista.\nBoulle raccolse le sue conoscenze e le sue competenze in un trattato intitolato \"Nouveaux dessins de meubles et ouvrages de bronze et de marqueterie\".\nAlla morte dell'ebanista, la sua produzione prosegu\u00ec ancora lungamente grazie all'applicazione dei suoi quattro figli.\nUna delle pi\u00f9 celebri scuole di \"Arts Appliqu\u00e9s\" di Parigi porta il suo nome.\nUn \"bureau\" (\"scrivania\") risalente al 1710 attribuito ad Andr\u00e9-Charles Boulle, appartenuto alla collezione Wildenstein, \u00e8 stato venduto da Christie's a Londra\nil 15 dicembre del 2005 per una somma di 4.321.000 \u20ac.\nArchivi e musei.\nL'archivio storico pi\u00f9 esaustivo sul conto di Boulle \u00e8 sicuramente il \"The Boulle Archives\", \"Centre de Recherches Historiques\", situato a Parigi presso il 92, di rue La Fayette.\nI principali musei che ospitano pezzi lavorati da Boulle sono il Castello di Versailles (Grande appartamento del Re, Salone di Mercurio), il Castello di Chantilly, il Castello di Vaux-le-Vicomte, il Castello di Cheverny, il Museo del Louvre, la Wallace Collection londinese, il Getty Center a Los Angeles, la Royal Collection di Londra."}
{"id": "2618154", "revid": "767487", "url": "https://it.wikipedia.org/wiki?curid=2618154", "title": "French Kissing - A caccia di baci", "text": "French Kissing - A caccia di baci \u00e8 un film per la TV del 2006, diretto da Konrad Sattler.\nTrama.\nIn un'universit\u00e0 di Berlino l'arrivo di un gruppo di studentesse Erasmus elettrizza gli studenti tedeschi. Florian, Enrique e Matthias pensano che trascorreranno le successive tre settimane tra feste e avventure in compagnia delle Francesi, ma a sconvolgere i loro piani c'\u00e8 Henz che propone una scommessa: vincer\u00e0 chi riuscir\u00e0 a conquistare il maggior numero di Francesi, in palio la jeep di Henz e il furgoncino dei tre amici (con il quale hanno intenzione di girare l'Europa). Sophie \u00e8 la pi\u00f9 bella ragazza tra le studentesse francesi e con lei ci provano sia Florian sia Henz. Inizialmente Sophie frequenta Henz ma successivamente esce con Florian e i due cominciano a conoscersi. La ragazza racconta a Florian che i suoi genitori sono separati e suo padre vive in Germania. Sophie vorrebbe andarlo a trovare, ma quando raggiunge l'abitazione la nuova moglie del padre racconta una bugia pur di non lasciarla entrare.\nFlorian si accorge che si sta innamorando di Sophie, ma la ragazza viene a sapere della scommessa e si arrabbia. Florian, per farsi perdonare, organizza un incontro tra Sophie e suo padre.\nLa sera prima della partenza delle Francesi viene organizzata una festa durante la quale Henz viene umiliato con un video, Florian e Sophie fanno pace mentre Enrique e Matthias si mettono con due amiche di Sophie. Il giorno successivo le Francesi partono e i ragazzi le seguono con il furgone perso nella scommessa ma ricomprato dal padre di Sophie."}
{"id": "2618155", "revid": "1543377", "url": "https://it.wikipedia.org/wiki?curid=2618155", "title": "Gladson Awako", "text": "Carriera.\nClub.\nDebutt\u00f2 ancora sedicenne nell'All Stars, segnando sette reti; passato all'Heart of Lions, ha passato un periodo in prestito al Real Sportive prima di tornare alla societ\u00e0 di partenza.\nNazionale.\nCon la Nazionale Under-20 ghanese ha vinto il Mondiale Under-20 2009."}
{"id": "2618162", "revid": "47112", "url": "https://it.wikipedia.org/wiki?curid=2618162", "title": "Fiat G-46", "text": ""}
{"id": "2618163", "revid": "287204", "url": "https://it.wikipedia.org/wiki?curid=2618163", "title": "Concerie", "text": "Concerie \u00e8 il secondo album del cantautore italiano Ennio Rega, pubblicato nel maggio 2004, prodotto da Roberto Colombo per Scaramuccia Music /Egea.\n\u00c8 con questo secondo album, che Rega inizia ad essere conosciuto da un pi\u00f9 vasto pubblico, ricevendo unanime consenso di critica. L'album vince il Premio Carosone 2004 e il Premio Lunezia 2005.\n16 brani acustici, tra le featuring Flavio Bucci, (il fratello Massimo Venturiello) e Giulio Brogi. \nRaffinata canzone d'autore tra echi orientali, frequenti vicinanze al tango ed improvvisazioni jazz, l'album \u00e8 prodotto da Roberto Colombo per Scaramuccia Music / Egea Distribution. \nNella densa poetica dell'artista, affiora un mondo che seleziona tra nord e sud, tra forti e deboli, tra vincitori e sconfitti. \nRega fotografa con straordinaria precisione i nostri tempi, in un involucro musicale ricco e sfaccettato, e tra giostrine e richiami popolari."}
{"id": "2618170", "revid": "110157", "url": "https://it.wikipedia.org/wiki?curid=2618170", "title": "Guacamayas", "text": "Guacamayas \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Pedro Mes\u00eca de la Zerda nel 1764."}
{"id": "2618174", "revid": "110157", "url": "https://it.wikipedia.org/wiki?curid=2618174", "title": "Guateque", "text": "Guateque \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Diego Morales, Salvador Perilla, Isidro Vargas, Juan Antonio Perilla e Agust\u00edn Bernal nel 1556, mentre l'istituzione del comune \u00e8 del 1778."}
{"id": "2618175", "revid": "27448727", "url": "https://it.wikipedia.org/wiki?curid=2618175", "title": "Trionfo della morte (Palermo)", "text": ""}
{"id": "2618177", "revid": "27448753", "url": "https://it.wikipedia.org/wiki?curid=2618177", "title": "Assiri (Iraq)", "text": ""}
{"id": "2618192", "revid": "337866", "url": "https://it.wikipedia.org/wiki?curid=2618192", "title": "New Giants Bolzano", "text": ""}
{"id": "2618193", "revid": "337866", "url": "https://it.wikipedia.org/wiki?curid=2618193", "title": "Frogs Milano", "text": ""}
{"id": "2618194", "revid": "110157", "url": "https://it.wikipedia.org/wiki?curid=2618194", "title": "Guayat\u00e1", "text": "Guayat\u00e1 \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Andr\u00e9s Jos\u00e9 Medina nel 1810, mentre l'istituzione del comune \u00e8 del 6 aprile 1821."}
{"id": "2618195", "revid": "287204", "url": "https://it.wikipedia.org/wiki?curid=2618195", "title": "Guayat\u00e0", "text": ""}
{"id": "2618196", "revid": "1543377", "url": "https://it.wikipedia.org/wiki?curid=2618196", "title": "Cladonia parvipes", "text": "Cladonia parvipes (Vain.) S. Stenroos (2000), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal latino tardo \"parvipes\", composto dall'aggettivo \"parvus, -a, -um\" che significa \"piccolo, di piccole dimensioni\", e dal sostantivo \"pes, pedis\", che significa \"piede\", ad indicare la forma dei podezi.\nCaratteristiche fisiche.\nIl fotobionte \u00e8 principalmente un'alga verde delle Trentepohlia.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie appartiene alla sezione Cocciferae; nell'ambito di questa sezione alcuni autori inseriscono la C. parvipes in un gruppo, Miniatae, con caratteristiche precipue comuni anche alle seguenti specie: C. ahtii, C. anaemica, C. lopezii, C. hypomelaena, C. miniata, C. salmonea e C. secundana.\nA tutto il 2008 non sono state identificate forme, sottospecie e variet\u00e0."}
{"id": "2618197", "revid": "287204", "url": "https://it.wikipedia.org/wiki?curid=2618197", "title": "Guayata", "text": ""}
{"id": "2618199", "revid": "1305772", "url": "https://it.wikipedia.org/wiki?curid=2618199", "title": "Ragusa (disambigua)", "text": ""}
{"id": "2618202", "revid": "729019", "url": "https://it.wikipedia.org/wiki?curid=2618202", "title": "Can Serra (metropolitana di Barcellona)", "text": "Can Serra \u00e8 una stazione della linea 1 della metropolitana di Barcellona.\nLa stazione \u00e8 situata sotto il parco di Les Planes tra la calle Mol\u00ed e la Avenida Isabel la Cat\u00f3lica ad Hospitalet de Llobregat. La stazione fu inaugurata nel 1987."}
{"id": "2618203", "revid": "1305772", "url": "https://it.wikipedia.org/wiki?curid=2618203", "title": "Ronaldo V-Football", "text": "Ronaldo V-Football, conosciuto anche come \"Ronaldo V-Soccer\", \u00e8 un videogioco di calcio sviluppato dalla francese PAM Development e pubblicato da Infogrames. \u00c8 stato originariamente pubblicato nel 2000 per la PlayStation e Game Boy Color in Europa, mentre negli USA la sua pubblicazione \u00e8 stata annullata. Il gioco \u00e8 stato sponsorizzato dal famoso calciatore brasiliano Ronaldo.\nModalit\u00e0 di gioco.\nNel gioco sono disponibili sessantaquattro nazionali (solo alcuni nomi dei giocatori sono reali) giocabili in cinque diverse modalit\u00e0 di gioco: Esibizione, Arcade Cup, Battaglia, Tornei e V-Football (l'equivalente della Coppa del Mondo nel gioco); a esse si aggiungono undici squadre speciali sbloccabili. Le partite sono ambientate in numerosi campi da gioco (dei quali solo alcuni possiedono nomi reali).\nMusica.\nLa musica principale per \"Ronaldo V-Football\" \u00e8 \"Belo Horizonti\" dei The Heartists.\nTelecronaca.\nLa telecronaca italiana \u00e8 stata affidata a Claudio Moneta e Marco Balzarotti."}
{"id": "2618204", "revid": "27449041", "url": "https://it.wikipedia.org/wiki?curid=2618204", "title": "Figino di Milano", "text": ""}
{"id": "2618205", "revid": "287204", "url": "https://it.wikipedia.org/wiki?curid=2618205", "title": "Provino Valle", "text": "Padre dell'architetto Gino Valle e dell\u2019archietto Elena Valle (Lella Vignelli moglie e socia del designer Massimo Vignelli). Tra le opere progettate si ricordano a Udine il tempio ossario dei Caduti d'Italia, villa Leoncini, palazzo Leskovic, palazzo Degani Laiolo, palazzo Del Torso, il cinema Eden inaugurato nel 1922 la prima grande sala della citt\u00e0 con 750 posti, a Tarcento il ponte sul Torre di Bulfons, la chiesa di San Giuseppe e San Luigi a Qualso di Reana del Rojale, nonch\u00e9 lo Stadio Moretti inaugurato nel 1924 e dismesso nel 1998."}
{"id": "2618208", "revid": "76963", "url": "https://it.wikipedia.org/wiki?curid=2618208", "title": "Jeffrey Licon", "text": "Biografia.\nNoto soprattutto per il suo ruolo di Carlos Garcia nella serie televisiva di Nickelodeon \"The Brothers Garcia\", Licon ha anche interpretato Eric Preston, un personaggio nel film del 2005 \"Mysterious Skin\". Ha avuto piccoli ruoli in serie televisive quali \"Joan of Arcadia\", \"NYPD Blue\", \"Cold Case\", \"Walker Texas Ranger\", e \"Pap\u00e0 No\u00e8\".\nRiconoscimenti.\nLicon ha ricevuto 3 nomination riguardanti gli \"Young Artist Awards\": per \"Pap\u00e0 No\u00e8\" nel 1997 e per \"The Brothers Garcia\" nel 2001 e nel 2002."}
{"id": "2618211", "revid": "1494169", "url": "https://it.wikipedia.org/wiki?curid=2618211", "title": "Figino (disambigua)", "text": ""}
{"id": "2618215", "revid": "1543377", "url": "https://it.wikipedia.org/wiki?curid=2618215", "title": "G\u00fcic\u00e1n", "text": "G\u00fcic\u00e1n, noto anche come G\u00fcic\u00e1n de la Sierra, \u00e8 un comune della Colombia facente parte del dipartimento di Boyac\u00e1."}
{"id": "2618216", "revid": "287204", "url": "https://it.wikipedia.org/wiki?curid=2618216", "title": "Guican", "text": ""}
{"id": "2618220", "revid": "98077", "url": "https://it.wikipedia.org/wiki?curid=2618220", "title": "Qui certat de damno vitando", "text": ""}
{"id": "2618221", "revid": "767487", "url": "https://it.wikipedia.org/wiki?curid=2618221", "title": "Iza (Colombia)", "text": "Iza \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Andr\u00e9s Egas de Guzm\u00e1n nel 1595."}
{"id": "2618222", "revid": "98077", "url": "https://it.wikipedia.org/wiki?curid=2618222", "title": "Certat de lucro captando", "text": ""}
{"id": "2618227", "revid": "1543377", "url": "https://it.wikipedia.org/wiki?curid=2618227", "title": "Kermit Cintron", "text": "Soprannominato \"\"The Killer\" o \"El Asesino\"\", \u00e8 stato campione IBF dei pesi welter. Attualmente ha un record di 32-2-1 (27 KO)."}
{"id": "2618228", "revid": "933835", "url": "https://it.wikipedia.org/wiki?curid=2618228", "title": "Coppito", "text": "Coppito \u00e8 una frazione del comune dell'Aquila, situata tra la Strada statale 17 (a sud) e la Strada statale 80 (a nord), a circa 6\u00a0km dal centro storico del capoluogo.\nIl centro nacque nell'Alto Medioevo con il nome di Poppleto e fu uno dei castelli fondatori della citt\u00e0, all'interno della quale i suoi abitanti costruirono la chiesa di San Pietro a Coppito, capoquarto del quarto di San Pietro. L'antico castello fu danneggiato dal terremoto dell'Aquila del 1703 ed \u00e8 ormai quasi del tutto scomparso, mentre nella seconda met\u00e0 del XX secolo la frazione ha conosciuto un notevole sviluppo urbano, grazie all'edificazione delle strutture dell'Universit\u00e0 degli Studi dell'Aquila e dell'Ospedale regionale San Salvatore.\nStoria.\nL'antica \"Poppletto\" sorse sopra uno sperone roccioso che costeggia il fiume Aterno. L'area in antichit\u00e0 era abitata solo dai cittadini di \"Amiternum\" (attuale San Vittorino), una delle citt\u00e0 pi\u00f9 grandi dei Sabini, anche se scoperte archeologiche hanno dimostrato che nell'area dell'attuale quartiere Pettino esistesse l'antica \"Pitinum\".\nPoppleto (detta in altri documenti anche \"Poplito\") nacque come castello longobardo; quando i territori amiternino e forconese vennero ripartiti con la Marsica e il resto del Sannio abruzzese in 7 gastaldie, Amiterno e Forcona facevano parte con Rieti della \"provincia Valeria\" con sede amministrativa a Celano, dove sorse la dinastia dei Conti dei Marsi. All'epoca di Federico II di Svevia esistevano i Conti di Poplito, che abitavano nel castello sul colle, e gestivano per conto della Contea vari feudi nella zona ovest della conca aquilana. Nel 1233 Federico II scacci\u00f2 i conti, che gli si erano ribellati insieme al conte Tommaso di Celano, e vi pose una guarnigione di cadetti che facevano le veci imperiali, usando spesso la violenza.\nNel 1254 Poppleto fu uno dei castelli fondatori (99 secondo la leggenda) della nuova citt\u00e0 dell'Aquila, istituita per concessione di Corrado IV di Svevia attraverso il \"Privilegium concessum de constructione Aquilae\"; nel 1259 la citt\u00e0 fu per\u00f2 distrutta da Manfredi di Svevia e quindi ricostruita da Carlo I d'Angi\u00f2, con il quale inizi\u00f2 il periodo di dominazione angioina sul territorio. La costruzione della citt\u00e0 prevedeva che a ogni castello fondatore fosse affidato un pezzo di territorio all'interno delle mura cittadine da costruire e popolare, detto \"locale\", in cui Poppleto costru\u00ec la chiesa di San Pietro a Coppito; nel 1272 la citt\u00e0 fu divisa in quattro quarti, di cui uno prese di quarto di San Pietro, elevando a chiesa capoquarto l'edificio costruito dai coppitesi.\nDi Coppito non si hanno molte notizie a partire dall'epoca spagnola in poi, perdendo gradualmente il ruolo centrale nel baricentro del Quarto e diventando una contrada della citt\u00e0. Il terremoto dell'Aquila del 1703 danneggi\u00f2 gravemente il centro e il castello, di cui era visibile un torrione monco ancora nei primi anni del Novecento e che fu abbattuto negli anni 1930, con il paese che venne ricostruito sulle rovine della fortezza. Dagli anni 1960 agli anni 1990 la frazione fu interessata da un moderato sviluppo urbano e dalla creazione del polo scientifico dell'Universit\u00e0 degli Studi dell'Aquila e dell'Ospedale regionale San Salvatore. Il terremoto dell'Aquila del 2009 ha danneggiato centro storico di Coppito, e in seguito ai danneggiamenti nel territorio fu creato un insediamento del progetto C.A.S.E..\nInfrastrutture e trasporti.\nStrade.\nIl paese \u00e8 attraversato dalla Strada Provinciale 33 \"di Coppito\", che collega la Strada statale 17 con la Strada statale 80 dir del Gran Sasso d'Italia e, con una diramazione, la Strada statale 80.\nFerrovie.\nDal 1922 il paese aveva una stazione ferroviaria lungo la ferrovia L'Aquila-Capitignano, dismessa nel 1935, e attualmente lo scalo pi\u00f9 vicino \u00e8 quello di L'Aquila-Campo di Pile, sulla ferrovia Terni-Sulmona."}
{"id": "2618232", "revid": "1543377", "url": "https://it.wikipedia.org/wiki?curid=2618232", "title": "Jenesano", "text": "Jenesano \u00e8 un comune della Colombia facente parte del dipartimento di Boyac\u00e1.\nIl centro abitato venne fondato nel 1828, mentre l'istituzione del comune \u00e8 del 1833."}
{"id": "2618237", "revid": "767487", "url": "https://it.wikipedia.org/wiki?curid=2618237", "title": "Lower City", "text": "Lower City \u00e8 un film del 2005 diretto da S\u00e9rgio Machado alla sua prima regia.\nFu presentato nella sezione Un Certain Regard del 58\u00ba Festival di Cannes.\nTrama.\nDeco e Naldinho sono amici d'infanzia e tirano a campare trasportando merci a bordo della loro fatiscente barca a motore. In uno dei loro tragitti incontrano Karinna, una spogliarellista e prostituta diretta a Salvador in cerca di lavoro, e le offrono un passaggio in cambio di favori sessuali. Durante una sosta nella citt\u00e0 di Cachoeira, dove assistono e scommettono a una lotta tra galli, vengono coinvolti in una rissa nella quale Naldinho rimane gravemente ferito e Deco, di conseguenza, ferisce gravemente il suo aggressore. Costretti a darsi alla fuga, i tre raggiungono Salvador dove i loro destini s'intrecceranno indissolubilmente."}
{"id": "2618242", "revid": "287204", "url": "https://it.wikipedia.org/wiki?curid=2618242", "title": "Chachaura-Binaganj", "text": " \nChachaura-Binaganj \u00e8 una suddivisione dell'India, classificata come \"nagar panchayat\", di 17.303 abitanti, situata nel distretto di Guna, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 12' 06 N e 76\u00b0 59' 48 E.\nSociet\u00e0.\nEvoluzione demografica.\nAl censimento del 2001 la popolazione di Chachaura-Binaganj assommava a 17.303 persone, delle quali 9.171 maschi e 8.132 femmine. I bambini di et\u00e0 inferiore o uguale ai sei anni assommavano a 2.970, dei quali 1.619 maschi e 1.351 femmine. Infine, coloro che erano in grado di saper almeno leggere e scrivere erano 11.551, dei quali 6.979 maschi e 4.572 femmine."}
{"id": "2618247", "revid": "287204", "url": "https://it.wikipedia.org/wiki?curid=2618247", "title": "Chakghat", "text": " \nChakghat \u00e8 una suddivisione dell'India, classificata come \"nagar panchayat\", di 9.103 abitanti, situata nel distretto di Rewa, nello stato federato del Madhya Pradesh. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 25\u00b0 02' 31 N e 81\u00b0 44' 21 E.\nSociet\u00e0.\nEvoluzione demografica.\nAl censimento del 2001 la popolazione di Chakghat assommava a 9.103 persone, delle quali 4.816 maschi e 4.287 femmine. I bambini di et\u00e0 inferiore o uguale ai sei anni assommavano a 1.630, dei quali 854 maschi e 776 femmine. Infine, coloro che erano in grado di saper almeno leggere e scrivere erano 5.783, dei quali 3.447 maschi e 2.336 femmine."}
{"id": "2618248", "revid": "112387952", "url": "https://it.wikipedia.org/wiki?curid=2618248", "title": "Lampugnano", "text": "Lampugnano (\"Lampugnan\" in dialetto milanese, : ) \u00e8 un quartiere di Milano. Si trova nella zona ovest della citt\u00e0, nel Municipio 8 (\"Fiera, Gallaratese, Quarto Oggiaro\"). Accoglie l'omonima stazione della linea 1 della metropolitana di Milano e l'annesso parcheggio di interscambio.\nFino al 1841 Lampugnano costitu\u00ec un comune autonomo.\nStoria.\nCi sono giunti documenti storici di Lampugnano dove viene nominata per la prima volta nel 1276.\nNell'ambito della suddivisione del territorio milanese in pievi, apparteneva alla Pieve di Trenno ed era sulla direttrice che collegava Trenno ai Corpi Santi. Nel 1771 contava 245 anime.\nIn et\u00e0 napoleonica, dal 1808 al 1816, Lampugnano fu temporaneamente aggregata a Milano, recuperando l'autonomia con la costituzione del Regno Lombardo-Veneto.\nNel 1841 il comune di Lampugnano fu aggregato a quello di Trenno, che 82 anni dopo, a sua volta fu annesso a Milano nel 1923.\nLampugnano conserv\u00f2 ancora per decenni la fisionomia di borgo agricolo: solo dopo la Seconda guerra mondiale la zona venne trasformata dall'espansione edilizia, con la realizzazione dei quartieri QT8 e Gallaratese.\nNel 1980 fu aperta la tratta della linea M1 della metropolitana, che comport\u00f2 la costruzione nella zona limitrofa al vecchio borgo di un centro di interscambio con un raccordo stradale verso l'Autostrada dei Laghi. Nei pressi sorse anche il \"Palatrussardi\", oggi \"PalaSharp\", dedicato ai grandi eventi di massa.\nTrasporti.\nLampugnano \u00e8 collegata al centro della citt\u00e0 con la linea \"M1\" della metropolitana, mentre viabilisticamente \u00e8 lambita in senso longitudinale dal \"viale Sant'Elia\", direttamente collegato a nord col cavalcavia del Ghisallo che permette un facile accesso all'autostrada dei Laghi."}
{"id": "2618252", "revid": "287204", "url": "https://it.wikipedia.org/wiki?curid=2618252", "title": "Chandameta-Butaria", "text": " \nChandameta-Butaria \u00e8 una suddivisione dell'India, classificata come \"nagar panchayat\", di 16.937 abitanti, situata nel distretto di Chhindwara, nello stato federato del Madhya Pradesh. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 05' 49 N e 78\u00b0 40' 26 E.\nSociet\u00e0.\nEvoluzione demografica.\nAl censimento del 2001 la popolazione di Chandameta-Butaria assommava a 16.937 persone, delle quali 8.751 maschi e 8.186 femmine. I bambini di et\u00e0 inferiore o uguale ai sei anni assommavano a 1.986, dei quali 1.060 maschi e 926 femmine. Infine, coloro che erano in grado di saper almeno leggere e scrivere erano 12.017, dei quali 6.776 maschi e 5.241 femmine."}
{"id": "2618257", "revid": "149485", "url": "https://it.wikipedia.org/wiki?curid=2618257", "title": "Campionati mondiali di short track 1982", "text": "La II edizione dei Campionati mondiali di short track (\"World Short Track Speed Skating Championships\"), ufficialmente organizzati con tale denominazione dalla \"International Skating Union\" (\"Federazione internazionale di pattinaggio su ghiaccio\"), si \u00e8 tenuta dal 2 al 4 aprile del 1982 a Moncton in Canada."}
{"id": "2618258", "revid": "287204", "url": "https://it.wikipedia.org/wiki?curid=2618258", "title": "Chanderi", "text": " \nChanderi \u00e8 una suddivisione dell'India, classificata come \"municipality\", di 28.313 abitanti, situata nel distretto di Ashoknagar, nello stato federato del Madhya Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 24\u00b0 45' 15 N e 78\u00b0 07' 21 E.\nSociet\u00e0.\nEvoluzione demografica.\nAl censimento del 2001 la popolazione di Chanderi assommava a 28.313 persone, delle quali 14.696 maschi e 13.617 femmine. I bambini di et\u00e0 inferiore o uguale ai sei anni assommavano a 4.934, dei quali 2.534 maschi e 2.400 femmine. Infine, coloro che erano in grado di saper almeno leggere e scrivere erano 17.667, dei quali 10.613 maschi e 7.054 femmine."}
{"id": "2618259", "revid": "767487", "url": "https://it.wikipedia.org/wiki?curid=2618259", "title": "A noi due", "text": "A noi due (\"\u00c0 nous deux\") \u00e8 un film del 1979 scritto e diretto da Claude Lelouch.\nTrama.\nSimon, che ha seguito le orme del padre ucciso dalla polizia, \u00e8 un gangster. Fran\u00e7oise \u00e8 una farmacista che, dopo essere stata stuprata, decide di vendicarsi del genere maschile ricattando uomini adulteri. Evaso di prigione Simon chiede aiuto allo zio Tonton Musique che lo manda in una fattoria di un suo amico nella campagna della Provenza, qua verr\u00e0 a nascondersi anche Fran\u00e7oise sulle cui tracce c'\u00e8 la polizia. Dopo essere stati scoperti i due si danno alla fuga, durante la quale piano piano si innamorano (la coppia ricorda molto Bonnie e Clyde). A bordo di una nave raggiungono il Canada proseguendo poi per gli Stati Uniti qui, dopo essere nuovamente riusciti a scappare dalle forze dell'ordine, Fran\u00e7oise convince Simon a condurre una vita onesta."}
{"id": "2618260", "revid": "1305772", "url": "https://it.wikipedia.org/wiki?curid=2618260", "title": "Hyundai ix35", "text": "Il Hyundai ix35 \u00e8 uno Sport Utility Vehicle di segmento C prodotto dalla casa automobilistica coreana Hyundai Motor Company a partire dal 2009. Nasce come erede del modello Tucson.\nIl contesto.\nAnticipata nel marzo del 2009 dalla concept car \"Hyundai ix-Onic\" esposta al Salone dell'automobile di Ginevra e che ha avuto il compito di svelare parte della carrozzeria e della meccanica, la ix35 costituisce il primo Suv progettato interamente in Europa presso il centro di ricerche e sviluppo tedesco di R\u00fcsselsheim (in un periodo di 36 mesi) gi\u00e0 noto per aver realizzato in passato diverse automobili del gruppo Hyundai-Kia Automotive quali i modelli i30, le Kia Cee'd e le Accent. Frutto di un investimento pari ad oltre 225 milioni di dollari \u00e8 stato presentato in veste ufficiale al Salone dell'automobile di Francoforte durante il 2009. L'ix35 \u00e8 costruito sulla nuova piattaforma di base modulare della i30, sostituisce il modello Tucson dal quale si differenzia per le dimensioni esterne incrementate rispettivamente di 7,0 centimetri nella lunghezza (4,41 metri totali) e di 2,0 centimetri nella larghezza, mentre l'altezza \u00e8 diminuita di 3,5\u00a0cm per incrementare le doti dinamiche dell'autovettura. L'abbandono della denominazione Tucson \u00e8 stata voluta dai vertici europei del marchio Hyundai in seguito al cambio di nomenclatura per l'intera gamma di prodotti ora identificati dalla lettera i (iniziale di \"Intelligence\" adottata dalle berline) ed ix (da \"Intelligence Crossover\" adottati dagli sport utility vehicle) seguito da un numero. In questo caso il numero \"35\",che costituisce parte della denominazione, evidenzia la stretta parentela che vi \u00e8 con la berlina i30.\nSul mercato coreano ed americano la casa madre ha preferito mantenere la denominazione Tucson seguita dal suffisso \"ix\" che dovrebbe contribuire a mantenere una sorta di filone congiungente tra la progenitrice e questa nuova serie e al tempo stesso evidenziare le numerose novit\u00e0 introdotte. La Tucson si \u00e8 dimostrata un grande successo e per questo i vertici Hyundai hanno mantenuto la denominazione originale su questi mercati. La versione americana \u00e8 stata presentata al Salone dell'automobile di Los Angeles edizione 2009\nLa meccanica sfrutta sospensioni anteriori a ruote indipendenti con il classico tipo MacPherson mentre al retrotreno i tecnici hanno adottato il pi\u00f9 raffinato schema a ruote indipendenti Multilink a cinque bracci dei quali tre in acciaio e due in alluminio per contenere il peso della struttura, un differenziale elettronico centrale distribuisce in modo elettronico la coppia motrice anche all'asse posteriore fino alla velocit\u00e0 di 40\u00a0km/h (\"Electronic four whell drive system\" con \"T.O.D.\"). Tra i sistemi innovativi spicca l\u2019\"Hillstart Assist Control\" che facilita le partenze in salita inserendo automaticamente il freno di stazionamento, l\u2019\"Emergency Stop Signal\" che attiva automaticamente le luci d'emergenza in caso di pericolo o avaria e il \"Downhill Brake\" che rallenta automaticamente l'autovettura nelle discese ripide a fondi sdrucciolevoli senza l'ausilio di manovre da parte del guidatore. Come da standard i sistemi elettronici anti-bloccaggio delle ruote, il controllo di stabilit\u00e0 e di trazione sono di serie per tutte le versioni.\nUn altro dispositivo inedito \u00e8 il sistema \"Intelligenze Stop &amp; Go\" di seconda generazione che spegne automaticamente il motore alle basse andature posizionando il cambio in folle, permettendo una riduzione delle emissioni di anidride carbonica pari al 17%, concentrando nel valore di 139 grammi al km le emissione della 2,0 litri turbodiesel. La ix35 con \"ISG\" viene introdotta in Europa durante il corso del 2010. Il tetto panoramico con apertura elettrica \u00e8 disponibile come optional ed \u00e8 in grado (insieme al parabrezza) di bloccare i dannosi raggi UV.\nPi\u00f9 rigido il telaio del 15% rispetto alla Tucson in modo da ottenere una migliora guidabilit\u00e0 su asfalto; la ix35 risulta essere anche pi\u00f9 aerodinamica e sicura grazie all'impianto frenante a quattro dischi autoventilati. Gli pneumatici montati sulle versioni di base sono degli Michelin 215/70R16 per le motorizzazioni benzina e degli Hankook per i turbodiesel del tipo 225/60R17 per il meno potente 2.0 da 136 cavalli, per il 2.0 da 184 cavalli sono di serie gli 225/55R18. La Hyundai dichiara un raggio di sterzata contenuto nel valore di 5,29 metri.\nNel 2010 \u00e8 stata sottoposta ai crash test dell'ente EuroNCAP totalizzando il punteggio di cinque stelle con una protezione al 90% nell'urto frontale, 88% \u00e8 il punteggio per la protezione bambini, 54% la protezione per l'investimento pedoni e i dispositivi presenti di serie sono stati valutati 71%.\nAl Salone di Ginevra del 2015 viene presentata la nuova \"Tucson\" destinata in pochi mesi a sostituire la \"ix35\" anche se al di fuori dell'Europa e della Corea e della Colombia la ix35 si chiama Tucson.\nIl design.\nLa ix35 segue il nuovo corso stilistico inaugurato dal modello Genesis denominato \"Fluidic Sculpture\" e ripreso anche dalle Equus seconda serie e Sonata sesta serie. Disegnata da Thomas B\u00fcrkle, ex stilista BMW, l'autovettura viene caratterizzata da una carrozzeria dalla linea affusolata e dinamica, le nervature movimentano la fiancata, il frontale espone una calandra a trapezio che si raccorda con la fanaleria e i parafanghi, le grandi prese d'aria che incorporano i fendinebbia possiedono delle cornici cromate che si estendono anche lungo i sottoporta laterali, i retrovisori integrano i dispositivi laterali di direzione che sfruttano la tecnologia luminosa a LED, la coda invece presenta un portellone di grandi dimensioni che incorpora la targa centrale con al di sopra un leggero accenno di spoiler che culmina con il lunotto. Infine la grande fanaleria posteriore a sfondo rosso che dispone di LED che culmina nel vano porta targa.\nLa versione americana e coreana si differenzia stilisticamente dalla versione europea per il disegno dei paraurti anteriori: nuova calandra cromata che forma un'onda e nuovo disegno delle prese d'aria inferiori che incorporano i fendinebbia. Le cromature sono minori rispetto alla ix35 europea in modo da rendere ancor pi\u00f9 filante l'aspetto del Suv.\nGrandi passi avanti sono stati effettuati anche negli interni; se la precedente Tucson era stata accusata di possedere uno stile fin troppo semplice e poco moderno, i progettisti Hyundai per la ix35 si sono sbizzarriti applicando il \"Fluidic Sculpture\" anche nell'abitacolo. Infatti la plancia nella zona centrale presenta il centro multimediale sagomato in modo da formare un trapezio in rilievo ispirato alla medesima forma della calandra anteriore, il sistema di navigazione satellitare con schermo touch-screen \u00e8 stato posizionato al centro del trapezio circondato dai comandi dell'impianto audio e della climatizzazione, mentre i diffusori d'aerazione in posizione verticale si trovano agli estremi. Anche i pannelli delle portiere seguono l'andamento della plancia, in particolare verso il lato di guida trovano alloggiamento i principali comandi per gli alzacristalli elettrici anteriori e posteriori, i dispositivi per la regolazione dei retrovisori e il sistema per bloccare automaticamente le portiere. Gli abbinamenti tra le plastiche e i rivestimenti risultano vivaci grazie alle colorazione molto forti; la plancia \u00e8 disponibile in diverse tonalit\u00e0 che spaziano dal grigio scuro al nero fino al marroncino oltre agli inserti in alluminio, mentre per la selleria sono disponibili diverse tonalit\u00e0 grigie, nere, rosse e beige sia in pelle che in tessuto. L'avviamento dell'automobile per le versioni di punta \u00e8 stato automatizzato tramite un pulsante in grado di riconoscere attraverso un sensore la presenza nelle vicinanze del telecomando. Il bagagliaio possiede un volume minimo pari a 591 litri ampliabili fino a 1.463 litri con divano posteriore reclinato.\nVersioni e allestimenti.\nLa ix35 viene proposta in Italia in tre differenti livelli di allestimento: la versione base \"Classic\", l'intermedia \"Comfort\" e quella di punta \"Style\".\nLa \"Classic\" \u00e8 disponibile con motore 2.0 16V benzina o diesel \"CRDI\" da 136 cavalli, oltre ai vari dispositivi di sicurezza viene equipaggiata di serie con alzavetri elettrici anteriori e posteriori, antifurto, autoradio CD ed MP3 con ingresso Aux e bluetooth, barre portapacchi sul tetto, chiusura centralizzata, cerchi in lega da 17\", pneumatici 225/60 R17, fendinebbia, climatizzatore a controllo manuale, computer di bordo, immobilizer, sedile guida regolabile in altezza, divano posteriore abbattibile, volante regolabile in altezza e profondit\u00e0.\nLa \"Comfort\" aggiunge alla dotazione della \"Classic\" il climatizzatore automatico bizona, interni rivestiti in pelle e tessuto, ruota di scorta di dimensioni normali, cruise control, sedile guida con regolazione lombare, selleria anteriore e posteriore riscaldabile, sensori di parcheggio, retrovisori regolabili elettricamente, volante e pomello del cambio in pelle. La \"Comfort\" \u00e8 disponibile nelle motorizzazioni 1.6 benzina, 1.7 turbodiesel 2.0 benzina 2.0 turbodiesel in tutti gli step di potenza.\nInfine la \"Style\", che alla dotazione della \"Comfort\" aggiunge il quadro strumenti intelligente \"Super Vision Cluster\", gli penumatici 225/55 R18 con cerchi in lega da 18\", impianto audio potenziato e vetri posteriori oscurati. La \"Style\" \u00e8 disponibile con il solo motore 2.0 \"CRDI\" da 184 cavalli a trazione 4x4. Gli unici optional disponibili sono la vernice metallizzata, il tetto panoramico elettrico disponibile solo per le versioni Comfort a trazione integrale e il cambio automatico abbinato ad alcune motorizzazioni.\nLa produzione.\nIl precedente Tucson \u00e8 stato assemblato in oltre 1.000.000 di esemplari dal debutto fino al 2009 riscontrando numerosi consensi sia negli Stati Uniti che in Europa, con il nuovo ix35 la casa punta a migliorare le vendite grazie ad una produzione di oltre 300.000 vetture annue entro il 2011 equamente distribuite tra gli stabilimenti di \u017dilina in Slovacchia (per essere distribuita in Europa), Ulsan in Corea del Sud e Pechino in Cina. La casa stima di vendere circa 40\u00a0000 esemplari l'anno in Corea.\nMotorizzazioni.\nPer il reparto propulsori i tecnici Hyundai hanno sviluppato delle unit\u00e0 completamente nuove sia benzina che diesel; sviluppato per l'Europa il nuovo 1,6 litri benzina con distribuzione 16 valvole e iniezione diretta \"GDI\" \u00e8 abbinato ad un turbocompressore in grado di garantire un'erogazione notevole soprattutto ai bassi regimi. La potenza e la coppia motrice non sono stati ancora dichiarati poich\u00e9 questo 1.6 \u00e8 ancora in fase di collaudi e sar\u00e0 disponibile solo dai primi mesi del 2010, nonostante sia gi\u00e0 stato presentato in via ufficiale in contemporanea alla presentazione di Francoforte 2009. Le emissione di CO2 dichiarate sono pari a 158 grammi al km mentre con il sistema \"ISG\" stop&amp;start vengono ridotte del 17% fino al valore di 149 grammi al km nel ciclo medio. Il 1.6 \"GDI\" viene progettato interamente in Europa ed \u00e8 omologato Euro 5.\nAl debutto l'unico propulsore disponibile era il 2.0 16V, sempre a benzina, facente parte della famiglia motoristica \"Theta II\" che, privandosi dell'iniezione diretta di benzina, si affida alla doppia fasatura variabile delle valvole (\"D-CVVT\") in grado di erogare la potenza massima di 163 cavalli a 6.200 giri al minuto per una coppia motrice pari a 194 N\u00b7m a 4.600 giri al minuto. La versione a trazione anteriore (\"2WD\") \u00e8 abbinata ad un cambio manuale a cinque rapporti e permette emissioni pari a 177 grammi di anidride carbonica emessa per km mentre le versioni a trazione integrale (\"4WD\") sono disponibili sia con cambio manuale cinque rapporti che automatico sequenziale a sei rapporti per emissioni di CO2 rispettivamente di 181 e 195 grammi per km nel ciclo combinato. Le prestazioni a seconda delle versioni variano dai 184 ai 180\u00a0km/h di velocit\u00e0 massima. Il 2.0 16V \"Theta II\" viene omologato Euro 5, la versione a trazione integrale con cambio manuale non viene importata in Italia.\nPer il mercato americano \u00e8 disponibile il solo motore 2.4 16V \"Theta II\" a quattro cilindri in linea con doppia fasatura variabile, iniezione elettronica e basamento in ghisa. Il 2.4 eroga la potenza massima di 178 cavalli a 6.000 giri al minuto per una coppia motrice di 228 N\u00b7m a 4.000 giri al minuto. I costi di gestione rispetto al 2.0 sono superiori infatti il consumo medio di carburante \u00e8 pari a 10,6\u00a0km/l. Il 2.4 \u00e8 abbinato esclusivamente al cambio automatico sequenziale a sei rapporti. La casa non fornisce dati riguardo alle prestazioni.\nIl motore alimentato a gasolio invece inaugura la nuova famiglia motoristica \"Hyundai R-line diesel engine\", si tratta di un 2,0 litri \"CRDI\" con turbina a geometria variabile (\"VGT\") omologato Euro 5 grazie al filtro attivo antiparticolato di serie; viene abbinato ad un cambio manuale a 6 rapporti oppure ad una trasmissione automatica sequenziale a 6 rapporti, anche quest'ultima di nuova concezione. Questo 1.995\u00a0cm\u00b3 \u00e8 in grado di erogare 136 cavalli a 4.000 giri al minuto nella versione meno potente per una coppia motrice pari a 320 N\u00b7m a 1.800 giri al minuto mentre il pi\u00f9 potente dispone di 184 cavalli sempre a 4.000 giri al minuto con una coppia massima di 383 N\u00b7m a 1.800 giri al minuto. Le emissioni di anidride carbonica variano dai 147 ai 149 grammi al km emessi dalla versione con 136 cavalli fino ai 159 grammi per km emessi dalla versione con 184 cavalli (che salgono a 189 grammi per km nella ix35 automatica)."}
{"id": "2618263", "revid": "287204", "url": "https://it.wikipedia.org/wiki?curid=2618263", "title": "Chhota Chhindwara", "text": " \nChhota Chhindwara (nota anche come Gotegaon) \u00e8 una suddivisione dell'India, classificata come \"nagar panchayat\", di 23.417 abitanti, situata nel distretto di Narsinghpur, nello stato federato del Madhya Pradesh. In base al numero di abitanti la citt\u00e0 rientra nella classe III (da 20.000 a 49.999 abitanti).\nGeografia fisica.\nLa citt\u00e0 \u00e8 situata a 23\u00b0 05' 27 N e 79\u00b0 28' 44 E.\nSociet\u00e0.\nEvoluzione demografica.\nAl censimento del 2001 la popolazione di Chhota Chhindwara assommava a 23.417 persone, delle quali 12.119 maschi e 11.298 femmine. I bambini di et\u00e0 inferiore o uguale ai sei anni assommavano a 3.102, dei quali 1.590 maschi e 1.512 femmine. Infine, coloro che erano in grado di saper almeno leggere e scrivere erano 17.684, dei quali 9.803 maschi e 7.881 femmine."}
{"id": "2618265", "revid": "287204", "url": "https://it.wikipedia.org/wiki?curid=2618265", "title": "Chitrakoot", "text": " \nChitrakoot \u00e8 una suddivisione dell'India, classificata come \"nagar panchayat\", di 22.294 abitanti, situata nel distretto di Satna, nello stato federato del Madhya Pradesh. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 25\u00b0 07' 04 N e 80\u00b0 50' 18 E.\nSociet\u00e0.\nEvoluzione demografica.\nAl censimento del 2001 la popolazione di Chitrakoot assommava a 22.294 persone, delle quali 12.617 maschi e 9.677 femmine. I bambini di et\u00e0 inferiore o uguale ai sei anni assommavano a 4.083, dei quali 2.122 maschi e 1.961 femmine. Infine, coloro che erano in grado di saper almeno leggere e scrivere erano 11.207, dei quali 7.903 maschi e 3.304 femmine."}
{"id": "2618277", "revid": "585241", "url": "https://it.wikipedia.org/wiki?curid=2618277", "title": "Catena carnica principale", "text": "La Catena carnica principale (in tedesco \"Karnischer Hauptkamm\") \u00e8 un gruppo montuoso delle Alpi Carniche, classificato come gruppo alpino dall'AVE, suddiviso in Catena carnica occidentale e Catena carnica orientale. Situata in Italia (Friuli-Venezia Giulia, Veneto e, in misura minore, in Trentino-Alto Adige) ed Austria (Carinzia e Tirolo orientale), costituisce di fatto una catena montuosa, parte della catena principale alpina, posta lungo la linea di confine tra i due stati e parte dello spartiacque tra il bacino idrografico del Mar Adriatico a sud e il bacino del Mar Nero a nord.\nClassificazione.\nLa classificazione dei club alpini tedesco ed austriaco chiamata AVE vede la Catena carnica principale come il gruppo 57a di 75 nelle Alpi Orientali.\nLa SOIUSA la vede come la somma dei due supergruppi denominati \"Catena carnica occidentale\" e \"Catena carnica orientale\". In altre parole resta un \"settore\" della sottosezione denominata Alpi Carniche.\nDelimitazioni.\nRuotando in senso orario i limiti geografici sono: passo di Monte Croce di Comelico, valle di Sesto, fiume Drava, Kartischer Sattel, fiume Gail, val Canale, sella di Camporosso, val Canale, sella di Cereschiatis, Forca Griffon, Forca di Lius, val Pontalba, sella di Valcalda, alta val Degano, sella di Cima Sappada, fiume Piave, torrente Padola, passo di Monte Croce di Comelico.\nSuddivisione.\nSecondo la SOIUSA, la Catena carnica principale resta suddivisa in due supergruppi, sei gruppi e diciassette sottogruppi:\nVette.\nLe montagne principali sono:"}
{"id": "2618283", "revid": "118817569", "url": "https://it.wikipedia.org/wiki?curid=2618283", "title": "Assurancetourix", "text": "Assurancetourix \u00e8 un personaggio immaginario presente all'interno della serie a fumetti \"Asterix\", della coppia Ren\u00e9 Goscinny e Albert Uderzo.\nSi tratta del bardo del villaggio di Asterix, sebbene le sue capacit\u00e0 musicali e soprattutto canore non siano decisamente all'altezza del compito: in effetti, la sua voce \u00e8 tanto stonata da terrorizzare chiunque l'ascolti, e pu\u00f2 provocare \"effetti collaterali\" quali pioggia o veri e propri temporali.\nPur essendo un personaggio secondario, Assurancetourix \u00e8 senza dubbio uno dei pi\u00f9 rilevanti fra i membri del villaggio, alle spalle di Asterix, Obelix e Panoramix. Appare in tutti gli episodi della serie, a partire dal primo, \"Asterix il gallico\", e in alcuni di essi gioca un ruolo chiave: in particolare prende parte attiva alla trama in \"Le mille e un'ora di Asterix\", \"Asterix gladiatore\", \"Asterix e i Normanni\", \"Asterix e il Regno degli dei\" e \"Asterix la rosa e il gladio\".\nIl suo nome deriva dal francese \"Assurance tous risques\", ovvero \"assicurazione da tutti i rischi\", dal nome di una polizza automobilistica.\nIl personaggio.\nCaratteristiche.\nDal punto di vista fisico, Assurancetourix viene disegnato come un uomo alto e dalla corporatura magra e asciutta. Ha dei capelli biondi, lunghi fino alle spalle e perennemente impomatati sulla fronte, ed un naso lungo e sottile, ben diverso da quello \"a patata\" caratteristico degli altri personaggi, che contribuisce a dargli un'aria altezzosa. Veste solitamente con una casacca a scacchi azzurri e pantaloni bianchi; talvolta indossa un mantello rosso.\nSuona solitamente una lira, sebbene lo si sia visto cimentarsi (sempre con esiti poco positivi) anche con cornamuse, tamburi e con il tradizionale strumento celtico a fiato carnyx.\nCaratterialmente, Assurancetourix dimostra di essere una persona estremamente sicura di s\u00e9 e della sua arte, tanto da non scoraggiarsi di fronte ai continui ostracismi dei suoi amici. In effetti, il bardo si considera inattaccabilmente un grande artista, ed \u00e8 convinto che siano i suoi compagni a non essere in grado di apprezzarlo essendo dei \"barbari\" incapaci di comprendere la sua arte. Fra i membri del villaggio, il suo principale osteggiatore \u00e8 senz'altro il fabbro Automatix, che \u00e8 solito picchiarlo in testa con un martello ogni qual volta questi accenni anche solo lontanamente a voler cantare.\nOccasionalmente, Assurancetourix incontra anche persone che lo apprezzano, primo fra tutti Menabotte, il giovane nipote di Abraracourcix che appare nella storia \"Asterix e i Normanni\": questi, abituato alla musica \"moderna\" luteziana gli assicura che, con il suo \"strano\" modo di cantare, potrebbe fare furore nei locali \"in\" della capitale. Anche Pepe, il bambino ibero comprimario di \"Asterix in Iberia\", afferma di amare la sua musica che a suo dire gli ricorda il paese natale, \"specialmente le capre\"; parere condiviso anche da Rahasete, la principessa indiana de \"Le mille e un'ora di Asterix\" (sebbene in questo caso il giudizio possa essere figlio del fatto che il bardo le ha salvato la vita cantando).\nAd ogni modo, quando non canta, Assurancetourix dimostra di essere benvoluto dai compagni di villaggio, essendo in definitiva simpatico e amichevole. In un'occasione Panoramix dice di lui come sia \"un gran bravo ragazzo che canta male\". In molte storie viene descritto come una persona \"con la testa fra le nuvole\", poco attento ai fatti quotidiani che avvengono nel suo villaggio. Ad aumentare questa caratteristica, abita in una capanna costruita in cima a un albero (che, a detta del fachiro Kisarah in \"Le mille e un'ora di Asterix\" \u00e8 una caratteristica unica del villaggio di Asterix) dove pu\u00f2 isolarsi dal mondo e suonare le sue composizioni.\nApparizioni notevoli.\nIn alcune storie Assurancetourix assurge a comprimario di rilievo, assumendo il ruolo di \"arma in pi\u00f9\" del villaggio capace, con le sue virt\u00f9 canore, di risolvere situazioni altrimenti non superabili con la semplice forza bruta. In \"Asterix e i Normanni\" riesce, cantando, a terrorizzare i terribili guerrieri Normanni, popolo che per definizione \"non conosce la paura\". Similmente, in \"Asterix e il Regno degli Dei\" mette in fuga i Romani che si erano installati in un palazzo nei pressi del villaggio, venendo poi cacciato dai legionari, cosa presa di suoi come un insulto che li convince ad attaccare e distruggere l'albergo. Ancora in \"Asterix la rosa e il gladio\" riesce a liberarsi delle donne legionarie contro cui i suoi compagni non potevano nulla, essendo impossibilitati a combattere contro delle donne per via del loro senso di galanteria gallica.\nTuttavia, \u00e8 in \"Le mille e un'ora di Asterix\" che il bardo ha il suo grande momento di gloria: la sua capacit\u00e0 di far piovere cantando \u00e8 infatti richiesta dal fachiro indiano Kisarah, per far fronte alla siccit\u00e0 che opprime il suo paese. Per questo motivo Assurancetourix si imbarca insieme ad Asterix e Obelix in un lunghissimo volo a bordo di un tappeto volante fino in Asia, durante il quale si trova ad affrontare peripezie di tutti i tipi. Giunto a destinazione, viene colpito da afonia e costretto a curarsi rimanendo a bagno per un'intera notte in una tinozza piena di \"latte di elefantessa mista a sterco di elefantino e pelo di elefantone\". Dopo varie altre disavventure, guarito grazie alla pozione magica del druido Panoramix, riesce per\u00f2 a compiere il miracolo di portare la pioggia nel paese martoriato dalla siccit\u00e0, venendo per questo onorato come un eroe.\nAssurancetourix e il banchetto finale.\nLa gag pi\u00f9 nota riguardante il bardo \u00e8 probabilmente il suo venire puntualmente legato ad un albero e imbavagliato in occasione del banchetto finale che conclude tutte le avventure della serie, per impedirgli di rovinare i festeggiamenti con le sue esibizioni canore. Questo avviene per la prima volta in \"Asterix e il falcetto d'oro\", la seconda storia della serie, e da allora in quasi tutti i successivi 37 albi, con pochissime eccezioni:\nIn altri media.\nAssurancetourix appare in molti dei lungometraggi a cartoni animati tratti dalla serie. \u00c8 inoltre presente in due dei quattro film con attori in carne e ossa che hanno per protagonista Asterix: \"Asterix e Obelix contro Cesare\", in cui \u00e8 interpretato da Pierre Palmade, e \"Asterix alle Olimpiadi\", in cui \u00e8 interpretato invece da Franck Dubosc.\nIn altre lingue.\nAssurancetourix mantiene il suo nome originale francese nell'edizione italiana dei fumetti di Asterix, pubblicata da Mondadori. Tuttavia, negli adattamenti conseguenti alle traduzioni della serie nelle varie lingue in cui questa \u00e8 edita il suo nome \u00e8 stato spesso adattato o modificato:"}
{"id": "2618292", "revid": "1718925", "url": "https://it.wikipedia.org/wiki?curid=2618292", "title": "San Giacomo (Ragusa)", "text": "San Giacomo (\"San J\u00e0bbicu\" in siciliano, pronunciato ) \u00e8 una frazione montana di Ragusa ubicata lungo la \"Strada provinciale Modica-Giarratana\" sui monti Iblei. \u00c8 collegata al capoluogo dalla \"SP.58 Ragusa-Noto\", comunemente chiamata \"Salita della Salinedda\".\nIl territorio si trova tra la valle del fiume Irminio (ad ovest) e la valle del Tellaro (ad est). A sud il confine \u00e8 segnato dalla \"Cava dei Servi\" in cui scorre il Tellesimo. L'economia della frazione si basa principalmente sull'agricoltura e sulla zootecnia. Prima del 1950 faceva parte del territorio di Noto; a differenza di Frigintini e della restante parte di territorio netino trasferito, fu aggregata a Ragusa e non a Modica. \nAltri piccoli centri abitati nei dintorni sono Bellocozzo, San Giacomo Albaccara, San Giacomo Montesano, San Giacomo Mulino e San Giacomo Torre."}
{"id": "2618301", "revid": "287204", "url": "https://it.wikipedia.org/wiki?curid=2618301", "title": "NGC 1624", "text": "NGC 1624 \u00e8 una nebulosa a emissione, visibile nella costellazione di Perseo, cui \u00e8 annesso un ammasso aperto.\nOsservazione.\nLa nebulosa si individua nella parte settentrionale della costellazione, al confine con l'Auriga; si trova in una regione povera di stelle brillanti nelle vicinanze, pertanto l'unico sistema per individuarne la posizione \u00e8 quello di orientarsi tramite allineamenti ricercabili su una carta celeste dettagliata. Pu\u00f2 essere scorta anche con un telescopio amatoriale di media potenza, grazie alla sua brillantezza; in essi appare visualmente come una macchia nebulosa di undicesima magnitudine.\nLa sua declinazione fortemente settentrionale fa s\u00ec che essa possa essere osservata agevolmente durante gran parte delle notti dell'anno dall'emisfero boreale, mentre dall'emisfero australe la sua osservazione \u00e8 penalizzata; il periodo in cui raggiunge la pi\u00f9 alta elevazione sull'orizzonte \u00e8 compreso fra i mesi di ottobre e febbraio.\nCaratteristiche.\nSi tratta di una regione H II posta ai confini esterni della Via Lattea, trovandosi a ben 21.000 anni luce di distanza dal sistema solare; contiene al suo interno un giovane ammasso aperto catalogato come Cr\u00a053, la cui stella pi\u00f9 brillante \u00e8 GSC\u00a003350-00255, una supergigante blu di classe spettrale O6I con una magnitudine pari a 11,66. Questa, assieme a una gigante blu di classe B1III e una magnitudine di 13,15, sono le due principali responsabili dell'eccitazione dei gas della nube. Attraverso lo studio della velocit\u00e0 radiale \u00e8 possibile dividere la nebulosa in due aree, denominate A e B; la regione A mostra una velocit\u00e0 radiale di -41,4\u00a0km\u00a0s-1, mentre la regione B ha una velocit\u00e0 di -37,6\u00a0km\u00a0s-1. La nube \u00e8 anche una sorgente IRAS e al suo interno \u00e8 noto un maser ad acqua, segno che i fenomeni di formazione stellare sono molto recenti; non sono per\u00f2 noti oggetti HH.\nPoco meno di tre gradi a nordovest della nebulosa si trova un'altra nube molto simile, anche se di dimensioni ridotte; si tratta di Sh2-211, che appare parzialmente oscurata dal complesso di nebulose oscure denominato B20; Sh2-211 e NGC 1624 (Sh2-212) appartengono alla stessa regione galattica e sono probabilmente entrambe immerse nella stessa nube molecolare."}
{"id": "2618302", "revid": "1718925", "url": "https://it.wikipedia.org/wiki?curid=2618302", "title": "Jimmy fuori di testa", "text": "Jimmy fuori di testa (\"Re-Animated\") \u00e8 un film TV in tecnica mista del 2006 diretto da Bruce Hurwit, con Dominic Janes.\nIl film funge da episodio pilota per l'omonima serie televisiva realizzata dal 2007 al 2008.\nTrama.\nLa vita del dodicenne Jimmy cambia quando, in seguito ad un incidente in un parco giochi, gli viene trapiantato il cervello di un disegnatore di cartoni animati.\nAl risveglio Jimmy vede, nella vita reale, dei cartoni con cui poi fa amicizia, ma che gli altri ovviamente non vedono, cos\u00ec il ragazzo viene preso per pazzo da tutti, tranne che dai suoi amici Craig e Robin.\nSerie televisiva.\nNel 2007 \u00e8 stata prodotta l'omonima serie televisiva, che costituisce il sequel delle vicende del film."}
{"id": "2618304", "revid": "125758103", "url": "https://it.wikipedia.org/wiki?curid=2618304", "title": "Vienna Vikings", "text": "I Vienna Vikings sono una squadra di football americano di Vienna, in Austria.\nIl loro nome commerciale attuale \u00e8 Dacia Vikings Vienna, in quanto sono sponsorizzati dalla societ\u00e0 automobilistica Dacia. in passato sono stati conosciuti come Raiffeisen Vikings Vienna, Chrysler Vikings Vienna e Dodge Vikings Vienna.\nStoria.\nLa squadra \u00e8 stata fondata l'11 ottobre del 1983 da Thomas Aichmar e Thomas Bundschuh. Da allora \u00e8 diventata una delle squadre pi\u00f9 titolate d'europa, avendo vinto 5 edizioni dell'Eurobowl e 15 titoli nazionali.\nIl loro campo casalingo \u00e8 l'Hohe Warte Stadion di Vienna.\nIl 25 settembre 2021 hanno annunciato che a partire dalla stagione 2022 parteciperanno alla ELF.\nIl 17 febbraio 2022 la squadra annuncia che per la stagione ELF 2022 giocher\u00e0 le partite casalinghe allo stadio Generali Arena"}
{"id": "2618305", "revid": "63756", "url": "https://it.wikipedia.org/wiki?curid=2618305", "title": "Hot Shivers", "text": "Le Hot Shivers sono la squadra di pattinaggio sincronizzato su ghiaccio del club Precision Skating Milano. Sono una Associazione Sportiva Dilettantistica, riconosciuta dal CONI e dalla FISG (Federazione Italiana Sport Ghiaccio).\nDivise in categorie diverse a seconda dell'et\u00e0 e con una propria scuola per l'insegnamento del pattinaggio, si allenano nel PalaSesto di Sesto San Giovanni.\nSono state detentrici del titolo italiano per 27 anni (squadra Senior) e per 23 anni (squadra Junior), hanno rappresentato l'Italia ai Mondiali e partecipano ogni anno a competizioni di alto livello all'estero. Le Hot Shivers, quale migliore team nazionale, vengono chiamate ad esibirsi ai migliori eventi televisivi, come il gran Gala del Ghiaccio, Opera on Ice a Roma, Intimissimi on Ice a Verona, la Cerimonia di apertura della Finale del Gran Prix di Pattinaggio artistico del 2019 a Torino, insieme a campioni del mondo di pattinaggio come Carolina Kostner, Evgeni Plushenko, St\u00e9phane Lambiel, Anna Cappellini e Luca Lanotte.\nHanno partecipato a tutti i Campionati del Mondo in rappresentanza dell'Italia.\nStoria.\nNel 1989 Maria Luisa Elli, mamma di due atlete del gruppo, costituisce il Precision Skating Milano (la prima societ\u00e0 di pattinaggio sincronizzato in Italia).\nNel 1990/91 Andrea Gilardi, allenatore e coreografo del team, introduce le basi del Precision Team Skating, nato in America nel 1956.\nNel 1993 nasce la Spring Cup, unica competizione internazionale di pattinaggio sincronizzato in Italia.\nLa scuola - Le squadre.\nLa squadra \u00e8 formata da circa 90 atlete, tra i 5 e ai 24 anni. Le squadre, sono divise in 5 categorie nazionali, in base all\u2019et\u00e0: Cadetti (8-12 anni), Basic Novice e Advanced Novice (10-14 anni), Junior (da 12 a 19 anni), e Senior (dai 14 anni in su).\nDal 2015 viene assunto come insegnante di danza e coreografia, Corrado Giordani, coreografo della Nazionale Italiana di pattinaggio artistico su ghiaccio.\nNel 2017 si aggiunge allo staff, come preparatore atletico, Lorenzo Marchei.\nRiconoscimenti.\nNel 2017 e nel 2018 le Hot Shivers hanno ricevuto la Medaglia di bronzo al Valore Atletico dal CONI.\nNel 2020 il Precision Skating ha ricevuto la Stella di Bronzo al Merito Sportivo Onorificenza Sportiva conferita dal CONI alle Societ\u00e0 italiane che abbiano conseguito risultati sportivi\u201d assoluti\u201d, titoli o primati a livello mondiale ed europeo, nazionale ed internazionale e che per l\u2019attivit\u00e0 svolta abbiano dato lustro allo Sport Italiano per il 2020. \nSempre nel 2020 Andrea Gilardi, Coach e Coreografo delle Hot Shivers, la Palma di Bronzo al Merito Tecnico, conferita dal CONI ai Tecnici Sportivi che si siano distinti per l\u2019ottenimento, da parte dei loro atleti o squadre, di risultati di alto livello nazionale o internazionale, nonch\u00e9 per il rilevante contributo fornito per l\u2019aggiornamento tecnico e per lo sviluppo dell\u2019attivit\u00e0 giovanile.. \nLa Spring Cup.\nLa \u00abSpring Cup\u00bb e la competizione internazionale introdotta ed organizzata dal Precision Skating dal 1995. Rappresenta la pi\u00f9 importante gara in Italia di pattinaggio sincronizzato \u00a0su ghiaccio ed e uno degli eventi su ghiaccio pi\u00f9 seguiti.Tenuta annualmente, la Spring Cup ha raggiunto nell'edizione del Febbraio \u00a02019 le 25 edizioni consecutive.\nOgni anno partecipano alla Spring Cup circa 30 teams \u00a0(600 atleti) da 12 nazioni.\nContiamo \u00a0su un pubblico \u00a0di circa 3000 presenze \u00a0complessive, inoltre la gara viene trasmessa in live \u00a0streaming, \narrivando a contare 10mila Unique visitors nei due giorni di gara e 500 mila letture di pagine \u00a0complessive \u00a0del sito web.\nNotizie \u00a0e report \u00a0sulla gara vengono riportati \u00a0sia sulla stampa locale che nazionale (Il Giorno, Gazzetta dello Sport)\noltre che con servizi su canali Rai o Mediaset."}
{"id": "2618307", "revid": "27450793", "url": "https://it.wikipedia.org/wiki?curid=2618307", "title": "Duca di Roma", "text": ""}
{"id": "2618309", "revid": "27450804", "url": "https://it.wikipedia.org/wiki?curid=2618309", "title": "Duchi di Roma", "text": ""}
{"id": "2618314", "revid": "83531", "url": "https://it.wikipedia.org/wiki?curid=2618314", "title": "Wolfgang Sch\u00e4uble", "text": "Dopo le elezioni federali del 2017 \u00e8 stato eletto Presidente del Bundestag.\nBiografia.\nFiglio di un politico della CDU, che fu dal 1947 al 1952 deputato al Parlamento del Baden-W\u00fcrttemberg, \u00e8 sposato, ha quattro figli ed \u00e8 di fede luterana. Laureato in Economia e in Legge, consegu\u00ec un dottorato in Diritto. Dal 1978 al 1984 \u00e8 stato iscritto all'ordine degli avvocati del distretto di Offenburg nel Baden-W\u00fcrttemberg. Dopo la caduta del muro, negli anni della riunificazione, fu molto attivo nelle trattative che portarono alla fusione con la Repubblica democratica, e negli anni successivi, appoggi\u00f2 il progetto di Helmut Kohl di adesione al progetto della moneta unica europea.\nFedelissimo di Helmut Kohl, di cui \u00e8 stato Ministro degli Affari speciali e capo della cancelleria dal 1984 al 1989, Ministro degli interni dal 1989 al 1991 e capogruppo della CDU/CSU al parlamento dal 1991 al 2000, Sch\u00e4uble doveva essere l'erede del \"Gigante buono\", ma sulla sua strada trov\u00f2 una politica che veniva dalla Germania Est, Angela Merkel. Alle elezioni del 1998 Helmut Kohl era dato perdente e Wolfgang Sch\u00e4uble gli propose di farsi da parte e di lasciare a lui la candidatura. Kohl non la prese bene, e da allora i rapporti tra i due si incrinarono. Kohl venne sconfitto e qualche settimana dopo Angela Merkel divent\u00f2 segretaria generale della CDU.\nNel 2000 uno scandalo su finanziamenti illegali alla CDU lambisce Sch\u00e4uble, che ammette in televisione di aver ricevuto una donazione (non registrata) al partito di 100.000 marchi da parte del controverso commerciante di armi Karlheinz Schreiber. Impigliato in questa opaca vicenda, il presidente della CDU si dimette dal suo incarico. Inizia in corrispondenza di questi eventi l'ascesa politica della tedesca dell'Est Angela Merkel, futura cancelliera tedesca.\nAttentato.\nIl 12 ottobre del 1990, durante una manifestazione elettorale ad Oppenau nel Baden-W\u00fcrttemberg, sub\u00ec un attentato da parte di un certo Dieter Kaufmann, che gli spar\u00f2 tre colpi di pistola, ferendolo gravemente al volto e alla spina dorsale, paralizzandolo dalla vita in gi\u00f9 e obbligandolo all'uso della sedia a rotelle. Nell'attentato rimase ferita anche una guardia del corpo. L'attentatore fu giudicato infermo di mente e ricoverato in un ospedale psichiatrico; dal 2004 gode del regime di libert\u00e0 vigilata."}
{"id": "2618317", "revid": "729019", "url": "https://it.wikipedia.org/wiki?curid=2618317", "title": "Colsterworth", "text": "Colsterworth \u00e8 un paese di 1.508 abitanti della contea del Lincolnshire, in Inghilterra. Nel territorio della sua parrocchia civile si trova il villaggio di Woolsthorpe-by-Colsterworth, luogo di nascita di Sir Isaac Newton."}
{"id": "2618319", "revid": "1305772", "url": "https://it.wikipedia.org/wiki?curid=2618319", "title": "Guy Daignault", "text": "Carriera.\nMorto prematuramente in un incidente stradale nel 2005, dopo essersi ritirato dall'attivit\u00e0 agonistica nel 1987 dopo i Campionati mondiali di short track tentutisi nella sua Montr\u00e9al (ove conquist\u00f2, a 33 anni il suo 13\u00ba oro mondiale nei 1500\u00a0m) \u00e8 stato \"coach\" della staffetta canadese argento ad , nelle cui file militavano i fratelli minori Michael (clasee '66) e Laurent (classe '68)."}
{"id": "2618325", "revid": "435459", "url": "https://it.wikipedia.org/wiki?curid=2618325", "title": "Luis Berlanga", "text": ""}
{"id": "2618332", "revid": "767487", "url": "https://it.wikipedia.org/wiki?curid=2618332", "title": "Horace Austin", "text": " Fu governatore del Minnesota dal 9 gennaio 1870 al 7 gennaio 1874. Era repubblicano.\nNato nel 1831 a Canterbury, nel Connecticut, figlio di un agricoltore del Connecticut e diplomato in una scuola privata, Austin, successivamente studi\u00f2 legge. All'et\u00e0 di 25 anni si trasfer\u00ec nel Minnesota e inizi\u00f2 a praticare diritto a Mendota. Sei anni pi\u00f9 tardi si iscrisse al Frontier Guards allo scoppio della guerra del Dakota del 1862.\nLa reputazione di obiettivit\u00e0 e il disprezzo per la politica di partito contenzioso rafforzarono la candidatura del giudice Horace Austin come candidato governatore nel 1869. Il sesto governatore del Minnesota fu determinato a portare il potere legislativo contro i baroni della ferrovia. La sua difesa dei passeggeri e delle tariffe e la sua opposizione alla vendita all'ingrosso dell'assegnazione delle terre statali per lo sviluppo della ferrovia, gli valsero un secondo mandato. Ma fu in grado di risolvere completamente i problemi inerenti al controllo di un settore di trasporto in piena espansione e alla lotta contro gli eccessi dei suoi proprietari.\nRimase nella sfera pubblica dopo aver lasciato la carica di governatore, infatti Austin fu terzo auditor del Dipartimento del Tesoro degli Stati Uniti a Washington, e poi commissario di ferrovia. Dedic\u00f2 i suoi ultimi 16 anni ai viaggi e al riposo nella sua casa sul Lago Minnetonka. Mor\u00ec nel 1905 a Minneapolis."}
{"id": "2618336", "revid": "729019", "url": "https://it.wikipedia.org/wiki?curid=2618336", "title": "Scaramuccia Music", "text": "Scaramuccia Music \u00e8 un'etichetta discografica italiana.\nStoria della Scaramuccia Music.\nLa Scaramuccia Music \u00e8 una casa discografica italiana, fondata da Ennio Rega con Carla di Francesco nel 2004;\nL'etichetta e le edizioni musicali insieme fanno parte della Scaramuccia s.r.l.; la sede \u00e8 a Roma.\nDal 2004 al 2010 la distribuzione \u00e8 affidata alla Egea Distribution.\nNel 2011 Scaramuccia s.r.l. firma un contratto di distribuzione con Edel Italia\nLa produzione musicale \u00e8 relativamente varia, spazia della canzone d'autore al jazz, dal folk alla musica etnica."}
{"id": "2618337", "revid": "92723", "url": "https://it.wikipedia.org/wiki?curid=2618337", "title": "Bremusa", "text": "Nella mitologia greca, Bremusa \u00e8 un'Amazzone che faceva parte del contingente con il quale Pentesilea, regina delle Amazzoni, prest\u00f2 soccorso ai Troiani dopo la morte di Ettore. \u00c8 ricordata da Quinto Smirneo nel libro I del \"Posthomerica\".\nIl mito.\nOrigini.\nBremusa era una delle dodici fanciulle guerriere che accompagnarono la loro sovrana Pentesilea, figlia di Ares, presso la citt\u00e0 di Priamo, allorch\u00e9 la regina dovette purificarsi per l'omicidio involontario della sorella Ippolita. Pentesilea e il suo contingente di Amazzoni pervennero a Troia nel momento in cui in citt\u00e0 vi era lutto per la morte di Ettore, abbattuto da Achille. Alla loro vista, l'anziano Priamo avvert\u00ec un leggero sentimento di sollievo che lo distrasse dalla perdita del figlio e provvide a ricompensare Pentesilea con grandi doni.\nNella guerra di Troia.\nDopo una notte di riposo nella reggia del sovrano, Pentesilea condusse le Amazzoni in campo aperto per affrontare gli Achei e ricacciarli verso le loro navi. Nello scontro che segu\u00ec, la regina delle Amazzoni fece strage di avversari, ma perdette una dopo l'altra tutte le compagne che facevano parte del suo contingente.\nBremusa, che pure si batteva con valore nella mischia, venne trafitta alla mammella destra dalla lancia di Idomeneo, che la priv\u00f2 cos\u00ec della vita; lanciando un ultimo gemito, l'Amazzone si accasci\u00f2 al suolo rendendo l'anima, come, riporta Quinto Smirneo, un albero di frassino che \u00e8 abbattuto dalla scure di un boscaiolo che cade con un secco rimbombo."}
{"id": "2618341", "revid": "27451635", "url": "https://it.wikipedia.org/wiki?curid=2618341", "title": "Le Bucoliche", "text": ""}
{"id": "2618344", "revid": "767487", "url": "https://it.wikipedia.org/wiki?curid=2618344", "title": "Elgin (Dakota del Nord)", "text": "Elgin \u00e8 un centro abitato (\"city\") degli Stati Uniti d'America, situato nella Contea di Grant, nello Stato del Dakota del Nord. Nel censimento del 2000 la popolazione era di 659 abitanti. La citt\u00e0 \u00e8 stata fondata nel 1910.\nGeografia fisica.\nSecondo i rilevamenti dell'United States Census Bureau, la localit\u00e0 di Elgin si estende su una superficie di 2,10\u00a0km\u00b2, tutti occupati da terre.\nPopolazione.\nSecondo il censimento del 2000, a Elgin vivevano 659 persone, ed erano presenti 170 gruppi familiari. La densit\u00e0 di popolazione era di 314 ab./km\u00b2. Nel territorio comunale si trovavano 379 unit\u00e0 edificate. Per quanto riguarda la composizione etnica degli abitanti, il 97,12% era bianco, l'1,06% era nativo e lo 0,30% proveniva dall'Asia. Lo 0,75% apparteneva ad altre razze, mentre lo 0,75% apparteneva a due o pi\u00f9 razze. La popolazione di ogni razza ispanica corrispondeva allo 0,76% degli abitanti.\nPer quanto riguarda la suddivisione della popolazione in fasce d'et\u00e0, il 17,0% era al di sotto dei 18, il 3,5% fra i 18 e i 24, il 16,4% fra i 25 e i 44, il 24,6% fra i 45 e i 64, mentre infine il 38,5% era al di sopra dei 65 anni di et\u00e0. L'et\u00e0 media della popolazione era di 56 anni. Per ogni 100 donne residenti vivevano 93,3 maschi."}
{"id": "2618352", "revid": "635893", "url": "https://it.wikipedia.org/wiki?curid=2618352", "title": "Parco nazionale Dovre", "text": "Il parco nazionale Dovre \u00e8 un parco nazionale della Norvegia, nella contea di Innlandet. \u00c8 stato istituito nel 2003 e occupa una superficie di 289\u00a0km\u00b2."}
{"id": "2618354", "revid": "647919", "url": "https://it.wikipedia.org/wiki?curid=2618354", "title": "Fila Forum", "text": ""}
{"id": "2618357", "revid": "647919", "url": "https://it.wikipedia.org/wiki?curid=2618357", "title": "Datchforum", "text": ""}
{"id": "2618358", "revid": "1355461", "url": "https://it.wikipedia.org/wiki?curid=2618358", "title": "Mediolanum Forum", "text": "Il Mediolanum Forum, noto dal 1990 al 1993 come Forum di Assago, dal 1993 al 2006 come FilaForum e dal 2006 al 2008 come DatchForum, \u00e8 un impianto polifunzionale situato ad Assago, a dal centro di Milano.\nPu\u00f2 ospitare fino a 12.331 spettatori seduti per la pallacanestro. La struttura pu\u00f2 ospitare manifestazioni sportive, concerti e congressi.\nIl Mediolanum Forum ha inoltre ottenuto l'importante Premio Europeo di Architettura per impianti sportivi assegnato dal CONI e dal Consiglio d'Europa.\nFa parte, insieme al Palazzo dello Sport di Roma, della European Arenas Association (EAA), l'associazione che riunisce le pi\u00f9 prestigiose strutture coperte europee; sono inoltre le uniche due arene italiane a farne parte.\nStoria e progetto.\nInaugurato nel 1990 e realizzato su volont\u00e0 del gruppo immobiliare di Giuseppe Cabassi e del figlio Luca, il \"Palazzo dello Sport\" immediatamente ribattezzato \"forum\" e viene conosciuto nel corso degli anni con differenti nomi: dal 1990 al 1993 come Forum di Assago, dal 1993 al 2006 come FilaForum e dal 2006 al 2008 DatchForum, sino all'attuale nome, grazie alla sponsorizzazione prima di Mediolanum e dal 2015 di Banca Mediolanum.\nL'impianto sportivo, inserito all'interno del grande complesso di Milanofiori, ha una superficie coperta di oltre 40.000 metri quadri con ben 450.000 metri cubi di volume. La disposizione degli ambienti, organizzata su quattro livelli sovrapposti al di sotto degli spalti nell'arena centrale, si distribuisce in sale di differente capienza e funzione, fino a includere sale private panoramiche denominate \"Skybox\" all'ultimo piano.\nA seguito di numerose migliorie e modifiche per aumentarne la capacit\u00e0 e attuare le pi\u00f9 recenti messe a norma, un ulteriore rinnovamento degli spazi \u00e8 iniziato nel 2017, con una nuova segnaletica interna e nuovi colori nei corridoi degli anelli, comprendenti anche il rifacimento del pavimento in calcestruzzo, oggi realizzato in resina poliuretanica.\nArea Multisport.\nL'impianto sportivo dispone anche di una pista da bowling, due piscine (una interna una esterna), una pista da pattinaggio su ghiaccio, svariati campi di squash, padel e calcetto, oltre a palestre ed una pista da ballo.\nPallacanestro.\nOltre a ospitare le gare interne dell'Olimpia Milano, il Forum \u00e8 stato negli anni teatro di importanti eventi in ambito cestistico, primo tra tutti le Final Four di EuroLeague nel 2014:\nEventi sportivi.\nTennis.\nHa ospitato la finale di Coppa Davis 1998 tra Italia e Svezia, vinta per 4-1 dagli scandinavi, su un campo in terra rossa appositamente preparato sul parterre. A oggi, \u00e8 l'ultima volta in cui l'Italia \u00e8 riuscita a raggiungere la finale della pi\u00f9 importante competizione tennistica a squadre.\nPallavolo.\nIl 22 aprile 2012 il palazzetto ha ospitato il Volley Day, ossia la finale che ha assegnato lo scudetto del campionato di Serie A1 maschile di pallavolo, ed \u00e8 stato pi\u00f9 volte sede di semifinali e finale di Coppa Italia maschile. Dal 17 maggio al 6 giugno 2011 ha ospitato le gare di semifinali e finale scudetto di Serie A1 femminile come campo casalingo del GSO Villa Cortese. Dall'8 al 12 ottobre 2014 ha ospitato la fase finale del Campionato mondiale di pallavolo femminile 2014, compresa la finale per il primo posto che ha assegnato il titolo iridato agli Stati Uniti. Dal 21 al 23 settembre 2018 \u00e8 la casa della Nazionale di pallavolo maschile dell'Italia, durante la seconda fase del mondiale 2018, diviso tra Italia e Bulgaria. Il 13 gennaio 2019 \u00e8 invece teatro della sfida tra Powervolley Milano e Modena Volley, partita che segna il record di spettatori (sold out con 12.343 tifosi) per un match di regular season di Superlega .\nPattinaggio di figura.\nNel mese di marzo 2018 si svolgono proprio al Forum i Mondiali di pattinaggio di figura (ISU), ospitati in Italia per la quarta volta nella storia."}
{"id": "2618360", "revid": "110157", "url": "https://it.wikipedia.org/wiki?curid=2618360", "title": "Leith (Dakota del Nord)", "text": "Leith \u00e8 un centro abitato (\"city\") degli Stati Uniti d'America, situato nella Contea di Grant, nello Stato del Dakota del Nord. Nel censimento del 2000 la popolazione era di 28 abitanti. La citt\u00e0 \u00e8 stata fondata nel 1910.\nGeografia fisica.\nSecondo i rilevamenti dell'United States Census Bureau, la localit\u00e0 di Leith si estende su una superficie di 3,20\u00a0km\u00b2, tutti occupati da terre.\nPopolazione.\nSecondo il censimento del 2000, a Leith vivevano 28 persone, ed erano presenti 7 gruppi familiari. La densit\u00e0 di popolazione era di 8,8 ab./km\u00b2. Nel territorio comunale si trovavano 21 unit\u00e0 edificate. Per quanto riguarda la composizione etnica degli abitanti, il 100% era bianco.\nPer quanto riguarda la suddivisione della popolazione in fasce d'et\u00e0, il 10,7% era al di sotto dei 18, il 3,6% fra i 18 e i 24, il 35,7% fra i 25 e i 44, il 21,4% fra i 45 e i 64, mentre infine il 28,6% era al di sopra dei 65 anni di et\u00e0. L'et\u00e0 media della popolazione era di 43 anni. Per ogni 100 donne residenti vivevano 86,7 maschi."}
{"id": "2618361", "revid": "79213", "url": "https://it.wikipedia.org/wiki?curid=2618361", "title": "Pala Evangelisti", "text": ""}
{"id": "2618368", "revid": "1645873", "url": "https://it.wikipedia.org/wiki?curid=2618368", "title": "New Leipzig", "text": "New Leipzig (letteralmente \"Nuova Lipsia\") \u00e8 un centro abitato (\"city\") degli Stati Uniti d'America, situato nella Contea di Grant, nello Stato del Dakota del Nord. Nel censimento del 2000 la popolazione era di 274 abitanti. La citt\u00e0 \u00e8 stata fondata nel 1910.\nGeografia fisica.\nSecondo i rilevamenti dell'United States Census Bureau, la localit\u00e0 di New Leipzig si estende su una superficie di 2,30\u00a0km\u00b2, tutti occupati da terre.\nPopolazione.\nSecondo il censimento del 2000, a New Leipzig vivevano 274 persone, ed erano presenti 78 gruppi familiari. La densit\u00e0 di popolazione era di 118 ab./km\u00b2. Nel territorio comunale si trovavano 164 unit\u00e0 edificate. Per quanto riguarda la composizione etnica degli abitanti, il 99,27% era bianco e lo 0,73% era nativo.\nPer quanto riguarda la suddivisione della popolazione in fasce d'et\u00e0, il 20,1% era al di sotto dei 18, il 4,4% fra i 18 e i 24, il 19,3% fra i 25 e i 44, il 24,1% fra i 45 e i 64, mentre infine il 32,1% era al di sopra dei 65 anni di et\u00e0. L'et\u00e0 media della popolazione era di 49 anni. Per ogni 100 donne residenti vivevano 91,6 maschi."}
{"id": "2618374", "revid": "729019", "url": "https://it.wikipedia.org/wiki?curid=2618374", "title": "Scritture ad aria", "text": "Scritture ad aria \u00e8 il singolo di Ennio Rega, pubblicato nel 2006 con un minicd contenente \noltre al singolo, altri due brani e la traccia rom del Videoclip omonimo.\nIl disco.\nTrattasi di un minicd registrato tra Roma e Milano e missato da Marti Robertson al Meda Studios di Milano. Il Videoclip \u00e8 stato realizzato a Roma dalla The Mob"}
{"id": "2618376", "revid": "436907", "url": "https://it.wikipedia.org/wiki?curid=2618376", "title": "Unintended", "text": "Unintended \u00e8 un singolo del gruppo musicale britannico Muse, pubblicato il 30 maggio 2000 come quinto estratto dal primo album in studio \"Showbiz\".\nNel 2020 il frontman Matthew Bellamy ha pubblicato una versione acustica del brano come singolo.\nVideo musicale.\nIl videoclip, diretto da Howard Greenhalgh, mostra i componenti del gruppo all'interno di una villa abbandonata, nel quale risiedono alcune persone che fluttuano e si contorcono anzich\u00e9 muoversi normalmente."}
{"id": "2618377", "revid": "110157", "url": "https://it.wikipedia.org/wiki?curid=2618377", "title": "Binford", "text": "Binford \u00e8 un centro abitato (\"city\") degli Stati Uniti d'America, situato nella Contea di Griggs, nello Stato del Dakota del Nord. Nel censimento del 2000 la popolazione era di 201 abitanti. La citt\u00e0 \u00e8 stata fondata nel 1899.\nGeografia fisica.\nSecondo i rilevamenti dell'United States Census Bureau, la localit\u00e0 di Binford si estende su una superficie di 0,9 km\u00b2, tutti occupati da terre.\nPopolazione.\nSecondo il censimento del 2000, a Binford vivevano 201 persone, ed erano presenti 57 gruppi familiari. La densit\u00e0 di popolazione era di 221 ab./km\u00b2. Nel territorio comunale si trovavano 120 unit\u00e0 edificate. Per quanto riguarda la composizione etnica degli abitanti, il 100% era bianco.\nPer quanto riguarda la suddivisione della popolazione in fasce d'et\u00e0, il 20,9% era al di sotto dei 18, il 6,0% fra i 18 e i 24, il 19,4% fra i 25 e i 44, il 20,9% fra i 45 e i 64, mentre infine il 32,8% era al di sopra dei 65 anni di et\u00e0. L'et\u00e0 media della popolazione era di 47 anni. Per ogni 100 donne residenti vivevano 82,7 maschi."}
{"id": "2618378", "revid": "245802", "url": "https://it.wikipedia.org/wiki?curid=2618378", "title": "Palasele", "text": ""}
{"id": "2618397", "revid": "27452522", "url": "https://it.wikipedia.org/wiki?curid=2618397", "title": "Camorciano di Camerino", "text": ""}
{"id": "2618401", "revid": "2181294", "url": "https://it.wikipedia.org/wiki?curid=2618401", "title": "La missione speciale di Dug", "text": "La missione speciale di Dug (\"Dug's Special Mission\") \u00e8 un cortometraggio animato del 2009 in CGI, diretto dall'animatore Ronnie del Carmen e prodotto da Pixar Animation Studios in co-produzione con Walt Disney Pictures.\nTrama.\nIl simpatico cane Dug \u00e8 alle prese con i suoi colleghi cani Alpha, Beta e Gamma prima di incontrare i protagonisti di \"Up\". Dug andr\u00e0 incontro ad alcune missioni che non andranno per il verso giusto, ma alla fine si avverer\u00e0 il desiderio che Dug ha espresso per il suo compleanno.\nProduzione.\nIl corto \u00e8 pubblicato nell'edizione DVD e Blu-ray Disc del film \"Up\"."}
{"id": "2618404", "revid": "2091899", "url": "https://it.wikipedia.org/wiki?curid=2618404", "title": "Lee (jeans)", "text": "Lee \u00e8 una delle pi\u00f9 vecchie e popolari marche di jeans del mondo.\nLee \u00e8 stata fondata nel 1889 da Harry David Lee con sede a Merriam in Kansas (USA) e posseduta dal 1969 dalla Vf Corporation, che controlla anche la Wrangler, la JanSport e la North Face.\nStoria.\nNel 1911 Henry David Lee, visto che c'era un enorme bisogno di workwear, di abiti da lavoro, che nessuno ancora era in grado di soddisfare, cre\u00f2 la salopette, che allora fu chiamata \"Bill Overall\": era in tessuto denim da 8 once e aveva la pettorina e le bretelle, prima fisse e poi regolabili. Nel 1913 venne invece la \"Union-All\", cio\u00e8 la tuta da lavoro. Era, di fatto, il capo d'abbigliamento che risultava dall'aver cucito insieme un paio di dungaree e una giacchetta, e che copriva il lavoratore dal collo alle caviglie. Per quell'epoca, una rivoluzione: finalmente operai e contadini potevano fare in modo che, a fine giornata, i propri abiti non fossero sporchi da gettare via. Nel 1917, la Lee \u00e8 la prima fabbrica d'abbigliamento a fare pubblicit\u00e0 su scala nazionale negli USA, dei Lee Bib Overall e della Union-All, pubblicata da principio sul \"Saturday Evening Post\", e poi in tutta l'America.\n\u00c8 oggi uno dei pi\u00f9 famosi marchi globali di jeans ed abbigliamento casual."}
{"id": "2618409", "revid": "287204", "url": "https://it.wikipedia.org/wiki?curid=2618409", "title": "Carolina Bassi", "text": "Biografia.\nNata a Napoli nel 1781, apparteneva ad una famiglia di musicisti, infatti suo fratello Nicola, era un celebre basso buffo, e un altro fratello, Adolfo, fu un ottimo compositore, e diresse per diversi anni il Teatro Nuovo di Trieste.\nCarolina Bassi Manna detta \"La Napoletana\", fu una delle pi\u00f9 importanti cantanti della sua epoca, \u00e8 stata prima interprete di molte opere del suo repertorio. I ruoli che le dettero un particolare successo furono nella \"Semiramide riconosciuta\", \"Margherita d'Anjou\", \"L'Esule di Granata\" (di Meyerbeer), in \"Bianca e Faliero\" di Rossini, e in alcune opere di Giovanni Pacini e Saverio Mercadante.\nHa cantato nei pi\u00f9 importanti Teatri italiani e stranieri, alcuni dei quali: Teatro alla Scala di Milano, Teatro Regio di Torino, Teatro Comunale di Bologna, Teatro San Carlo di Napoli, Teatro La Fenice di Venezia, a Livorno, e molti altri.\nRaggiunse una grande fama come una cantante virtuosa, ed era ricercata dai compositori dell'epoca per la sua estrema bravura e seriet\u00e0 professionale.\nPartecip\u00f2 alle prime rappresentazioni delle seguenti opere: \"Teseo e Medea\" di Carlo Coccia (Teatro regio di Torino, 1815), \"Maometto II\" di Peter Winter (Teatro alla Scala di Milano, 1815), \"La rosa bianca e la rosa rossa\" di Pietro Generali (Teatro Regio di Torino, 1818), \"Semiramide\" di Giacomo Meyerbeer (Teatro Regio di Torino, 3 febbraio 1819), \"Bianca e Faliero\" di Gioacchino Rossini (Teatro alla Scala di Milano, 26 dicembre 1819), \"Wallace o L'eroe scozzese\" di Giovanni Pacini (Teatro alla Scala di Milano, 1820), \"Maria Stuarda regina di Scozia\" di Saverio Mercadante (Teatro Comunale di Bologna, 1821), \"Ezio\" di Saverio Mercadante (Teatro Regio di Torino, 1827), \"Gastone di Foix\" di Giuseppe Persiani (Teatro La Fenice di Venezia, 1827) e \"I saraceni in Sicilia ovvero Eufemio di Messina\" di Francesco Morlacchi (Teatro La Fenice di Venezia, 1828).\nSi ritir\u00f2 dalle scene nel 1828 dedicandosi all'insegnamento del canto lirico.\nMor\u00ec a Cremona nel 1862.\nCuriosit\u00e0.\nSposata al nobile cremonese Pietro Manna, fu madre di Ruggero Manna (Trieste, 7 aprile 1808 - Cremona, 13 maggio 1864), compositore e Maestro di Cappella della Cattedrale di Cremona dal 1835 al 1864."}
{"id": "2618415", "revid": "287204", "url": "https://it.wikipedia.org/wiki?curid=2618415", "title": "Tulio Maravilha", "text": ""}
{"id": "2618431", "revid": "1273886", "url": "https://it.wikipedia.org/wiki?curid=2618431", "title": "Jean de Wavrin", "text": "Biografia.\nOriginario della Borgogna, figlio naturale di Robert VII de Wavrin, signore di Wavrin, di Lillers e di Malanoy, venne legittimato nel 1437 da Filippo III di Borgogna. Partecip\u00f2 alla guerra di Agincourt nel 1415. Fu anche scrittore e bibliofolo e fu attivo nella regione di Lilla, dove l'anonimo artista noto con il nome di Maestro di Wavrin lavor\u00f2 per lui."}
{"id": "2618435", "revid": "1543377", "url": "https://it.wikipedia.org/wiki?curid=2618435", "title": "Coppa di Sierra Leone", "text": "La Sierra Leonean FA Cup \u00e8 la coppa nazionale calcistica della Sierra Leone. Fondata nel 1967, \u00e8 organizzata dalla federazione calcistica della Sierra Leone."}
{"id": "2618439", "revid": "292162", "url": "https://it.wikipedia.org/wiki?curid=2618439", "title": "Gonfalone di Bivona", "text": ""}
{"id": "2618450", "revid": "767487", "url": "https://it.wikipedia.org/wiki?curid=2618450", "title": "Bordello a Parigi", "text": "Bordello a Parigi (\"Bordel SS\") \u00e8 un film pornografico del 1978 diretto da Jos\u00e9 B\u00e9naz\u00e9raf con Brigitte Lahaie.\nTrama.\nNella Francia occupata dai nazisti durante la Seconda guerra mondiale in un postribolo di Parigi frequentato da ufficiali delle SS, un gruppo di prostitute trama contro gli occupanti collaborando con gruppi di partigiani locali. Una donna per\u00f2, scoperta da un ufficiale donna, verr\u00e0 sottoposta a durissime torture e sevizie sessuali, ma ben presto, a seguito dello sbarco degli Alleati, anche il bordello parigino sar\u00e0 liberato dalle angherie degli occupanti."}
{"id": "2618452", "revid": "29125", "url": "https://it.wikipedia.org/wiki?curid=2618452", "title": "Bordel SS", "text": ""}
{"id": "2618453", "revid": "124099071", "url": "https://it.wikipedia.org/wiki?curid=2618453", "title": "Jerry Trainor", "text": "Biografia.\nJerry Trainor \u00e8 nato e cresciuto a San Diego, in California, figlio di Bill Trainor e Madelyn (nata McNenly) Trainor. Ha studiato improvvisazione presso la scuola Groundlings di Los Angeles. Ha studiato anche teatro presso l'Universit\u00e0 di Santa Barbara in California.\nCarriera.\nIl suo primo ruolo televisivo era in MTV nella serie Undressed come Eric. Alcuni dei suoi altri crediti televisivi includono Law &amp; Order, Angelo, e Malcolm in the Middle. Il suo primo ruolo ricorrente TV era come Brian \"il ragazzo AV\" sul Crossing Jordan. Ha avuto una serie di piccoli ruoli in film come l'horror di fantascienza Donnie Darko e la commedia cheerleader Bring It On Again. Ha avuto anche un ruolo ricorrente nella serie televisiva di Nickelodeon Drake &amp; Josh come \"Crazy\" Steve, un operaio cinema 2004-2007 e ha interpretato Spencer Shay in iCarly il fratello maggiore e custode di Carly Shay (Miranda Cosgrove) protagonista dal 2007 al 2012. Ha completato la commedia 2008 a tema musicale Wreckless epica, in cui \u00e8 protagonista. Jerry ha recitato con Jennette McCurdy, sua collega storica in icarly, nel film televisivo Nickelodeon Best Player dove ha interpretato Quincy Johnson, un appassionato di videogiochi il cui scopo \u00e9 vincere una competizione in una gara di videogiochi contro Chris Sanders, il personaggio di McCurdy. Nel 2013, Jerry Trainor ha recitato nella breve durata dello spettacolo di Nickelodeon Wendell e Vinnie nel personaggio di Vinnie, lo zio e tutore di Wendell. Jerry era precedentemente in un World of Warcraft serie di video chiamata Progetto Lore. Ha interpretato il guaritore Goggins che \u00e8 uno sciamano Draenei ma \u00e8 stato sostituito da Jeff Cannata quando ha lasciato lo show il 7 febbraio 2009.\nNel Maggio del 2016 \u00e8 apparso come inviato nel Tonight Show starring Jimmy Fallon; non \u00e8 la prima volta che i due comici collaborano: Fallon infatti apparve in due puntate di ICarly nel 2012.\nDoppiatori italiani.\nDa doppiatore \u00e8 sostituito da:"}
{"id": "2618454", "revid": "287204", "url": "https://it.wikipedia.org/wiki?curid=2618454", "title": "Sh2-211", "text": "Sh2-211 \u00e8 una nebulosa a emissione, visibile nella costellazione di Perseo.\nOsservazione.\nLa nebulosa si individua nella parte settentrionale della costellazione, al confine con l'Auriga e con la Giraffa; si trova sul bordo di una nebulosa oscura catalogata come B20, in una regione povera di stelle brillanti nelle vicinanze, pertanto l'unico sistema per individuarla \u00e8 quello di orientarsi tramite allineamenti tracciabili su una carta celeste molto dettagliata. Le sue ridotte dimensioni la pongono al di fuori della portata di piccoli strumenti. La sua declinazione fortemente settentrionale fa s\u00ec che essa possa essere osservata agevolmente durante gran parte delle notti dell'anno dall'emisfero boreale, mentre dall'emisfero australe la sua osservazione \u00e8 penalizzata; il periodo in cui raggiunge la pi\u00f9 alta elevazione sull'orizzonte \u00e8 compreso fra i mesi di ottobre e febbraio.\nCaratteristiche.\nSh2-211 \u00e8 una piccola regione H II posta alla periferia esterna della Via Lattea; ha un diametro apparente inferiore ai due secondi d'arco e possiede una forma rozzamente circolare. Le sue stelle principali, responsabili della ionizzazione dei gas della nube, sono due stelle di classe spettrale O e una di classe spettrale B; in particolare si tratta di una supergigante blu di classe O91b, che con la sua magnitudine pari a 13,54 \u00e8 di gran lunga la stella dominante della nube, una stella bianco-azzurra di classe B0V, avente una magnitudine di 15,78 e di una nana blu di classe O9V con una magnitudine di 15,23. Studi sulla sua velocit\u00e0 radiale indicano che la nube possiede dei settori con diverse velocit\u00e0, che sono identificati con le lettere A e B; il settore A ha una velocit\u00e0 di -32,1\u00a0km\u00a0s\u22121, mentre il settore B -38,6\u00a0km\u00a0s\u22121. Ci\u00f2 \u00e8 indicativo del fatto che la nube sta subendo una leggera espansione. Sh-2\u00a0211 \u00e8 anche una sorgente IRAS.\nPoco meno di tre gradi a nordovest della nebulosa si trova un'altra nube molto simile, anche se di dimensioni maggiori; si tratta di NGC\u00a01624 (Sh2-212), molto pi\u00f9 brillante e visibile anche con un telescopio amatoriale di medie dimensioni; Sh-2\u00a0211 e Sh-2\u00a0212 appartengono alla stessa regione galattica e sono probabilmente entrambe immerse nella stessa nube molecolare."}
{"id": "2618467", "revid": "922800", "url": "https://it.wikipedia.org/wiki?curid=2618467", "title": "Athletic Club 1998-1999", "text": "Questa voce raccoglie le informazioni riguardanti l'Athletic Club nelle competizioni ufficiali della stagione 1998-1999.\nStagione.\nLa squadra, come da politica societaria composta anche in questa stagione interamente da giocatori nati in una delle sette province di Euskal Herria o cresciuti calcisticamente nel vivaio di societ\u00e0 basche, chiude la Primera Divisi\u00f3n all'ottavo posto, mentre in Copa del Rey raggiunge gli ottavi di finale dov'\u00e8 estromesso dal (2-2 e 1-0 il doppio risultato).\nL'avventura in Champions League vede l'Athletic eliminare la Dinamo Tblisi nel turno preliminare (sconfitta all'andata in Georgia per 2-1, e vittoria a San Mam\u00e9s per 1-0), accedendo alla fase a gironi: qui viene eliminato a causa dell'ultimo posto nel proprio gruppo, dietro a , e ."}
{"id": "2618468", "revid": "729019", "url": "https://it.wikipedia.org/wiki?curid=2618468", "title": "Ferrovia del Br\u00fcnig", "text": "La ferrovia del Br\u00fcnig () \u00e8 una ferrovia a scartamento ridotto della Svizzera che unisce Lucerna ad Interlaken.\nFino al 2005 era l'unica linea a scartamento ridotto di propriet\u00e0 delle Ferrovie Federali Svizzere; da tale data viene gestita dalla societ\u00e0 Zentralbahn.\nStoria.\nAgli inizi della seconda met\u00e0 del XIX secolo le popolazioni del bernese avanzarono richiesta al governo federale perch\u00e9 si costruisse una ferrovia per collegare le localit\u00e0 del Lago di Lucerna, detto anche Lago dei Quattro Cantoni, all'altipiano bernese attraverso il Passo del Br\u00fcnig e Meiringen, sottopassando in galleria il Passo del Grimsel. Nel 1866, in seguito alla costruzione, su altro itinerario, della ferrovia del Gottardo, il proposito venne accantonato. Nel 1880 il \"Comitato per la ferrovia del Brunig\" ottenne la concessione per una tratta di 45,5\u00a0km dalla localit\u00e0 di Alpnachstad fino a Brienz e incaric\u00f2 i progettisti Ott e Zschokke di redigere un progetto esecutivo.\nRimaneva come principale ostacolo quello finanziario, che venne superato cedendo la concessione alla societ\u00e0 della Ferrovia del Giura (JBL). I lavori iniziarono a fine 1886 e portarono alla inaugurazione della linea il 13 giugno 1888; questa comprendeva 4 tratte a cremagliera Riggenbach con pendenza del 120 per mille e trazione a vapore. Il successo di pubblico fu immediato, anche se per spostarsi da Lucerna a Interlaken occorreva prendere i battelli dalle due stazioni terminali.\nLucerna venne raggiunta dalla ferrovia il 1\u00ba giugno 1889, ma per il tratto Brienz-Interlaken si dovette attendere il 23 agosto del 1916. La gestione della linea nel 1891 venne assunta dalla societ\u00e0 \"Jura-Simplon Bahn\" (JSB) fino al 1903, quando la linea venne statalizzata, divenendo delle FFS. Da tale data venne anche assicurata la funzionalit\u00e0 della linea per tutto l'anno; prima la tratta pi\u00f9 difficile a cremagliera chiudeva il 31 ottobre per riaprire a primavera. L'elettrificazione dell'intera linea venne eseguita tra il 1940 e il 1942, acquistando contemporaneamente 16 locomotive elettriche in grado di circolare sia sulle tratte ad aderenza normale che su quelle a cremagliera.\nAlla fine del 2004 la linea \u00e8 stata scorporata dalle FFS e fusa con la LSE.\nIl 1\u00ba gennaio 2005 \u00e8 passata sotto la gestione della nuova societ\u00e0 ferroviaria svizzera Zentralbahn, (acronimo ZB, in italiano \"Ferrovia Centrale\").\nCaratteristiche.\nLa tratta iniziale di 8,73\u00a0km, da Lucerna ad Hergiswil, \u00e8 comune alla Ferrovia Lucerna-Stans-Engelberg. Ad Alpenachstadt avviene l'interscambio con la Ferrovia del Pilatus; dopo il valico del Br\u00fcnig arriva a Meiringen da dove si dirama la breve ferrovia, (MIB), per Innertkirchen. Il treno riparte invertendo la direzione verso Brienz, da cui si dirama l'altra breve linea a cremagliera per Rothorm Kulm. Infine al capolinea di Interlaken-Ost avviene l'interscambio per Spiez con la linea a scartamento normale delle BLS e con la linea della BOB per Lauterbrunnen e Grindelwald e la diramazione per Schynige Platte.\nLa linea \u00e8 a scartamento metrico con 4 sezioni a cremagliera Riggenbach nella tratta intermedia, le cui pendenze variano da 100 a 121 per mille. La trazione \u00e8 elettrica a 15.000 volt, corrente alternata monofase a frequenza (16,3\u00a0Hz), come le altre linee delle Ferrovie Federali Svizzere."}
{"id": "2618469", "revid": "767487", "url": "https://it.wikipedia.org/wiki?curid=2618469", "title": "Ricordati di noi", "text": "Ricordati di noi \u00e8 un singolo del cantante italiano Valerio Scanu, il primo estratto dall'album \"Valerio Scanu\" e pubblicato il 18 settembre 2009.\nLa canzone.\nIl brano \u00e8 stato scritto e composto da Saverio Grandi e Bungaro ed \u00e8 stato prodotto da Charlie Rapino.\nLa canzone viene scelta per far parte della colonna sonora del film \"Amore 14\" di Federico Moccia.\nVideo musicale.\nIl videoclip \u00e8 stato diretto da Gaetano Morbioli. Dello stesso video, esistono due versioni, una pubblicata solo per il web che ha ottenuto oltre 3 milioni di visualizzazioni e pubblicata prima di quella ufficiale. L'esclusiva web mostra Valerio Scanu suonare al pianoforte con uno sfondo in bianco e nero, mentre la seconda versione mostra il cantante protagonista con degli amici ed una ragazza."}
{"id": "2618474", "revid": "2091899", "url": "https://it.wikipedia.org/wiki?curid=2618474", "title": "Festa della Madonna della Visitazione a Enna", "text": "La festa della Madonna della Visitazione, santa patrona della citt\u00e0 di Enna, \u00e8, assieme ai riti della settimana santa, l'evento religioso pi\u00f9 importante del capoluogo ereo. La festa si tiene il 2 luglio, data che la Chiesa ha concesso alla citt\u00e0 per i festeggiamenti nonostante la Madonna della Visitazione sia celebrata in un altro giorno dopo la riforma del calendario ecclesiastico.\nStoria e contestualizzazione.\nAd Enna la prima invocazione alla Vergine si ebbe quando san Pancrazio predic\u00f2 il Vangelo ai Fullones, abitanti del Monte Enna, lungo le rive del torrente Torcicoda. In quella occasione mut\u00f2 il profondo culto degli ennesi dalla dea Cerere alla Vergine Maria. Il culto pagano di Cerere era molto intenso ad Enna: secondo il mito la dea visse proprio ad Enna dove si trovano, presso l'omonima rocca, i resti del pi\u00f9 sontuoso santuario a lei dedicato durante la storia di Roma. La citt\u00e0 era cos\u00ec legata ai riti pagani e alla fede in Cerere e nella figlia Proserpina o Kore, che per soppiantare definitivamente questi residui antichissimi e per giungere all'affermazione completa del cattolicesimo, durante il Basso Medioevo fu introdotto un nuovo culto verso Maria SS. della Visitazione che, nel corso dei secoli, riusc\u00ec a rendere il ruolo di Kore e della madre pi\u00f9 che marginale nella vita degli ennesi, i quali tuttora conservano una popolare esclamazione locale dialettale, che \u00e8 proprio \"Cori! Cori!\" (Kore! Kore!) e le hanno intitolato la loro universit\u00e0. Agli inizi del Quattrocento vi erano per\u00f2 ancora diverse famiglie che seguivano la fede di Maometto, a seguito della precedente occupazione araba, e di altre divinit\u00e0.\nI delegati ennesi a Venezia.\nLa Municipalit\u00e0 di Enna pens\u00f2 di solennizzare le festivit\u00e0 patronali, decidendo di porre la citt\u00e0 sotto il patronato celeste di Maria, venerata in Enna sotto il titolo \"Della Visitazione\".\nIl giorno dell'Epifania del 1412, partirono da Enna due senatori dell'Universit\u00e0 e due dignitari della Chiesa Madre, per comprare a Venezia, in campo dei Frari, una bella effigie raffigurante Maria, da venerare sotto il titolo \"Della Visitazione\". La navigazione dur\u00f2 circa due mesi. Con il cuore colmo di tanta speranza giunsero in citt\u00e0.\nRimasero delusi quando, visitando le numerose botteghe, non trovarono la statua che fosse adatta a soddisfare il loro voto, poich\u00e9 tutte le statue raffiguravano la Vergine con in braccio il Bambin Ges\u00f9, quindi da venerare sotto altri titoli, poich\u00e9 nel brano evangelico si esclude la presenza del Pargolo Divino durante l'incontro della Vergine con la cugina Elisabetta. L'unico che si intendeva di arte dei quattro ambasciatori era rimasto ammaliato da una statua della Madonna che aveva visto nella bottega di mastro Alvise Genazzin. La Madonna aveva una bella fisionomia che nello sguardo riuniva gli affanni e le speranze di ogni cuore. Cercarono ancora ma nessuna statua poteva essere accostata a quella. Quindi, dopo non poche riflessioni, acquistarono la statua che, tra il bizantino e il moderno, era un capolavoro. Il simulacro fu acquistato e chiuso in una cassa con su scritto M.N (Maria di Nazareth), fu imbarcato sul veliero Nostra Signora della Salute, diretto a Barcellona Pozzo di Gotto, con scalo a Catania.\nFesteggiamenti.\nI festeggiamenti cominciano tre giorni prima del momento clou, che \u00e8 il 2 luglio (sebbene la citt\u00e0 si prepari con l'illuminazione artistica gi\u00e0 due settimane prima), creando un clima d'attesa nella cittadinanza e nei turisti, per culminare appunto il secondo giorno di luglio caratterizzato dal trasferimento in pompa magna dell'immagine della Madonna della Visitazione dal duomo alla chiesa di Montesalvo. Il 3 luglio \u00e8 dedicato al compatrono san Primo, i festeggiamenti continuano con la processione di rientro della Madonna in Duomo due domeniche dopo il 2 luglio se la festa cade tra la domenica e il mercoled\u00ec, mentre tre domeniche dopo se il 2 cade tra il gioved\u00ec e il sabato, mentre la conclusione dei festeggiamenti si ha la domenica dopo il ritorno della Madonna in Duomo con la chiusura del simulacro nella cappella dei Marmi.\n29 giugno.\nIl 29 giugno iniziano i festeggiamenti in onore della patrona di Enna. Nel pomeriggio dalla chiesa di San Pietro, santo celebrato in questo giorno, parte la processione diretta al Duomo per la consegna delle chiavi con le quali, alle ore 19, si provvede all'apertura della nicchia in cui \u00e8 custodita la statua della Madonna, nella cappella destra del Duomo, in marmi policromi. La statua viene tenuta nascosta tutto l'anno fino a questo giorno, quando la si scopre in presenza della folla di fedeli (ad eccezione di Pasqua, del periodo di Natale quando viene esposta dall'inizio della novena fino all'11 gennaio in ricordo del terremoto del 1693 in cui la citt\u00e0 fu risparmiata, e dall'8 al 12 settembre per le solennit\u00e0 della Nativit\u00e0 e del Santissimo nome di Maria). Per prima viene aperta la porta della nicchia, costituita da un quadro di Domenico Basile raffigurante la patrona con santa Elisabetta, oltre cui si cela un'altra porta detta \"delle sette chiavi\" perch\u00e9 sette sono le chiavi necessarie ad aprirla.\nNon appena viene schiusa la nicchia, appare la statua di Maria ricoperta interamente di monili d'oro facenti parte del prezioso tesoro del duomo, con una pregiatissima corona d'oro bianco posta sul capo e cesellata con ori e smalti, ravvolta in un ampio manto di broccato trapuntato a filigrana aurea.\nAl suono della banda municipale, i confrati detti \"Nudi\" portano a spalla il simulacro, collocato su un piccolo fercolo simile a quello originale del 1412, e issato sull'altare maggiore per consentire la venerazione da parte dei fedeli. Sull'altare maggiore, la Guardia di finanza rimuove dalla statua la corona, gli ori ed il mantello per sostituirli con delle copie per evidenti ragioni di sicurezza. Segue una santa messa durante la quale la statua viene posta su un piedistallo per essere visibile da tutta la navata centrale.\n2 luglio, giorno della festa.\nIl 2 luglio \u00e8 il giorno dei grandi festeggiamenti. Anche se dal Concilio Vaticano II la Madonna della Visitazione viene ricordata in un'altra data, Enna ha ricevuto dal papa il privilegio di festeggiare la sua patrona all'antica data, sia per non sconvolgere la tradizione radicatissima presso i fedeli, che per evitare festeggiamenti non estivi, perch\u00e9 il clima della Sicilia centrale potrebbe impedirlo per freddo o nebbia.\nLe celebrazioni cominciano con la santa messa tenuta in duomo alle 6,30, culmine delle messe mattutine speciali che si susseguono in attesa della festa sin dal 2 giugno. Mentre i fedeli, molti dei quali raggiungono la collegiata a piedi nudi in segno di devozione alla Vergine Santa, assistono alla celebrazione eucaristica in duomo, nella Chiesa di Montesalvo, situata nell'altra parte della citt\u00e0 alta, vengono sparate 101 salve di mortaretti, come si fa nelle monarchie quando nasce un futuro sovrano. Essendo la chiesa da cui vengono sparati i 101 colpi, Montesalvo, il punto pi\u00f9 alto di Enna dopo il castello di Lombardia (970 m di quota circa), la loro eco raggiunge tutte le vallate sottostanti, compresa la conca dove sorge la citt\u00e0 nuova, Enna Bassa, e la valle del Dittaino. \u00c8 questo il segnale che decreta ufficialmente l'inizio dei festeggiamenti.\nAlle 10,30 si svolge in duomo una solenne messa pontificale, ovvero una celebrazione eucaristica cantata officiata dal vescovo della diocesi di Piazza Armerina che siede in \"cathedra\" (trono), alla presenza delle massime autorit\u00e0 civili e militari della provincia di Enna. Intanto la banda municipale effettua un giro delle vie principali della citt\u00e0 intonando marce festose, fermandosi sulle scalinate della collegiata.\nIn seguito i confrati della Confraternita di Maria SS. della Visitazione, deputati ai festeggiamenti patronali, procedono a montare il fercolo e le aste necessarie a far s\u00ec che i 124 uomini lo sorreggano e lo portino in processione per tutta Enna alta. Nel primo pomeriggio, i portali del duomo vengono chiusi per consentire alla Guardia di Finanza di effettuare in massima sicurezza la vestizione della Madonna, ovvero l'addobbo della statua. Su di essa vengono collocati panni rossi in cui sono cuciti innumerevoli monili d'oro, collari, anelli, orecchini, bracciali, che i fedeli di tutti i tempi hanno donato come ex voto e che ricoprono interamente la statua. Sul suo capo viene deposta la famosa corona in oro zecchino, cesellata finemente secoli fa da abili artigiani in stile barocco, con diversi medaglioni ciascuno rappresentante una scena sacra. La corona \u00e8 pertanto considerato il gioiello pi\u00f9 prezioso mai prodotto dall'oreficeria sacra barocca in Sicilia.\nAlle 17,00 il duomo viene riaperto a turisti e fedeli per far vedere loro la statua di Maria addobbata dai preziosi gioielli in oro, smalti e pietre preziose, oltrech\u00e9 la \"vara\", che in Sicilia designa il carro trionfale su cui i santi patroni vengono portati in processione, detta \"Nave d'oro\" (1590) essendo rivestita d'oro zecchino.\nAlle ore 19 essa verr\u00e0 portata in processione lungo tutte le vie principali della citt\u00e0 fino alla Chiesa di Montesalvo, con spari di moschetteria o in dialetto ennese \"a Sarbiata\" durante tutto il tragitto della solenne processione. La seconda parte del viaggio \u00e8 la pi\u00f9 difficoltosa, perch\u00e9 la processione non segue i viali moderni del quartiere Monte che portano a Montesalvo, bens\u00ec l'antica, stretta e tortuosa via Mercato, nella quale la nave d'oro viene spesso calata e trascinata quasi a rasoterra, perch\u00e9 la strada \u00e8 poco larga, uno dei momenti suggestivi \u00e8 l'alzata della Nave d'Oro sulle spalle dei portatori dopo la scivolosa \"Calata Abbiatiedda\" che viene effettuata con il fercolo sceso a terra. L'angusta salita che precede Montesalvo (secondo punto pi\u00f9 alto di Enna) viene effettuata dai 124 uomini che sorreggono la pesantissima nave d'oro a corsa(infatti il fercolo effettua un particolare movimento quasi come stesse saltando), mentre la statua della Vergine ondeggia e vacilla e la statua di sua cugina Elisabetta e di San Zaccaria suo sposo escono da Montesalvo per accoglierla, e davanti alla caserma dei Carabinieri effettuano l'inchino alla Madonna e l'accompagnano fino alla chiesa, chiudendo cos\u00ec la Solenne processione. \nAlle 21.15 uno spettacolo piromusicale illumina il quartiere Monte e a seguire uno spettacolo musicale.\n\"A Madonna a Muntata\".\nDue o tre domeniche dopo il 2 luglio (in base al giorno in cui cade il 2, la processione di ritorno pu\u00f2 variare la sua data di anno in anno) si svolge un'altra giornata di festa per gli Ennesi che \u00e8 quasi analoga al 2 luglio. \nLa mattina alle 7 lo sparo di colpi di cannone annunciano il giorno di festa, alle 11 una Santa Messa nella chiesa di Montesalvo celebrata dal parroco del Duomo. A seguire i confrati si adoperano a montare la Nave d'Oro al centro della chiesa, fanno scendere la Madonna dall'altare maggiore per posizionarla sul fercolo; in seguito si riveste la statua con i tradizionali ori ex voto. Alle 19 quando tutto \u00e8 pronto la Nave d'Oro viene riportata per le vie della citt\u00e0, portata a spalla dai confrati che stavolta devono vedere meno fatiche rispetto al 2 luglio, poich\u00e9 la processione attraversa le vie principali e larghe della citt\u00e0 il viale IV Novembre e la via Roma, il passaggio del fercolo per i quartieri anche questa volta \u00e8 annunciato dallo sparo di moschetterie. Alla conclusione in Duomo la Madonna viene spogliata dall'oro alla presenza dei fedeli e viene posizionata sull'altare maggiore. Di seguito viene celebrata la Santa Messa.\nLa solenne processione viene chiamata dagli Ennesi \"A Madonna a Muntata\" poich\u00e9 il percorso rispetto a quello del 2 luglio \u00e8 tutto in salita visto che il Duomo si trova in uno dei punti pi\u00f9 alti della citt\u00e0.\nLa chiusura dei festeggiamenti.\nLa domenica successiva al rientro in Duomo della Madonna, si concludono i festeggiamenti con la celebrazione della Santa Messa alle ore 20 a cui seguir\u00e0 l'ultimo rito dei Grandi Festeggiamenti, ovvero la traslazione del simulacro della Madonna dall'altare maggiore attraverso le navate della chiesa fino alla Cappella dei marmi e la chiusura dell'immagine sacra all'interno della nicchia. La processione si svolge molto lentamente perch\u00e9 i confrati che portano la statua, la fanno ondeggiare avanti e indietro con molta lentezza, per prolungare il pi\u00f9 possibile il distacco con l'amata patrona. Alla fine della piccola processione il simulacro viene coperto dalle porte che ne impediranno la vista ai fedeli al di fuori dei festeggiamenti e delle aperture particolari durante l'anno.\nLa citt\u00e0 di Enna miracolata.\nL'11 gennaio 1693 un terremoto catastrofico di magnitudo 11 colp\u00ec la Val di Noto e quasi tutta la Sicilia. Ci furono oltre sessantamila morti, circa settanta paesi colpiti, ma miracolosamente Enna non sub\u00ec grossi danni. E ancora oggi si ricorda quel giorno con una celebrazione solenne al duomo, dove per l'occasione \u00e8 esposto il simulacro di Maria Ss della Visitazione, patrona del popolo ennese. La Madonna viene esposta per ricordare quel triste evento che vede ,in questa ricorrenza, un ringraziamento alla Madonna che salvaguard\u00f2 la citt\u00e0. Prima la citt\u00e0 ringraziava la Madonna, in questa data, con una festa analoga a quella del 2 luglio, festa patronale. Adesso si susseguono solo funzioni speciali con il canto del Te Deum, come ringraziamento a Dio per intercessione della Madonna."}
{"id": "2618476", "revid": "297059", "url": "https://it.wikipedia.org/wiki?curid=2618476", "title": "Commonwealth", "text": "Commonwealth \u00e8 un sostantivo della lingua inglese coniato da Oliver Cromwell durante la rivoluzione inglese per designare la Repubblica inglese (\"Commonwealth of England\").\nLa frase originale da cui esso deriva \u00e8 \"common wealth\" o \"the common weal\" e viene dal vecchio significato di \"wealth\" che \u00e8 \"benessere\". Il termine \u00e8 stato poi usato per indicare il Commonwealth delle nazioni, un'organizzazione che unisce Stati che in passato erano parte dell'Impero britannico.\nSignificato e utilizzo del termine.\nIl termine letteralmente significa \"benessere comune\". Infatti in origine \"Commonwealth\" indicava uno Stato governato per il bene comune in opposizione ad uno Stato autoritario, governato per il beneficio di una data classe di proprietari.\nAttualmente il termine ha un significato pi\u00f9 generale ed indica una comunit\u00e0 politica. In italiano il termine inglese \u00e8 conservato per indicare una serie di organizzazioni internazionali, nazionali o subnazionali che lo usano nella propria denominazione ufficiale. Tra queste vi sono:\nCommonwealth delle nazioni.\nCon una metonimia, per \"Commonwealth\" si intende, di norma, il Commonwealth delle nazioni, di 53 membri \u2014 in inglese \"Commonwealth of Nations\", detto in precedenza \"Commonwealth britannico\" \u2014 un'organizzazione internazionale fra Stati che abbiano fatto parte in passato dell'Impero britannico (fanno eccezione due soli membri, il Mozambico e il Ruanda). L'elenco dei paesi che ne fanno parte comprende sia repubbliche sia monarchie e a capo del Commonwealth (designato, non ereditario) \u00e8 la regina Elisabetta II: quest'ultima regna come monarca nel Regno Unito e in una serie di altri \"reami del Commonwealth\", che quindi vengono a creare un insieme di un'unione personale. Il Commonwealth delle nazioni \u00e8 talvolta denominato, in contesto britannico, \"New Commonwealth\" (\"nuovo Commonwealth\"), per distinguerlo dal \"Commonwealth\" di Oliver Cromwell, detto \"Old Commonwealth\" (\"vecchio Commonwealth\").\nL'organizzazione \u00e8 gestita dal Segretariato del Commonwealth, organismo con sede a Londra, retto da un segretario generale. L'attuale Segretario Generale \u00e8 Patricia Scotland, Baronessa Scotland di Asthal, della Dominica, che ha preso il posto dell'indiano Kamalesh Sharma il 1\u00ba aprile 2016.\nNazioni.\nBahamas.\nLe Bahamas, uno degli Stati facente parte dei reami del Commonwealth, ha adottato la denominazione di \"The Commonwealth of the Bahamas\" dalla sua indipendenza nel 1973.\nDominica.\nLa piccola repubblica caraibica di Dominica ha usato la denominazione ufficiale di \"Commonwealth of Dominica\" dal 1978.\nIsole Marianne Settentrionali.\nIl Commonwealth delle Isole Marianne Settentrionali (in inglese: \"Commonwealth of the Northern Mariana Islands\", abbreviato in CNMI) \u00e8 uno Stato associato agli Stati Uniti d'America. \u00c8 costituito da un arcipelago bagnato dall'oceano Pacifico occidentale.\nPorto Rico.\nPorto Rico, ufficialmente il Commonwealth di Porto Rico, \u00e8 un arcipelago costituito dall'omonima isola principale e da una moltitudine di isole minori, tra cui le pi\u00f9 importanti sono Vieques, Culebra, Mona, Desecheo e Caja de Muertos. Di queste cinque solamente Culebra e Vieques hanno abitanti fissi che vi risiedono durante tutto l'anno, mentre Mona risulta abitata praticamente solo durante la stagione turistica e dai dipendenti del Dipartimento delle Risorse Naturali e Ambientali.\nCanada.\nIl Canada \u00e8 uno Stato federale entrato nel Commonwealth nel 1926 e, grazie a questo, nel 1931 raggiunse l'indipendenza. Nel 1982 il paese ha avuto una costituzione.\nSubnazionali.\nStati Uniti d'America.\nQuattro degli Stati federati degli Stati Uniti si designano ufficialmente come \"Commonwealth\": Kentucky, Massachusetts, Pennsylvania e Virginia. Questa denominazione, che non ha rilevanza costituzionale, enfatizza il fatto che hanno un governo basato sul consenso popolare, in opposizione al precedente \"status\" di Colonia reale.\nIl termine \"Commonwealth\" \u00e8 inoltre utilizzato per descrivere le relazioni politiche tra gli Stati Uniti ed i territori d'oltremare di Porto Rico e delle Isole Marianne Settentrionali. In questo caso il nome corretto italiano \u00e8 Stato libero associato.\nPaesi che hanno usato la denominazione di \"Commonwealth\".\nGran Bretagna.\n\"Commonwealth of England\" \u00e8 stato il nome ufficiale dell'unione politica (\"de facto\" un governo militare a nome del Parlamento) che sostitu\u00ec i regni di Scozia ed Inghilterra (dopo la Guerra civile inglese) sotto il governo di Oliver Cromwell e di suo figlio e successore Richard dal 1649 al 1660.\nFu la prima repubblica nel mondo anglofono, anche se divenne molto rapidamente una \"quasi monarchia\". \nTony Benn, un ex membro laburista del Parlamento del Regno Unito, ha presentato pi\u00f9 volte una proposta per l'abolizione della monarchia e la costituzione del \"Commonwealth of Britain\". La proposta non ha mai avuto seguito.\nViene usato il termine per la federazione degli stati australiani (New South Wales, Tasmania, South Australia, Victoria, Queensland e Western Australia)\nFilippine.\nCommonwealth of the Philippines \u00e8 stata la denominazione assunta dalle Filippine durante la libera associazione con gli USA tra il 1935 ed il 1946.\nNota linguistica.\nIn lingua inglese il termine \"Commonwealth\" viene anche usato nella traduzione di espressioni relative a varie istituzioni della storia di altri popoli: ad esempio nel caso della repubblica (\"res publica\") dell'antica storia romana, per lo Stato libero d'Islanda (\"\u00dej\u00f3\u00f0veldis\u00f6ld\") medievale, per la Confederazione polacco-lituana esistita tra il 1569 ed il 1795 e per la Comunit\u00e0 degli Stati Indipendenti formata da stati dell'ex-Unione sovietica. In opere di fantascienza in lingua inglese pu\u00f2 essere usato anche per confederazioni galattiche o intergalattiche.\nColoni d'America.\nI coloni d'America proponevano una concezione dell'Impero affine a quella del moderno Commonwealth, dove \"il Re, capo dell'esecutivo, fosse posto al centro di un sistema di autonome nazioni, ciascuna con le proprie assemblee legislative\"."}
{"id": "2618480", "revid": "15756", "url": "https://it.wikipedia.org/wiki?curid=2618480", "title": "Nicola Manfroce", "text": "Biografia.\nFiglio di Domenico Manfroce, maestro di cappella proveniente da Cinquefrondi e di Carmela Rapillo. Sono piuttosto scarse le prime notizie biografiche; fu mandato molto presto dal padre a Napoli per essere avviato agli studi classici in collegio, e si distinse in quelli musicali che prosegu\u00ec approfonditamente presso il Conservatorio della Piet\u00e0 dei Turchini di Napoli.\nDebutt\u00f2 con una cantata (La nascita di Alcide) in onore di Napoleone per celebrarne il compleanno presso la corte di Napoli, nell'agosto del 1809. Estimatore dello stile francese, massimo esponente musicale della Napoli murattiana, il giovane talento seppe rivelare una vena tragica e un controllo formale che aveva il suo modello pi\u00f9 prestigioso nella Vestale di Spontini. In questa direzione si muove il suo capolavoro, Ecuba. Le primissime opere, riscossero un tale successo che indussero il giovanissimo compositore a recarsi a Roma alla scuola dello Zingarelli, esprimendo presto una sicura maestria nell'arte del contrappunto.\nIl principe degli impresari dell'epoca, il Barbaja, gli commission\u00f2 una tragedia in tre atti, l\"'Ecuba\". Il compositore, gi\u00e0 minato nella salute, si mise al lavoro con grandissima lena e accanimento, tali che ne provarono fortemente il fisico; l'\"Ecuba\" venne rappresentata il 13 dicembre 1812 al teatro San Carlo di Napoli riscuotendo un successo strepitoso. L'opera, piena di novit\u00e0, colp\u00ec infatti il pubblico partenopeo e Manfroce venne salutato come uno dei maggiori talenti della propria epoca.\nCerta scuola musicologica che fa capo a Francesco Florimo (1800-1888), anche lui reggino, storico e critico musicale di S. Giorgio Morgeto, tende ad attribuire a Manfroce l'origine del crescendo rossiniano. La sua prima opera, \"Alzira\", era stata rappresentata a Roma nel 1810. Celebre \u00e8 il ricordo affettuoso e commosso che Florimo stesso lasci\u00f2 del giovane conterraneo Manfroce, scomparso appena ventiduenne: \u201ctra i primi a studiare e a meditare accuratamente le opere dello Haydn e del Mozart che in quel tempo comparivano in Napoli sicch\u00e9 sarebbe stato pi\u00f9 fortunato nel congiungere le soavi melodie della Scuola Italiana a quelle della Scuola Alemanna di quello che non furono il Mayr, il Pa\u00ebr, il Generali\u201d. Dunque, un anello di congiunzione tra i modelli stilistici partenopei e quelli di tradizione europea riprodotti in una sintesi di originalit\u00e0 melodica ed estro innovativo che guarda alla Francia della \"trag\u00e9die lyrique\". Proprio in tal senso Florimo individu\u00f2 nella ricerca strumentale di Manfroce il cammino che porta direttamente a Rossini: \u201cun anello di congiunzione fra Paisiello e Cimarosa per giungere a Rossini di cui deve essere ritenuto precursore\u201d. Nonostante venisse curato da illustri medici per ordine della regina, il giovane musicista cess\u00f2 di vivere il 9 luglio 1813 a soli ventidue anni.\n\"Nicola Antonio Manfroce - Le Opere\".\n\"Collana editoriale del Conservatorio statale di musica \u2018Fausto Torrefranca\u2019 di Vibo Valentia realizzata in collaborazione con A.M.A. Calabria e Associazione Amici della Musica \u2018Nicola Antonio Manfroce\u2019 di Palmi.\""}
{"id": "2618482", "revid": "635893", "url": "https://it.wikipedia.org/wiki?curid=2618482", "title": "Parco nazionale Nordvest-Spitsbergen", "text": "Il parco nazionale Nordvest-Spitsbergen \u00e8 un parco nazionale della Norvegia, nella contea delle Isole Svalbard. \u00c8 stato istituito nel 1973 e occupa una superficie di 9.914\u00a0km\u00b2, di cui 3.683\u00a0km\u00b2 sulla terraferma e 6.231\u00a0km\u00b2 in acqua."}
{"id": "2618492", "revid": "767487", "url": "https://it.wikipedia.org/wiki?curid=2618492", "title": "Algeri Marino", "text": "Biografia.\nCollaboratore di Guglielmo Marconi, fu pioniere dell'uso della radio in aviazione: ide\u00f2 e costru\u00ec gli impianti ricetrasmittenti dei dirigibili Norge e Italia per le spedizionei polari di Umberto Nobile e per la crociera transatlantica di Italo Balbo del 1933.\nGenerale del genio aeronautico, fu direttore delle ricerche del Ministero dell'Aeronautica e promosse l'istituzione dei laboratori dell'aeronautica militare di Guidonia.\nNel 1948 divenne professore ordinario di comunicazioni elettriche presso l'universit\u00e0 di Roma, di cui diresse anche l'istituto di elettronica.\nFu promotore e coordin\u00f2 la realizzazione della rete italiana di ponti radiotelefonici a banda larga.\nGli \u00e8 intitolato l'Istituto di istruzione superiore (liceo scientifico PNI, ITE e IPIA) di Casoli, il suo paese natale."}
{"id": "2618500", "revid": "423521", "url": "https://it.wikipedia.org/wiki?curid=2618500", "title": "FIFA Manager 06", "text": ""}
{"id": "2618512", "revid": "120061867", "url": "https://it.wikipedia.org/wiki?curid=2618512", "title": "Parco nazionale Dovrefjell-Sunndalsfjella", "text": "Il parco nazionale Dovrefjell-Sunndalsfjella \u00e8 un parco nazionale della Norvegia, nelle contee di M\u00f8re og Romsdal, Innlandet e Tr\u00f8ndelag. \u00c8 stato istituito nel 2002 e occupa una superficie di 1.693\u00a0km\u00b2 che include ampie aree del massiccio del Dovrefjell.\nFauna.\nOltre al raro bue muschiato, reintrodotto nel 1947 dalla Groenlandia, sono presenti l'alce, la renna selvatica, la volpe artica, l'ermellino e il ghiottone.&lt;br&gt; \nIl parco \u00e8 una meta per il birdwatching. Le specie di uccelli censite sono almeno 120, tra cui si annovera anche il piviere tortolino, mentre nelle brughiere vivono pernici bianche nordiche, zigoli delle nevi, allodole golagialla e rapaci come la poiana calzata.\nFlora.\nLa zona \u00e8 sempre stata famosa tra i botanici per la flora montana, con pi\u00f9 di 170 specie. Uno dei fiori pi\u00f9 comuni \u00e8 il camedrio alpino. Si contano anche varie orchidee selvatiche, come la manina rosea, l'orchidea candida e l'orchidea nana. Ampie zone di terreno sono ricoperte dal lichene delle renne, cos\u00ec chiamato perch\u00e9 questi animali lo mangiano per sopravvivere durante l'inverno..."}
{"id": "2618514", "revid": "1038787", "url": "https://it.wikipedia.org/wiki?curid=2618514", "title": "Brenda Lodigiani", "text": "Biografia.\nStudia inizialmente danza classica e \"modern jazz\". Debutta in televisione come ballerina nel programma \"Central Station\" in onda sul canale satellitare Comedy Central, poi come conduttrice per programmi per bambini su Disney Channel dal 2005 al 2008, tra cui \"Disney 365\". Nel 2008 ha anche curato con Marco Balestri i collegamenti dal Motor Show per R101. Si fa notare a livello nazionale nel programma di Rai 2, \"Scorie\", in cui interpreta inizialmente la fatina de \"Il prato della fantasia\", e successivamente imita la cantante italiana Arisa.\nNegli ultimi mesi del 2009 collabora con il team di Maccio Capatonda alla serie \"La Villa di Lato\", mentre a partire dal gennaio 2010 fa parte del cast di \"Quelli che il calcio\". Dal 4 gennaio 2010 conduce, assieme a Carlo Pastore, il contenitore quotidiano \"Traffic\" su Rai Radio 2, mentre dal 3 maggio 2010 \u00e8 una dei quattro presentatori dello show di MTV \"Total Request Live On the Road\". Nello stesso anno \u00e8 nel cast della trasmissione satirica di Rai 3, \"L'almanacco del Gene Gnocco\", a fianco di Gene Gnocchi.\nConduce nell'estate del 2011 lo show \"Coca Cola Lip Dub @ MTV\", su MTV (Italia) e su MTV Music, mentre in autunno approda su Sky Uno con il programma \"Xtra Factor\", insieme a Max Novaresi. Partecipa come inviata sul campo al Red Bull Flugtag 2012 all'idroscalo di Milano. Da ottobre 2011 fa parte del cast della sit-com \"Via Massena 2\" su Deejay TV. Dal 27 febbraio 2013 fa parte del cast di \"Glob\", programma di Enrico Bertolino, dove imita Giulia Innocenzi e Roberta Lombardi.\nIl 13 maggio 2013 \u00e8 nel cast della serie tv \"Bye bye Cinderella\" su La5. Nel giugno 2013 \u00e8 nel cast di \"Un fidanzato per mia moglie\" con la regia di Davide Marengo. Nel luglio 2013 debutta al fianco di Stefano Benni a teatro con \"Il poeta e Mary\", melologo scritto dallo stesso autore. Dalla primavera del 2014 torna a far parte del cast di \"Glob\". Dal 2017 \u00e8 parte del cast della serie Camera Caf\u00e9 in onda su Rai2. Insieme a Germano Lanzoni recita nei videoclip de \"Il milanese imbruttito\", dove \u00e8 \"L'imbruttita\", stereotipo della giovane milanese rampante."}
{"id": "2618515", "revid": "400694", "url": "https://it.wikipedia.org/wiki?curid=2618515", "title": "Diana Muldaur", "text": "Biografia.\nNata a New York ma cresciuta a Martha's Vineyard, isola del Massachusetts, inizi\u00f2 a recitare alle scuole superiori e in seguito allo Sweet Briar College, laureandosi nel 1960. Tra i suoi insegnanti, l'attrice teatrale Stella Adler. Apparve in film di vario genere, senza mai giungere a ruoli da protagonista, tra cui \"Un uomo a nudo\" (1968) di Frank Perry, \"Al di l\u00e0 di ogni ragionevole dubbio\" (1970) di Sidney J. Furie, \"Chi \u00e8 l'altro?\" (1972) di Robert Mulligan e \"\u00c8 una sporca faccenda, tenente Parker!\" (1974) di John Sturges.\nSin dagli inizi della carriera ha privilegiato la recitazione in produzioni televisive. \u00c8 conosciuta soprattutto dagli spettatori di Star Trek per avervi partecipato in due distinti periodi: negli anni sessanta come guest star, in due episodi della serie classica; negli anni ottanta, con il ruolo ricorrente della dottoressa Katherine Pulaski nella seconda stagione di \"\". \u00c8 celebre anche per il ruolo della naturalista e scrittrice britannica Joy Adamson nella serie \"Nata libera\" (1974), ispirata all'omonimo film di James Hill del 1966.\n\u00c8 la sorella maggiore del cantante Geoff Muldaur; ha vissuto a Los Angeles dal 1970 al 1991. \u00c8 stata sposata con l'attore James Vickery fino alla sua morte nel 1979. Nel 1981 si \u00e8 sposata con lo scrittore-produttore Robert Dozier, vivendo tra Los Angeles e Bear Valley, sempre in California nell'Alta Sierra. Nel 1991 l'attrice ha deciso di ritirarsi dalle scene dopo che a Dozier \u00e8 stato diagnosticato un tumore. In seguito ha dichiarato: \"Smettendo di recitare ho cominciato a vivere\". Da allora la coppia ha cambiato stile di vita, andando spesso a sciare e giocare a golf. Dozier \u00e8 morto nel 2012. La Muldaur non ha figli."}
{"id": "2618519", "revid": "1543377", "url": "https://it.wikipedia.org/wiki?curid=2618519", "title": "I'm Waiting for the Man", "text": "I'm Waiting for the Man \u00e8 un brano musicale del gruppo rock statunitense The Velvet Underground, scritto da Lou Reed. Fu originariamente pubblicato nel 1967 sul primo album della band, \"The Velvet Underground &amp; Nico\".\nIl brano.\nLa canzone fu una delle prime ad essere registrata per l'inclusione in \"The Velvet Underground &amp; Nico\". I primi provini del brano, registrati nel loft di Ludlow Street nel 1965, rivelano che l'arrangiamento era molto differente in origine e che vari\u00f2 molto con il passare delle sedute di registrazione. All'inizio era un motivo quasi country rock con accenni folk e considerevolmente pi\u00f9 lento, poi ci fu una versione che comprendeva anche la stridente viola di John Cale e, dopo altri tentativi, si giunse infine alla versione che pu\u00f2 essere ascoltata sul disco.\nPrima della versione definitiva, un'altra differente take del brano venne registrata agli Scepter Studios di New York City nell'aprile 1966. Questa versione \u00e8 un po' pi\u00f9 breve, il pianoforte \u00e8 meno in evidenza e al posto della batteria \u00e8 presente un tamburello.\nSoggetto.\nLa canzone racconta la storia di uno studente in cerca di droga a Harlem. Gi\u00e0 nella prima strofa, Reed delinea il protagonista: \u00e8 un bianco, in crisi d'astinenza, che arriva a Harlem (\"Up to Lexington 125\") con in mano 26 dollari cercando il suo spacciatore di fiducia. Mentre aspetta gli si avvicina un nero che in tono minaccioso gli chiede cosa ci faccia l\u00ec e lo accusa di essere venuto a rubar le loro donne. Il giovane, nervoso e in evidente stato di difficolt\u00e0, balbetta una scusa dicendo di stare aspettando un \"carissimo\" amico. A salvarlo da una situazione pericolosa, ecco arrivare lo spacciatore, l'uomo del titolo del brano, descritto come un angelo della morte:\nQuello che Reed descrive nella canzone, non \u00e8 solo uno spaccio di droga, ma il confronto/scontro tra due mondi estranei che per\u00f2 vivono a pochi chilometri di distanza l'uno dall'altro, nella stessa citt\u00e0.\nL'andamento \"saltellante\" della canzone, con il martellante riff di pianoforte e chitarre in evidenza, riflette la tensione della scena e l'impellente desiderio di \"farsi\" del protagonista, che una volta in possesso della dose se ne torna a casa sano e salvo dalla propria ragazza, soddisfatto e appagato. Almeno fino al giorno dopo.\nCover.\nLou Reed, John Cale, Nico, e Maureen Tucker hanno tutti registrato una propria versione della canzone durante le loro carriere soliste. Altri artisti che hanno reinterpretato il brano sono: i Cheap Trick, i Bauhaus (con Nico), David Bowie, gli Sheep on Drugs, i The Celibate Rifles, Tom Robinson, i The Riffs, Beck, Vanessa Paradis, gli \u00c9t\u00e9 67, gli Eater, gli Orchestral Manoeuvres in the Dark, i U.K. Subs e i Slaughter &amp; The Dogs. La band rock serba Elektri\u010dni Orgazam ne registr\u00f2 una versione nel loro album di cover \"Les Chansons Populaires\" del 1983.\nNel 1997, la canzone \u00e8 stata inclusa nel disco di David Bowie \"Live: Santa Monica '72\" con Mick Ronson alla chitarra. Questa esecuzione \u00e8 poi stata usata nel film \"Almost Famous\" del 2000. Altra versione live appare nell'album \"The BBC Sessions\" dei Belle &amp; Sebastian.\nSpesso Debbie Harry terminava i suoi concerti con questo brano nel periodo tra il 1989 e il 1991. Anche gli Zwan e in precedenza gli Smashing Pumpkins eseguivano cover del brano durante i concerti."}
{"id": "2618520", "revid": "404338", "url": "https://it.wikipedia.org/wiki?curid=2618520", "title": "Broncodilatatori", "text": ""}
{"id": "2618528", "revid": "116594489", "url": "https://it.wikipedia.org/wiki?curid=2618528", "title": "Esaote", "text": "Esaote S.p.A. \u00e8 una azienda italiana che opera nel settore biomedicale, e che si occupa di progettazione, produzione, vendita e manutenzione di apparecchiature per la diagnostica medica.\nStoria.\nCapitale pubblico.\nEsaote nasce a Genova nel 1982 come \"Divisione Ansaldo Elettronica Biomedicale\" di Ansaldo S.p.A. su iniziativa di Carlo Castellano, all'epoca direttore della pianificazione della societ\u00e0 genovese. Nel 1984 le sue attivit\u00e0 insieme a quelle di Elsag confluiscono in \"Esacontrol S.p.A.\". Nel 1986 STET acquisisce la OTE Biomedica (Officine Toscane Elettromeccaniche Biomedica) di Firenze e nel 1988 la trasferisce a Finmeccanica che provvede a fonderla con il settore biomedicale di Esacontrol, dando cos\u00ec origine a Esaote Biomedica S.p.A., creata da Elsag, Selenia e Ansaldo (da cui l'acronimo E.S.A.).\nCapitale privato.\nPrivatizzata dallo Stato nel 1994 con un'operazione di management buyout, cambia nome in Esaote S.p.A. e due anni dopo viene quotata alla Borsa di Milano, da cui esce nel 2003 in seguito a un'Opa sul 100% del capitale sociale promossa dalla Bracco, gi\u00e0 azionista di controllo fin dal 1998, tramite Bracco Holding N.V.\nNel 2001 l'azienda, viene premiata con il Premio Compasso d'Oro per l'apparecchiatura per risonanza magnetica \"E-Scan\", progettata da Fabio Rezzonico.\nNel gennaio 2006, con un secondo management buyout, il controllo di Esaote passa a una nuova compagine azionaria formata da Intesa Sanpaolo, Carige, MPS ed Equinox insieme a 100 dirigenti tra cui Castellano, sino al 2014 presidente della societ\u00e0.\nDal novembre 2009 entra nell\u2019azionariato di Esaote con il 40% una societ\u00e0 svizzera, Ares Life Sciences: \u00e8 una holding che fa capo alla famiglia Bertarelli ed \u00e8 specializzata in investimenti nei settori scientifico biomedicale. In seguito la quota arriva al 48% circa del capitale sociale. Nel dicembre 2016 il capitale azionario di Esaote \u00e8 detenuto da Ares Life Sciences (Waypoint-famiglia Bertarelli), Manzoni/Neuberger Berman, MP Venture/Coller Capital, dalla societ\u00e0 stessa e da azionisti minori.\nNel maggio 2016 Esaote apre una nuova sede presso il parco scientifico tecnologico Erzelli di Genova, dove hanno trovato spazio la Direzione generale, i laboratori di R&amp;S ultrasuoni e le attivit\u00e0 di Medical IT.\nNel marzo 2017 la societ\u00e0 inaugura a Firenze il nuovo Centro di Eccellenza per la produzione di sonde e trasduttori per sistemi diagnostici ad ultrasuoni ed un nuovo \"hub\", a valenza mondiale, situato a Sesto Fiorentino (Firenze). In maggio Esaote ha trasferito la produzione dei sistemi a risonanza magnetica dedicata dalla \"storica\" sede di Genova, in via Siffredi, in un nuovo, moderno stabilimento produttivo realizzato a Genova Multedo. Nella stessa sede si concentrano anche le attivit\u00e0 dei laboratori di Ricerca e Sviluppo del Gruppo per la risonanza magnetica, il centro di riparazione dei sistemi diagnostici ad ultrasuoni e il centro delle parti di ricambio di tutte le apparecchiature.\nNel dicembre 2017 il 100% di Esaote \u00e8 ceduto per una cifra tra i 300-400 milioni di euro a un consorzio di investitori cinesi composto da sei fra societ\u00e0 leader nel settore della tecnologia medicale cinese e fondi di investimento con esperienza nella sanit\u00e0. Tra loro anche un fondo di Jack Ma, fondatore insieme a David Yu di Alibaba, dedicato all'hi tech. In base all'accordo, perfezionato nell'aprile del 2018 dopo il parere favorevole in febbraio del governo italiano, la sede di Esaote rimane a Genova e Karl-Heinz Lumpi alla guida dell'azienda. Nel maggio 2019 nuovo amministratore delegato: Franco Fontana, in azienda dal 2008.\nStruttura.\nEsaote, con sede a Genova, ha centri di ricerca e stabilimenti produttivi in Italia (Genova e Firenze) e in Olanda (Maastricht). Societ\u00e0 controllate ed uffici sono presenti, oltre che in Olanda, in Francia, Germania, Spagna, Regno Unito, in Russia, negli Stati Uniti, in Cina, Argentina, India, Brasile ed Australia. Con una rete internazionale di distribuzione, \u00e8 presente in oltre 60 paesi del mondo. Nel 2016 occupa 1.248 dipendenti, di cui il 50% fuori d'Italia. Oltre il 20% delle persone \u00e8 impegnato nell\u2019attivit\u00e0 di Ricerca e Sviluppo, settore in cui Esaote investe circa l\u20198% del proprio fatturato che a fine 2016 ha toccato i 270 milioni| di euro."}
{"id": "2618533", "revid": "117296663", "url": "https://it.wikipedia.org/wiki?curid=2618533", "title": "Vialba", "text": "Vialba \u00e8 un quartiere di Milano posto nella zona nord-occidentale della citt\u00e0, al confine con i comuni di Novate Milanese e Baranzate, lambito a nord all'autostrada A4 e ad ovest al tratto di penetrazione urbana dell'autostrada A8. Amministrativamente \u00e8 compreso nel Municipio 8 (\"Fiera, Gallaratese, Quarto Oggiaro\"). Costitu\u00ec fino al 1841 comune autonomo.\nStoria.\nVialba fu nominata per la prima volta, come \"Villalba\", nel 1346.\nNell'ambito della suddivisione del territorio milanese in pievi, apparteneva alla Pieve di Bollate. Oltre ai confini moderni, all'epoca era anche delimitata da Roserio ad ovest, da Musocco a sud e da Affori ad est. Nell'estimo voluto dall'imperatrice Maria Teresa nel 1771, Vialba risult\u00f2 avere 194 abitanti.\nIn et\u00e0 napoleonica Vialba dapprima annesse Cassina Triulza nel 1809, ma poi nel 1811 fu a sua volta aggregata a Bollate, recuperando l'autonomia nel 1816 con la costituzione del Regno Lombardo-Veneto.\nVialba fu aggregata al comune di Musocco il 2 settembre 1841, a sua volta aggregato a Milano nel 1923.\nL'area mantenne un carattere rurale fino a dopo la Seconda guerra mondiale, quando vi furono costruiti numerosi caseggiati popolari, senza soluzione di continuit\u00e0 con la vicina Quarto Oggiaro. Attualmente dell'antico borgo resta solo la Villa Scheibler.\nNella zona di Vialba \u00e8 presente l'ospedale Luigi Sacco, da molti conosciuto anche come \"Ospedale Vialba\".\nTrasporti.\nVialba \u00e8 collegata al centro della citt\u00e0 con i treni delle linee S1 ed S3 del servizio ferroviario suburbano che fermano alla stazione di Milano Quarto Oggiaro la quale, a dispetto del nome assegnatole quando tutta la zona era gi\u00e0 stata riunita in un unico comune, ricade nell'antico territorio municipale vialbese e con la stazione ferroviaria di Milano Certosa."}
{"id": "2618536", "revid": "599013", "url": "https://it.wikipedia.org/wiki?curid=2618536", "title": "Liam O'Brien", "text": ""}
{"id": "2618538", "revid": "767487", "url": "https://it.wikipedia.org/wiki?curid=2618538", "title": "Pedro (film 2008)", "text": "Pedro \u00e8 un film biografico statunitense del 2008 diretto da Nick Oceano.\nLa pellicola \u00e8 incentrata sulla vita di Pedro Zamora, un giovane cubano-statunitense apertamente gay che negli anni novanta, partecipando al programma \"The Real World: San Francisco\" andato in onda su MTV, ha alimentato in maniera positiva il dibattito pubblico sul problema dell'HIV.\nIl lungometraggio, prodotto da Richard Glatzer e Wash Westmoreland e scritto da Dustin Lance Black, \u00e8 stato presentato al Toronto International Film Festival e successivamente nella sezione \"Panorama Special\" al Festival di Berlino del 2009."}
{"id": "2618539", "revid": "414361", "url": "https://it.wikipedia.org/wiki?curid=2618539", "title": "Strada Statale 381 del Passo delle Crocelle e di Valle Cupa", "text": ""}
{"id": "2618542", "revid": "291985", "url": "https://it.wikipedia.org/wiki?curid=2618542", "title": "Roserio", "text": "Roserio (\"Roseri\" in dialetto milanese, IPA: ) \u00e8 un quartiere di Milano appartenente al Municipio 8 e posto nella periferia nord-occidentale della citt\u00e0, l'unico con la Cassina Triulza a trovarsi a nord dell'autostrada A4.\nStoria.\nRoserio era un insediamento rurale di antica origine.\nNell'ambito della suddivisione del territorio milanese in pievi, apparteneva alla Pieve di Bollate. Il territorio comunale confinava a nord con Baranzate, ad ovest con Cassina Triulza, a sud con Musocco e a est con Vialba. Il 19 aprile 1674 venne eretto il feudo di Novate con Roserio cui feudatari furono i marchesi Pogliaghi fino all'abolizione, da parte dei francesi, di tutti i privilegi feudali. Nell'estimo voluto dall'imperatrice Maria Teresa nel 1771, Roserio risult\u00f2 avere 106 abitanti.\nIn et\u00e0 napoleonica, dal 1809 al 1816, Roserio fu aggregata a Bollate, recuperando l'autonomia con la costituzione del regno Lombardo-Veneto.\nAll'unit\u00e0 d'Italia, nel 1861, il paese contava 177 abitanti. Nel 1869 Roserio fu aggregata a Musocco, a sua volta annessa a Milano nel 1923. L'unificazione di Roserio con Musocco fu peraltro un'anomalia storica, dato che per secoli la comunit\u00e0 era dipesa, sia civilmente che religiosamente, dall'anticamente influente borgo di Bollate.\nDopo l'annessione a Milano, la zona di Roserio \u00e8 stata segnata dalla costruzione del Sanatorio di Vialba e, dopo la Seconda guerra mondiale, del grande svincolo autostradale di Fiorenza, che connette l'autostrada Torino-Trieste all'autostrada dei Laghi. A Roserio ha anche sede un grande deposito di Poste Italiane."}
{"id": "2618546", "revid": "2086778", "url": "https://it.wikipedia.org/wiki?curid=2618546", "title": "Francesco d'Angeluccio di Bazzano", "text": "Biografia.\nFrancesco d'Angeluccio era figlio di un certo Cicco Mancino, proveniente dal castello di Bazzano nel contado aquilano, fratello di un certo Giovanni e parente di un Bernardino laureatosi in diritto civile e canonico a Perugia. Era un mercante e fu partecipe della vita pubblica del comune: \u00e8 menzionato nelle \"Capitolazioni\" presentate dalla citt\u00e0 a Ferrante d'Aragona nel 1458, nel 1466 fu incaricato delle concessioni d'acqua al convento dei domenicani e ricopr\u00ec la carica di console dell'Arte della Lana per due volte nel 1467 e nel 1478; mor\u00ec dopo il 1485, anno in cui si chiude la sua opera letteraria.\nL'opera.\nImpegnatosi anche in campo letterario, ci ha lasciato la \"Cronaca delle cose dell'Aquila dall'anno 1436 al 1485\", in lingua volgare, nata con l'intento di compilare un repertorio di eventi notevoli, annotati per ciascun anno. Questa cronaca \u00e8 di modesto valore letterario e incerta capacit\u00e0 narrativa, ma la materia di cui si occupa \u00e8 tratta dalla piccola quotidianit\u00e0 e lascia emergere una cronaca dettagliata, che offre un interessante spaccato delle relazioni e delle tensioni sociali della citt\u00e0, fino negli eventi pi\u00f9 tesi, come la nevicata del 1465, o quelli pi\u00f9 drammatici e tragici, come i terremoti dell'Aquila del 1461-1462 e l'imperversare della peste nel 1478.\nFrancesco d'Angeluccio \u00e8 inoltre l'autore del pi\u00f9 antico manoscritto esistente di trascrizione della \"Cronica\" di Buccio di Ranallo, il precursore del genere delle cronache aquilane."}
{"id": "2618547", "revid": "125725901", "url": "https://it.wikipedia.org/wiki?curid=2618547", "title": "Tirol Raiders", "text": "I Tirol Raiders sono la principale squadra di football americano di Innsbruck, in Austria.\nSono chiamati Swarco Raiders Tirol, in quanto il loro principale sponsor \u00e8 la Swarco Holding AG. In passato sono stati conosciuti come Papa Joe's Raiders Tirol.\nStoria.\nFondati il 15 settembre 1992, debuttarono nella terza divisione austriaca nel 1993. Dopo una \"perfect season\" salirono in seconda divisione. Nel 1998 furono promossi nella massima serie austriaca, la AFL, che hanno vinto 7 volte.\nIn campo europeo, si sono aggiudicati la EFAF Cup nel 2004 e l'Eurobowl, massima competizione europea per club, nel 2008, nel 2009 e nel 2011.\nIl 25 settembre 2021 hanno annunciato che a partire dalla stagione 2022 parteciperanno alla ELF."}
{"id": "2618549", "revid": "27455518", "url": "https://it.wikipedia.org/wiki?curid=2618549", "title": "Console (medioevo)", "text": ""}
{"id": "2618550", "revid": "110157", "url": "https://it.wikipedia.org/wiki?curid=2618550", "title": "Campionato italiano femminile di hockey su ghiaccio 2009-2010", "text": "Il Campionato italiano femminile di hockey su ghiaccio 2009-10 ha visto aumentato il numero delle squadre partecipanti da tre a cinque.\nSquadre partecipanti.\nDue le squadre confermate dalla stagione precedente, le campionesse in carica dell'HC Agordo e le vicecampionesse dell'EV Bozen 84. Il posto dell'All Stars Piemonte \u00e8 stato di fatto preso della sezione femminile del Real Torino HC, formatasi nel settembre 2009. Altre due nuove iscritte sono l'HC Appiano Lakers, iscritta per la prima volta dopo un anno dalla creazione, e la sezione femminile dell'Asiago Hockey AS.\nFormula.\nAnche la formula cambi\u00f2: un doppio girone di andata e ritorno, seguito dai play-off per le prime quattro classificate.\nRegular season.\nClassifica.\nL'HC Agordo vince la stagione regolare. L'EV Bozen Eagles \u00e8 secondo in virt\u00f9 degli scontri diretti contro il Real Torino HC (2 vittorie per le bolzanine, una per le torinesi ed un pareggio).\nPlay-off.\nSemifinali.\nLe semifinali si sono svolte con serie al meglio delle tre gare, con la prima e l'eventuale terza partita in casa della squadra meglio classificata al termine della stagione regolare, il 28 febbraio, il 7 marzo ed il 14 marzo 2010\nFinale.\nGara 3.\nL'EV Bozen 84 Eagles vince per la prima volta lo scudetto, l'ottava considerando anche i successi delle Eagles Bolzano di cui sono eredi."}
{"id": "2618556", "revid": "27455657", "url": "https://it.wikipedia.org/wiki?curid=2618556", "title": "Francesco di Angeluccio di Bazzano", "text": ""}
{"id": "2618557", "revid": "39900", "url": "https://it.wikipedia.org/wiki?curid=2618557", "title": "Sanatorio di Vialba", "text": ""}
{"id": "2618563", "revid": "276327", "url": "https://it.wikipedia.org/wiki?curid=2618563", "title": "Bucolicon libri", "text": ""}
{"id": "2618564", "revid": "276327", "url": "https://it.wikipedia.org/wiki?curid=2618564", "title": "Georgicon libri", "text": ""}
{"id": "2618567", "revid": "1573940", "url": "https://it.wikipedia.org/wiki?curid=2618567", "title": "Melanoplinae", "text": "Le Melanopline (Melanoplinae ) sono una sottofamiglia di insetti ortotteri della famiglia Acrididae.\nTassonomia.\nLa sottofamiglia \u00e8 suddivisa in 7 trib\u00f9:\nLa collocazione di alcuni generi \u00e8 ancora incerta:\nSpecie presenti in Italia.\nIn Italia sono presenti le seguenti specie e sottospecie:"}
{"id": "2618568", "revid": "767487", "url": "https://it.wikipedia.org/wiki?curid=2618568", "title": "David Thomas Kelly", "text": "Biografia.\nLasciato il calcio giocato divenne co-proprietario di un campo di golf a Lichfield insieme a Tommy Coakley, suo ex allenatore al ."}
{"id": "2618569", "revid": "287814", "url": "https://it.wikipedia.org/wiki?curid=2618569", "title": "Fiumicello (Maratea)", "text": ""}
{"id": "2618573", "revid": "27455869", "url": "https://it.wikipedia.org/wiki?curid=2618573", "title": "Terremoti dell'Aquila", "text": ""}
{"id": "2618575", "revid": "635893", "url": "https://it.wikipedia.org/wiki?curid=2618575", "title": "Parco nazionale Femundsmarka", "text": "Il parco nazionale Femundsmarka (norvegese: Femundsmarka nasjonalpark) \u00e8 un parco nazionale della Norvegia, nelle contee di Innlandet e Tr\u00f8ndelag. \u00c8 stato istituito nel 1971 e occupa una superficie di 390\u00a0km\u00b2."}
{"id": "2618585", "revid": "76963", "url": "https://it.wikipedia.org/wiki?curid=2618585", "title": "Ildebrando Malavolta", "text": "Biografia.\nStudi\u00f2 da insegnante elementare e si iscrisse al Magistero di Roma per frequentarvi i corsi di lingua e letteratura. Arruolatosi in aeronautica e ottenuto il brevetto, divenne ufficiale pilota di complemento nel 1938.\nCombatt\u00e9 con il grado di sottotenente nella 413\u00aa Squadriglia, durante la campagna d'Africa Orientale ai comandi del Fiat C.R.42 Falco. \nQui, dopo i successi iniziali, il 19 gennaio 1941, le forze inglesi avevano avviato una decisa controffensiva e, dopo cinque mesi di combattimenti, il 6 giugno 1941, erano rimasti, in grado di volare, solo il C.R.32 del Maresciallo Giardin\u00e0 della 410\u00aa Squadriglia e, appunto, il C.R.42 del tenente Malavolta. I due piloti da caccia colsero di sorpresa le formazioni della RAF abbattendo un Wellesley il 2 luglio e un altro sette giorni pi\u00f9 tardi.\nSecondo alcuni autori, furono, questi, gli ultimi successi italiani in Africa Orientale. Il C.R.42 del tenente Ildebrando Malavolta fu l'ultimo aereo italiano a sostenere un duello aereo in quella regione il 24 ottobre 1941. Ma le versioni sull'ultimo combattimento aereo in Africa Orientale discordano. Decollato per mitragliare gli aeroporti inglesi di Dabat ed Adi Arcai, secondo alcuni storici, fu intercettato da tre Gladiator ed abbattuto dopo che era riuscito a distruggere due aeroplani nemici. Per altri autori, Malavolta riusc\u00ec soltanto a mitragliare i due Gladiator. Secondo lo storico H\u00e5kan Gustavsson, invece, quando Malavolta fu udito sorvolare l'aeroporto di Dabat, il pilota della South African Air Force, (no. 47484V) \"Lieutenant\" Lancelot Charles Henry \"Paddy\" Hope, decoll\u00f2 per intercettare il suo C.R.42 (MM7117) e lo abbatt\u00e9, nonostante le disperate manovre di evasione del pilota italiano. Il giorno seguente fu trovato il relitto dell'aereo con Malavolta ancora nel posto di pilotaggio. Hope lanci\u00f2 un messaggio sulle linee italiane ad Ambazzo. \"Onore al pilota del Fiat: egli era un valoroso. \"South African Air Force\".\" \nQuesto del 24 ottobre fu comunque l'ultimo combattimento aereo in Africa Orientale.\nIl pilota venne insignito della medaglia d'oro al valor militare alla memoria.\nNel 1972 la vicenda del capitano Malavolta durante la battaglia di Gondar venne illustrata in un fumetto pubblicato dal Corriere dei Ragazzi, sceneggiato da Mino Milani e illustrato da Nevio Zeccara, sotto lo pseudonimo di Barin-71."}
{"id": "2618589", "revid": "635893", "url": "https://it.wikipedia.org/wiki?curid=2618589", "title": "Parco nazionale Folgefonna", "text": "Il parco nazionale Folgefonna \u00e8 un parco nazionale della Norvegia, nella contea di Hordaland. \u00c8 stato istituito nel 2005 e occupa una superficie di 545,2\u00a0km\u00b2 a tutela dell'omonimo ghiacciaio."}
{"id": "2618594", "revid": "177744", "url": "https://it.wikipedia.org/wiki?curid=2618594", "title": "Settore di sottosezione", "text": "Con Settore di sottosezione (abbreviato in: \"SR di STS\") si indica un particolare massiccio alpino individuato dalla SOIUSA.\nLa SOIUSA definisce 132 sottosezioni nella catena alpina. Talvolta per maggiore corrispondenza con altre classificazioni e per maggior rispetto delle varie definizioni dei gruppi alpini inserisce prima della normale suddivisione della sottosezione in supergruppi un'ulteriore suddivisione in settori di sottosezione.\nElenco.\nDi seguito viene presentato l'elenco dei trenta settori di sottosezione individuati dalla SOIUSA:"}
{"id": "2618596", "revid": "174919", "url": "https://it.wikipedia.org/wiki?curid=2618596", "title": "Pianeggiante", "text": ""}
{"id": "2618597", "revid": "174919", "url": "https://it.wikipedia.org/wiki?curid=2618597", "title": "Area metropolitana napoletana", "text": ""}
{"id": "2618604", "revid": "122722970", "url": "https://it.wikipedia.org/wiki?curid=2618604", "title": "Vincenzo Mercante", "text": "Biografia.\nVincenzo Mercante vive ed opera a Trieste.\nLaureato in lettere moderne all'Universit\u00e0 di Padova, gi\u00e0 insegnante di materie letterarie nei licei scientifici statali, diplomato in Sacra Scrittura a Roma, ha frequentato corsi in psicologia, cinematografia e biblioteconomia conseguendone attestati di merito. In qualit\u00e0 poi di giornalista-pubblicista ed esperto di comunicazione massmediale collabora con vari settimanali, riviste di argomento storico-letterario e numerosi periodici.\nOrdinato sacerdote il 23 marzo 1964, ha fondato il Centro Culturale David Maria Turoldo, che organizza incontri musicali, storici e letterari, sia di prosa che di poesia, nonch\u00e9 dibattiti cinematografici. Il Centro, gemellato con la missione don Bosco di Diamond Harbour nella provincia di Calcutta (Bengala \u2013 India), offre un costante aiuto per la realizzazione di opere socialmente utili come scavo di pozzi di acqua dolce ed installazioni di apparecchiature per fornire luce e gas a persone bisognose; infine mediante le adozioni a distanza incrementa la scolarizzazione di ragazzi volonterosi. Particolarit\u00e0 del Centro Turoldo \u00e8 l'apertura alla mondialit\u00e0 e al dialogo interculturale aderendo alle iniziative del Centro Interdipartimentale di ricerca sulla Pace \u201cIrene\u201d dell'Universit\u00e0 di Udine e del Centro interreligioso di Trieste.\nIl 25 maggio 2008 Vincenzo Mercante ha ricevuto una Menzione Speciale da parte dell'Associazione Altamarea nell'ambito del Premio Letterario Internazionale Trieste \u201cScritture di Frontiera dedicato ad Umberto Saba 2007\u201d.\nPrecedentemente, oltre ad una segnalazione nel Concorso Nazionale Ibiskos Citt\u00e0 di Sal\u00f2 per la narrativa, il 28 aprile 2008 gli \u00e8 stato assegnato il secondo premio internazionale di letteratura Portus Lunae citt\u00e0 di La Spezia per il saggio sul popolo ebraico intitolato \"Il dolore bimillenario\"."}
{"id": "2618605", "revid": "27456463", "url": "https://it.wikipedia.org/wiki?curid=2618605", "title": "Irina Lashko", "text": ""}
{"id": "2618612", "revid": "838137", "url": "https://it.wikipedia.org/wiki?curid=2618612", "title": "Irina La\u0161ko", "text": "Biografia.\nFu presente in quattro edizioni dei Giochi olimpici per altrettante rappresentative: per l'URSS a Seul nel 1988, per la Squadra Unificata (ex-URSS) a Barcellona nel 1992, per la Russia ad Atlanta nel 1996 e infine per l'Australia ad Atene nel 2004.\nIn tali partecipazioni conquist\u00f2 tre medaglie: argento nel trampolino da tre metri per la Squadra Unificata a Barcellona e per la Russia ad Atlanta, e bronzo nel trampolino da tre metri sincro per l'Australia ad Atene."}
{"id": "2618614", "revid": "27456585", "url": "https://it.wikipedia.org/wiki?curid=2618614", "title": "Irina Furler", "text": ""}
{"id": "2618616", "revid": "725642", "url": "https://it.wikipedia.org/wiki?curid=2618616", "title": "Benjamin Button", "text": ""}
{"id": "2618623", "revid": "1745361", "url": "https://it.wikipedia.org/wiki?curid=2618623", "title": "La guerra che verr\u00e0", "text": "La guerra che verr\u00e0, ripubblicato nel 2011 con il titolo Il domani che verr\u00e0 (titolo originale \"Tomorrow, When the War Began\") \u00e8 il primo libro tratto dalla saga \"Tomorrow series\" scritta dall'australiano John Marsden. Tutti e sette i libri hanno avuto un grandissimo successo, infatti sono stati tradotti in pi\u00f9 di dieci lingue e sono state stampate anche le edizioni scolastiche.\nIn Italia \u00e8 stato tradotto soltanto il primo libro della saga. Il libro \u00e8 stato pubblicato dalla Fazi Editore nel 2011.\nTitoli di tutti i libri della saga.\nLa saga Tomorrow \u00e8 composta da sette libri e da altri tre che fanno parte de \"Le cronache di Ellie\" (In inglese \"Ellie's Chronicles\") che raccontano le vicende della protagonista Ellie durante il dopoguerra.\n\"Tomorrow series\":\n\"Ellie's Chronicles\":\nTrama del primo libro.\nEllie va in campeggio insieme ai suoi amici Corrie, Fiona, Robyn, Lee, Homer e Kevin per trascorrere le vacanze. La meta \u00e8 un bosco chiamato Hell (\"Inferno\") perch\u00e9, nonostante sia un posto bellissimo, nessuno lo visita a causa di vecchie leggende. I ragazzi si divertono e parlano di progetti futuri e aspirazioni. Una notte, per\u00f2, Ellie sente dei rumori provenienti dall'alto: sono degli aerei senza luci che volano a bassa quota. Il giorno dopo i ragazzi discutono dell'accaduto, prendendo la cosa con leggerezza o almeno senza avanzare sospetti.\nDopo i cinque giorni in montagna, i sette amici tornano a casa di Ellie. Tutto \u00e8 deserto: la sua famiglia \u00e8 scomparsa e gli animali sono in gravissime condizioni. Qualcosa di grave \u00e8 successo, ma nessuno riesce a capire cosa. Senza perdersi d'animo si dirigono verso casa di Homer per vedere se la situazione \u00e8 la stessa e con gran dispiacere notano che anche l\u00ec non c'\u00e8 nessuno: non c'\u00e8 neanche corrente e il telefono non funziona. Dopo aver controllato casa di Corrie e aver letto il fax che suo padre ha mandato si rendono conto che \u00e8 iniziata una guerra e che i loro parenti, i loro amici e tutti gli abitanti di Wirrawee sono stati catturati e si trovano sotto il dominio degli invasori stranieri. Ellie e i suoi amici cominciano a studiare ogni mossa per poter attaccare e ritornare alle loro vecchie vite.Si rifugiano temporaneamente all'\"Inferno\", il posto pi\u00f9 sicuro che conoscono.\nNei libri successivi della saga i ragazzi si organizzano per combattere l'avanzata del nemico.\nFilm della saga.\nA luglio 2009 \u00e8 stato annunciato che il primo libro della saga di Tomorrow diventa un film, dal titolo Il domani che verr\u00e0 - The Tomorrow Series. Il regista \u00e8 Stuart Beattie.\nLe riprese sono iniziate nel 2009 e il film \u00e8 stato distribuito dalla Paramount.\nIn Italia, invece, il film \u00e8 stato distribuito da Eagle Pictures ed \u00e8 uscito nelle sale il 4 novembre 2011.\nLocation.\nTutte le location sono situate nella regione Hunter Valley, Australia.\nPer Wirrawee si \u00e8 scelto di filmare nei paesi Raymond Terrace e Dungog; per le principali scene di azione, invece, il film \u00e8 ambientato a Maitland; mentre per l'Inferno sono state scelte le Blue Mountains.\nSerie tv della saga.\nA seguito della cancellazione del sequel del film, viene deciso di trasportare la saga in serie TV.\nDal 17 agosto al 16 ottobre 2015 si sono tenute le riprese della prima stagione (composta da 6 episodi), tratta dal primo romanzo della serie e con un nuovo cast. La serie debutter\u00e0 il 23 aprile su ABC3."}
{"id": "2618625", "revid": "174925", "url": "https://it.wikipedia.org/wiki?curid=2618625", "title": "Giona (di Bobbio)", "text": ""}
{"id": "2618627", "revid": "27456649", "url": "https://it.wikipedia.org/wiki?curid=2618627", "title": "Rossiglione (provincia)", "text": ""}
{"id": "2618629", "revid": "339392", "url": "https://it.wikipedia.org/wiki?curid=2618629", "title": "Stadio della Coppa del Mondo di Daegu", "text": ""}
{"id": "2618645", "revid": "599013", "url": "https://it.wikipedia.org/wiki?curid=2618645", "title": "Jon Andoni P\u00e9rez", "text": "Carriera.\nCresciuto nella cantera dell'Athletic Bilbao, debutta con il Bilbao Athletic nella stagione 1993-1994. L'anno successivo debutta con la prima squadra il 20 febbraio 1994 durante -Athletic Club (1-0).\nNel 1996-1997 va in prestito all'Osasuna e l'anno successivo all'Hercules, per ritornare con i \"rojiblancos\" nella stagione 1998-1999.\nNel corso dello stesso anno si trasferisce al Rayo Vallecano, militandovi cinque stagione e collezionando quasi 200 presenze. Nel 2004 viene acquistato dal Club Gimn\u00e0stic de Tarragona, due anni pi\u00f9 tardi va al Numancia e nel 2008 al Barakaldo, dove conclude la carriera al termine della stagione."}
{"id": "2618649", "revid": "122944715", "url": "https://it.wikipedia.org/wiki?curid=2618649", "title": "Oto (Iliade)", "text": "Oto () \u00e8 un personaggio della mitologia greca, un capo epeo di Cillene citato nell'Iliade nel libro XV il \"Contrattacco dalle navi\" (XV, v. 518-519).\nMitologia.\nOto fu ucciso da Polidamante nell'azione bellica descritta nel libro XV dell'Iliade. "}
{"id": "2618652", "revid": "96758", "url": "https://it.wikipedia.org/wiki?curid=2618652", "title": "Il padrino 3", "text": ""}
{"id": "2618655", "revid": "121128867", "url": "https://it.wikipedia.org/wiki?curid=2618655", "title": "Ebreo che odia s\u00e9 stesso", "text": "L'espressione \"ebreo che odia se stesso\" \u00e8 usata, con valenza peggiorativa, per indicare una persona di origine ebraica che nutre pensieri antisemiti. Apparsa per la prima volta nel libro \"Der J\u00fcdische Selbsthass\" (let. \"L'odio di s\u00e9 ebraico\") di Theodor Lessing (1930), questa locuzione \u00e8 stata poi ampiamente utilizzata soprattutto nel dibattito sul sionismo.\nDefinizione.\nPrima della diffusione di questo concetto, esistevano movimenti di ebrei che accusavano altri correligiosi di poca appartenenza prima della nascita del \"sionismo\" come fenomeno mondiale.\nI detrattori del concetto sostengono che l\"'odio di s\u00e9 ebraico\" non identifichi tanto i religiosi dai pensieri antisemiti, quanto piuttosto gli ebrei che differiscono per stile di vita, interessi e posizioni politiche dalla maggioranza dei correligionari; altri insistono sul fatto che la base del concetto \u00e8 falsa e che esso sia espanso come un fenomeno diffuso di neoantisemitismo teso a demonizzare ed emarginare le comunit\u00e0 ebraiche avversarie ad altre.\nIn Israele alcune personalit\u00e0 della destra sionista hanno usato il termine nel corso dei dibattiti interni contro le scelte politiche seguite dal governo israeliano.\nIl caso di Dan Burros, un ebreo americano membro del Partito Nazista Americano, \u00e8 uno dei pi\u00f9 celebri esempi di ebreo che odia s\u00e9 stesso, e la sua biografia \u00e8 stata citata in diverse opere sull'argomento.\nNella cultura di massa.\nIspirandosi al concetto, sono state formulate alcune opere sull'argomento:"}
{"id": "2618663", "revid": "339392", "url": "https://it.wikipedia.org/wiki?curid=2618663", "title": "Principe d'Orange", "text": ""}
{"id": "2618666", "revid": "27457181", "url": "https://it.wikipedia.org/wiki?curid=2618666", "title": "Vicereami", "text": ""}
{"id": "2618672", "revid": "729019", "url": "https://it.wikipedia.org/wiki?curid=2618672", "title": "Rocca di Monfalcone", "text": "La Rocca di Monfalcone \u00e8 una fortificazione posta sulla collina alle spalle dell'omonima citt\u00e0.\nStoria.\nSi ritiene che la rocca sia stata edificata da Teodorico, re degli Ostrogoti, intorno al 490, a testimonianza della sua vittoria su Odoacre, re degli Eruli, sull'Isonzo.\nGi\u00e0 in precedenza tuttavia, la sommit\u00e0 del colle era stata sede di insediamenti umani; ne sono prova i resti ancor oggi visibili, dell'antico castelliere preistorico. Secondo l'Asquini il nome originario della rocca era \u201cVerruca Montis Falconis\u201d (traducibile in \"sommit\u00e0 del monte Falcone\"); in seguito il termine \"verruca\" fu contratto in quello di \"rocca\".\nDal 967 d.C., grazie alla donazione dell'imperatore Ottone I Monfalcone e la rocca passarono sotto il dominio del Patriarcato di Aquileia. \nLa fortezza venne ufficialmente nominata per la prima volta in alcuni documenti nel 1289 durante la guerra tra la Repubblica Serenissima e i feudatari della Contea di Gorizia e del Ducato di Carinzia. Essa pass\u00f2 alla Contea di Gorizia nel 1409 per opera del conte Enrico d'Ortenburg.\nIl dominio goriziano non dur\u00f2 a lungo: fin\u00ec nel 1420 con la conquista del territorio di Monfalcone da parte della Repubblica Veneta. Lavori di rinforzo della rocca, che ora ospitava la guarnigione prima di stanza al castello di Belforte, vennero eseguiti a pi\u00f9 riprese nel 1431, 1436, 1457, 1462; le mura vennero riparate e dotate di parapetto. La fortezza fu pi\u00f9 volte assalita dai Turchi senza tuttavia esser conquistata. Una delle rare volte in cui venne espugnata fu nel 1514 quando mercenari della Lega di Cambrai uccisero i fanti di guarnigione posti a sua difesa. Nel 1525 la rocca di Monfalcone torn\u00f2 in mano ai Veneti (come si pu\u00f2 leggere sulla lapide incisa sulla porta della torre). Su interessamento di Giovanni Diedo, podest\u00e0 di Monfalcone, si effettuarono importanti lavori per adatte il fortilizio ai combattimenti con le armi da fuoco, ristrutturandolo dalle fondamenta e realizzando, al centro, una torre quadrata di pietra per lo stoccaggio della polvere da sparo.\nAlla fine del XVI secolo la fortezza perse la sua funzione di difesa (era stata costruita la fortezza di Palmanova) e divenne luogo di vedetta sui confini orientali della Repubblica. Ci\u00f2 non imped\u00ec il saccheggio della citt\u00e0 e della rocca stessa da parte degli Uscocchi nel 1615. Il presidio stabile veneziano vi alloggi\u00f2 fino al 1797, anno della caduta della Repubblica Veneta ad opera di Napoleone. Abbandonata per lunghissimo tempo, sub\u00ec le offese del primo conflitto mondiale; negli anni compresi tra il 1950 e il 1955 fu restaurata dalla Soprintendenza ai Monumenti e dal 1968 essa \u00e8 stata affidata alle cure del Gruppo Speleologico Monfalconese \"Amici del Fante\" che, due anni dopo, inaugur\u00f2 un museo paleontologico, in seguito trasferito nel centro della citt\u00e0 e sostituito dall'attuale museo speleologico.\nIl museo.\nIl museo della Rocca di Monfalcone \u00e8 il coronamento delle ricerche e degli studi effettuati dal \u201cGruppo Speleologico Monfalconese A.d.F.\u201d in ambito speleologico, geologico, paleontologico e storico nel corso degli anni. L'esposizione permanente di carattere speleologico \u00e8 situata sulla cima del colle della Rocca; la direzione e i laboratori del museo sono invece situati in citt\u00e0, in via Valentinis 134.\nIl \u201cGruppo Speleologico Monfalconese A.d.F.\u201d, fondato nel 1948, si \u00e8 occupato principalmente di cavit\u00e0 sotterranee; nei primi anni recuperando corpi di militari e civili gettati nelle \u201cfoibe\u201d, poi esplorando e studiando le cavit\u00e0 naturali, che contano nel Friuli-Venezia Giulia pi\u00f9 di 7000 grotte. Ci\u00f2 ha favorito l'istituzione della realt\u00e0 museale che si propone come guida didattica alla conoscenza delle cause e dei fenomeni che generano il carsismo, aspetto caratteristico della regione giuliana. \nIl \u201cGruppo Speleologico Monfalconese A.d.F.\u201d si occupa anche di una intensa attivit\u00e0 divulgativa nelle scuole con interventi nelle loro sedi e visite guidate agli ambienti pi\u00f9 caratteristici."}
{"id": "2618673", "revid": "91440013", "url": "https://it.wikipedia.org/wiki?curid=2618673", "title": "Alpi Breonie Occidentali", "text": "Le Alpi Breonie Occidentali (dette anche \"Catena Pan di Zucchero-Habicht\" - \"S\u00fcdliche Stubaier Alpen\" in tedesco) sono un gruppo montuoso delle Alpi Orientali. Si trovano lungo il confine tra l'Italia (provincia autonoma di Bolzano) e l'Austria (Tirolo).\nCostituiscono la parte occidentale delle Alpi Breonie.\nClassificazione.\nLa SOIUSA le vede come un supergruppo alpino con la seguente classificazione:\nDelimitazioni.\nRuotando in senso orario i limiti geografici delle Alpi Breonie Occidentali sono i seguenti: Passo del Rombo, \u00d6tztal, Sulztal, Mutterberger Joch, Stubaital, Wipptal, Passo del Brennero, Alta Valle Isarco, Val del Giovo, Passo di Monte Giovo, Val Passiria, Passo del Rombo.\nSuddivisione.\nSecondo la SOIUSA le Alpi Breonie Occidentali sono suddivise in due gruppi e cinque sottogruppi:\nIl Gruppo di Ridanna occupa la parte sud-occidentale delle Alpi Breonie Occidentale e prende il nome dalla Val Ridanna che si incunea al suo interno. Il Gruppo Tribulaun-Habicht occupa la parte nord-orientale. I due gruppi sono separati dalla Forcella di Fleres.\nMontagne.\nLe montagne principali delle Alpi Breonie Occidentali sono:\nRifugi.\nPer facilitare l'escursionismo e la salita alle vette il gruppo montuoso \u00e8 dotato di diversi rifugi:"}
{"id": "2618686", "revid": "96758", "url": "https://it.wikipedia.org/wiki?curid=2618686", "title": "Primal Park - Lo zoo del terrore", "text": "Primal Park - Lo zoo del terrore \u00e8 un film TV del 2005. Il film \u00e8 il sequel di \"Wild - Agguato sulle montagne\". \u00c8 stato trasmesso in TV con il titolo Wild 2 - La caccia \u00e8 aperta. \nTrama.\nUn uomo miliardario di nome Niles (Nicholas Bell) ha appena costruito il Primal Park, uno zoo in cui vengono cresciute rarissime tigri con i denti a sciabola, ricreate dallo stesso Niles insieme al suo team di scienziati. Il giorno dell'apertura il guardiano libera involontariamente le tigri, seminando terrore e paura. Lo zoo diventa una trappola mortale per il personale e tutti i visitatori rimasti al suo interno.\nProduzione.\nIl film \u00e8 costato 2,8 milioni di dollari. Gli effetti speciali delle tigri consistono della computer grafica in alcune scene e dell'uso di pupazzi in altre. Per le scene dove vengono inquadrate solo le teste o le zampe (la stessa cosa vale anche nella scena dove un felino viene fatto esplodere), quelli tigri, sono pupazzi a marionetta controllati da persone. Invece quando viene mostrato tutto il corpo del felino si us\u00f2 la computer grafica. La computer grafica venne usata anche nella scene dove vengono mostrati dei cadaveri (sia di persone che di tigri).\nEdizioni Home Video.\nDVD.\nDato che il film ha avuto poco successo, nel DVD, non furono inseriti contenuti speciali. "}
{"id": "2618689", "revid": "132266", "url": "https://it.wikipedia.org/wiki?curid=2618689", "title": "Channel Fleet", "text": "La Channel Fleet (in italiano tradotta come: Squadra della Manica o Flotta della Manica) \u00e8 stata la branca della Royal Navy che aveva il compito di proteggere l'Inghilterra pattugliando il canale della Manica.\nVarie flotte della Royal Navy hanno operato nel canale della Manica sin dal XVI secolo combattendo ad esempio l'Invincibile Armata nel 1588 e la flotta d'invasione olandese di Guglielmo d'Orange nel 1688.\nUna \"Channel Fleet\" stabile venne organizzata a partire dal XVIII secolo per rispondere alla minaccia creata dalle basi francesi a Tolone, Brest, Le Havre e in altri porti del golfo di Biscaglia. Le basi utilizzate da questa flotta furono di volta in volta Torbay, Falmouth e Plymouth. Durante le guerre napoleoniche molte delle navi della flotta erano impegnate in mare per mesi senza pause per bloccare la flotta francese nei porti, rendendo necessaria la creazione di specifiche navi rifornimento per trasferire sulle navi acqua potabile e cibo fresco.\nDurante l'ottocento, in seguito allo sviluppo della base francese di Cherbourg come porto per navi a vapore, la Royal Navy svilupp\u00f2 il porto di Portland come base per la flotta. La creazione di un immenso porto artificiale comport\u00f2 la necessit\u00e0 di dragare aree estesissime di fondale, causando una conseguente forte erosione delle coste.\nCon il miglioramento delle relazioni anglo-francesi a cui si accompagn\u00f2 la crescita militare tedesca a cavallo tra ottocento e novecento, l'importanza strategica della \"Channel Fleet\" and\u00f2 diminuendo visto che il teatro dello scontro si andava spostando decisamente verso il Mare del Nord. Il 14 dicembre 1904 la \"Channel Fleet\" venne rinominata \"Atlantic Fleet\" (Squadra [o flotta] dell\u2019Atlantico) mentre la \"Home Fleet\" (Flotta metropolitana) divenne la \"Channel Fleet\". Con lo scoppio della prima guerra mondiale la maggior parte delle navi da guerra britanniche confluirono quindi nella \"Grand Fleet\" (Grande Flotta) e alla fine del conflitto la \"Channel Fleet\" non venne ricreata."}
{"id": "2618704", "revid": "367445", "url": "https://it.wikipedia.org/wiki?curid=2618704", "title": "My Deejay", "text": ""}
{"id": "2618705", "revid": "1632387", "url": "https://it.wikipedia.org/wiki?curid=2618705", "title": "Diosmina", "text": "La diosmina \u00e8 una molecola semisintetica (modificata a partire dalla molecola di esperidina), appartenente alla famiglia dei flavonoidi. \u00c8 un farmaco flebotropico utilizzato come vasoprotettore in tutte quelle patologie nella quale si evidenzia un deficit delle strutture dei vasi sanguigni, ad esempio nell'insufficienza venosa cronica, nella malattia emorroidale acuta e cronica e come terapia adiuvante dopo l'emorroidectomia. A seconda della legislazione vigente nei diversi stati, diosmina pu\u00f2 essere venduta sotto prescrizione medica (come avviene in Italia ed in alcuni paesi europei), o come integratore alimentare come negli Stati Uniti ed in buona parte d'Europa. In Italia la molecola \u00e8 venduta anche come integratore ma solo a bassi dosaggi. Gli studi clinici non sono stati conclusivi e fino ad oggi nessuna review \u00e8 stata pubblicata sul suo uso nelle vasculopatie.&lt;br&gt;\nL'aglicone della diosmina \u00e8 la diosmetina. In Italia il farmaco \u00e8 venduto dalla societ\u00e0 farmaceutica Pharmaday Pharmaceutical con il nome commerciale di \"Venosmine\" e da altre societ\u00e0 come medicinale equivalente\nStudi effettuati sui ratti diabetici hanno evidenziato che diosmina \u00e8 efficace nel trattare l'iperglicemia. \u00c8 stato anche ipotizzato che diosmina potrebbe avere un ruolo nel trattamento di alcune malattie neurodegenerative, come la malattia di Alzheimer, e la sua attivit\u00e0 anti-infiammatoria ed anti-apoptotica \u00e8 stata dimostrata nelle cellule neuronali, in vitro.\nFarmacodinamica.\nDiosmina agisce a livello della parete dei vasi di capacitanza, prolunga l'effetto vasocostrittore della noradrenalina, ripristinando un normale tono venoso e riducendo la capacitanza, la distensibilit\u00e0 e la stasi. Questa azione incrementa il ritorno venoso e ci\u00f2 riduce l'ipertensione venosa. A livello di microcircolo, e particolarmente sui capillari, il farmaco agisce incrementando la resistenza e riducendo la permeabilit\u00e0 dei vasi. Diosmina inoltre aumenta il drenaggio linfatico mediante l'incremento della frequenza e dell'intensit\u00e0 delle contrazioni linfatiche, aumentando la funzionalit\u00e0 della rete capillare linfatica.\nIl farmaco riduce l'espressione delle molecole di adesione (quali la ICAM1, VCAM1), inibendo l'adesione, la migrazione e l'attivazione dei leucociti a livello dei capillari. Ci\u00f2 induce una netta diminuzione nel rilascio dei mediatori dell'infiammazione, principalmente radicali liberi d'ossigeno e prostaglandine (PGE2, PGF2a)..\nFarmacocinetica.\nDopo somministrazione per via orale diosmina \u00e8 rapidamente assorbita dal tratto gastrointestinale. La concentrazione plasmatica massima (Cmax viene raggiunta dopo 2-4 ore (Tmax) dalla somministrazione.\nTossicologia.\nDiosmina sulla base delle prove tossicologiche effettuate, risulta praticamente priva di tossicit\u00e0 per somministrazione unica.\nLa DL50 nel ratto \u00e8 pari a 4000\u00a0mg/kg per os e 2000\u00a0mg/kg per via intraperitoneale. La DL50 nel topo \u00e8 stata di 2000\u00a0mg/kg per os e 2000\u00a0mg/kg per via intraperitoneale.\nUsi clinici.\nViene utilizzato per il trattamento degli stati di fragilit\u00e0 dei vasi sanguigni. Trova perci\u00f2 applicazione nell'insufficienza venosa cronica, nella terapia contro le emorroidi (sia negli attacchi acuti che cronici, sia esterne che interne), nella terapia post operatoria di emorroidectomia per ridurre il sanguinamento. Nel controllo delle emorroidi pu\u00f2 essere affiancata dall'esperidina. In generale viene utilizzata per curare o prevenire gli stati di fragilit\u00e0 capillare (tra cui ecchimosi, ematomi, porpora, emorragie delle gengive).\nEffetti collaterali ed indesiderati.\nDiosmina assunta alle dosi consigliate risulta generalmente ben tollerata. Raramente nel corso del trattamento si verificano effetti avversi. Sono stati comunque segnalati casi di epigastralgia, nausea, diarrea, e sindrome vertiginosa sempre di entit\u00e0 modesta e tale da non richiedere l'interruzione della terapia.\nControindicazioni.\nL'unica reale ed effettiva controindicazione alla assunzione di diosmina \u00e8 rappresentata dalla ipersensibilit\u00e0 nota verso il principio attivo oppure uno qualsiasi degli eccipienti della formulazione farmaceutica.\nDosi terapeutiche.\nLa dose consigliata negli adulti \u00e8 pari a 300\u00a0mg ogni 12 ore, a intervalli regolari. In condizioni particolari (flebiti acute, crisi emorroidali, fragilit\u00e0 capillari acute con complicanze emorragiche) la posologia pu\u00f2 essere tranquillamente incrementata fino ad un dosaggio doppio rispetto a quello usuale. Quando siano stati raggiunti i risultati desiderati, dopo un periodo di mantenimento di almeno 2 - 6 settimane, si pu\u00f2 iniziare a diminuire la posologia fino al raggiungimento di una dose di mantenimento di 150\u00a0mg 2 volte al giorno.\nGravidanza e allattamento.\nStudi sperimentali effettuati sul ratto e sul coniglio durante il periodo organogenetico della gravidanza, con dosaggi fino a 100\u00a0mg/kg/die, non hanno evidenziato alcuna attivit\u00e0 teratogena n\u00e9 tossicit\u00e0 fetale.\nNon esistono studi clinici che mettano in evidenza effetti dannosi sul feto o pi\u00f9 in generale sulla donna gravida. Si ritiene tuttavia precauzionalmente opportuno evitare la somministrazione di diosmina nel primo trimestre di gravidanza.\nAvvertenze.\n\"Bambini:\" sulla base delle scarse informazioni disponibili in letteratura, l'uso della diosmina nei pazienti pediatrici non \u00e8 raccomandato&lt;ref name= \"Pharmamedix/Diosmina\"&gt; Pharmamedix: Diosmina http://www.pharmamedix.com/principiovoce.php?pa=Diosmina&amp;vo=Avvertenze&lt;/ref&gt;.\n\"Fruttosio:\" la presenza di fruttosio fra gli eccipienti controindica la specialit\u00e0 medicinale in caso di fruitori con intolleranza ereditaria al fruttosio."}
{"id": "2618713", "revid": "1452073", "url": "https://it.wikipedia.org/wiki?curid=2618713", "title": "Diosmetina", "text": "La diosmetina \u00e8 un flavone che pu\u00f2 essere estratto dalle piante del genere Vicia.\nCostituisce l'aglicone della diosmina e della neodiosmina.\nIntrodotta nella dieta sotto forma di diosmina, la flora batterica intestinale provvede a liberare la diosmetina, l'aglicone, che viene poi assorbita a livello gastroenterico.\nLa diosmetina, una volta entrata in circolo, \u00e8 metabolizzata per idrossilazione e successiva coniugazione con glicina. I suoi metaboliti vengono infine eliminati con le urine."}
{"id": "2618721", "revid": "253269", "url": "https://it.wikipedia.org/wiki?curid=2618721", "title": "Pamela Bellwood", "text": "Biografia.\nAttrice di raffinata bellezza nota al pubblico internazionale per il ruolo ricorrente della fragile Claudia Barrows Blaisdel Carrington, personaggio di rilievo del serial TV statunitense \"Dynasty\", trasmesso inizialmente su Rete 4 negli anni ottanta. Abbandona Dynasty nel 1986 con un'uscita di scena spettacolare, cio\u00e8 vittima del tremendo incendio allo storico albergo La Mirage, causato involontariamente da lei stessa.\nHa studiato recitazione con Sanford Meisner alla New York Playhouse.\nNella vita \u00e8 sposata col fotografo Nik Wheeler e continua a recitare in molti film per la tv.\nDoppiatrici italiane.\nNelle versioni in italiano dei suoi film, Pamela Bellwood \u00e8 stata doppiata da:"}
{"id": "2618725", "revid": "339392", "url": "https://it.wikipedia.org/wiki?curid=2618725", "title": "Tour della nazionale di rugby XV degli USA 2000", "text": ""}
{"id": "2618736", "revid": "339392", "url": "https://it.wikipedia.org/wiki?curid=2618736", "title": "Lieutenant Colonel", "text": ""}
{"id": "2618742", "revid": "486946", "url": "https://it.wikipedia.org/wiki?curid=2618742", "title": "Tour dei South Sea Barbarians di rugby XV (1987)", "text": ""}
{"id": "2618743", "revid": "72396", "url": "https://it.wikipedia.org/wiki?curid=2618743", "title": "Kung Fu Panda World", "text": "Kung Fu Panda World \u00e8 un videogioco di tipo MMORPG tattico creato dalla DreamWorks, l'azienda produttrice dei film d'animazione \"Kung Fu Panda\" e \"Kung Fu Panda 2\". Il primo server \u00e8 partito nel gennaio del 2010.\nModalit\u00e0 di gioco.\n\"KFPW\" \u00e8 un gioco di ruolo, il giocatore possiede il controllo del suo avatar personalizzato e tenta di renderlo sempre pi\u00f9 potente. \u00c8 possibile incontrare, durante l'avventura, moltissimi tipi di combattenti, armature ecc. Vi sono 35 livelli per arrivare a diventare il guerriero dragone. Sono disponibile tre classi diverse: \"scimmia\", \"panda\" e \"tigre\"."}
{"id": "2618747", "revid": "287204", "url": "https://it.wikipedia.org/wiki?curid=2618747", "title": "Fulgenzio Bellelli", "text": "Biografia.\nEntr\u00f2 ancor giovane nel convento degli Eremitani del paese nat\u00eco, dove si perfezion\u00f2 nello studio della filosofia e della teologia, conseguendo il titolo di baccelliere. Laureatosi \"magister in sacra teologia\" il 1707. Divenne superiore generale degli Eremitani e, successivamente, prefetto della Biblioteca Angelica di Roma. \nProfondo conoscitore del pensiero di Agostino di Ippona, ader\u00ec all'\"agostinismo rigido\" proposto dal cardinal Noris. Nelle sue opere teologiche, Belelli prese chiaramente le distanze dal baianismo e dal giansenismo. Fu tra i pi\u00f9 attivi collaboratori dei papi Benedetto XIII e Benedetto XIV."}
{"id": "2618748", "revid": "599013", "url": "https://it.wikipedia.org/wiki?curid=2618748", "title": "Chiesa di San Pietro a Patierno", "text": "La chiesa di San Pietro a Patierno \u00e8 una delle chiese storiche di Napoli; \u00e8 sita in zona periferica nel quartiere di San Pietro a Patierno, in piazza Guarino n. 1.\nStoria.\nL'edificio di culto fu elevato a Santuario Eucaristico Diocesano dal cardinale Ursi, durante il secondo centenario del miracolo accaduto nel 1772, a San Pietro a Patierno. Il miracolo consisteva nel furto di alcune ostie consacrate e ritrovare, tempo dopo, sotto del letame; il tutto, coronato anche da misteriosi bagliori e luci. Tale avvenimento fu ritenuto veritiero, in quanto passato sotto gli occhi attenti della Chiesa e dei pareri scientifici, come ad esempio quello di Domenico Cotugno.\nTecnicamente, le ostie, riscontrate in quelle condizioni, sarebbero dovute essere ormai decomposte, situazione non verificatasi, poich\u00e9 furono appunto ritrovate del tutto integre.\nArchitettura.\nLa conformazione attuale della chiesa riguarda l'ultimo rimaneggiamento settecentesco. L'edificio, a navata unica e quattro cappelle laterali, \u00e8 sovrastato da una cupola ellittica caratterizzata da pregevoli affreschi di Vincenzo Galloppi raffiguranti la \"Gloria dei Santi\" e, nelle lunette, i \"Quattro Evangelisti\".\nLa chiesa \u00e8 composta da pregevoli altari settecenteschi in marmi policromi, uno per ogni cappella: anche la balaustra risulta composta dallo stesso materiale.\nOltre alle gi\u00e0 citate opere, va ricordato anche un quadro rappresentante il \"Giglio\" e un gruppo ligneo di Sant'Anna e Maria bambina.\nOrgano a canne.\nIl giorno 10 agosto del 1922, fu inaugurato e collaudato un organo commissionato dal parroco Francesco Dottore Barbato nella chiesa dell\u2019omonimo quartiere situato nell\u2019area orientale di Napoli. \nLe trattative per lo strumento erano iniziate con la presentazione di un primo progetto nell'anno 1916, nel quale il costruttore Giuseppe Rotelli di Cremona aveva chiesto una somma totale pari a \u00a3 10.500, che includevano: spese personali, gli imballaggi, materiali d\u2019impianto, falegname d\u2019aiuto, con lavori da fabbro \u2013 ferraio, pi\u00f9 cibarie ed alloggio. \nLo strumento a trasmissione pneumatico tubolare, ha due tastiere di 58 tasti ciascuna (Do1 \u2013 La5), disposte su una consolle rivoltata, disposta adiacente alla cassa. Possiede n. 1.068 canne; 18 sono i registri. \nLa cassa fu costruita dai F.lli Giacomo Bormetti di Ponte di Legno, situata su una cantoria sopra la porta d\u2019ingresso realizzata da Giuseppe Vitale e dai suoi discepoli. \nI mantici secondo la proposta iniziale del Rotelli dovevano essere azionati dal tradizionale sistema rotativo, si decise comunque di montare il sistema rotativo a puleggia, ma di alimentarli principalmente tramite un funzionale elettroventilatore \u201cVentus\u201d (ancora ben conservato) (Appendice I \u2013 Figura 13), costruito dalla Ditta tedesca \"\u00abAugust Laukhuff Weikerscheim\u00bb.\" \nA carico del committente Rotelli scrive infatti: \u00ab[\u2026] soltanto l\u2019aiuto di un ragazzo il quale servir\u00e0 anche da alzamantici al tempo dell\u2019accordatura, le spese di trasporto materiale organo dalla Stazione di Napoli a S. Pietro, e lavori di accordatura, se ci sar\u00e0 bisogno\u00bb. \nIl progetto ed il prezzo furono modificati in data 05 ottobre 1921, arrivando alla cifra di \u00a3 42.000. \nSecondo la scrittura privata il pagamento doveva essere soddisfatto nel seguente modo: \u00a3 4.000 alla stipula del contratto; altre quattromila nel corso della costruzione; \u00a3 7.000 nel luglio del 1922, le rimanenti lire ventiquattromila, con pagamento in cinque anni.\nL\u2019organo di San Pietro a Patierno fu collaudato il 10 agosto del 1922 alle ore 17:00, anche se con circa due mesi di ritardo (il contratto prevedeva la consegna ultimata il 25 giugno 1922, in occasione dei festeggiamenti del Santo Patrono, il 29 di giugno). Tale ritardo di consegna \u00e8 testimoniato dallo stesso Giuseppe Rotelli in una sua corrispondenza nella quale gi\u00e0 avanza anticipi in denaro: \u00abNapoli, 6 luglio 1922 [\u2026] a San Pietro a Patierno i lavori sono in ritardo, e seppi essere venuti i falegnami Fratelli Bormetti, e perci\u00f2 si saranno messi gi\u00e0 al lavoro. Mi sta a cuore rincasare per vedere a qual punto sono da voi i lavori. Mi rincresce quindi non aver potuto arrivare in tempo per somministrare ai detti del denaro. Sono perci\u00f2 a pregarla a volerci consegnare \u00a3.1000 per mio conto, ed appena ritorner\u00f2, che sar\u00e0 fra circa dodici giorni, ne far\u00f2 regolare ricevuta\u00bb. Prima del concerto inaugurale e di collaudo ci fu un discorso d\u2019occasione del Padre gesuita Giovanni Aromatisi. \nAll\u2019organo sedeva il maestro Gaetano Errico Pennino di Secondigliano che esegu\u00ec due suoi brani: \nTe Deum \u2013 Toccata, seguiti da Guilmant: Invocazione; da M. E. Bossi: Canzoncina a Maria Vergine; da C. M. Widor: Andante cantabile \u2013 Finale. \nAllo stato attuale l'organo risulta non funzionante."}
{"id": "2618755", "revid": "76963", "url": "https://it.wikipedia.org/wiki?curid=2618755", "title": "Rhonda Fleming", "text": "\u00c8 ricordata per il fisico da \"pin-up\" e per i fiammeggianti capelli rossi che contribuirono a farle guadagnare il soprannome di \"Queen of Technicolor\" (\"la Regina del Technicolor\").\nBiografia.\nDi origine franco-anglo-irlandese, e nata nel sobborgo di Hollywood, la Fleming crebbe sulla costa californiana, avvicinandosi alla recitazione quando ancora frequentava la Beverly Hills High School, dove si diplom\u00f2 nel 1941. Dopo aver preso parte, non accreditata, ad alcune produzioni cinematografiche, fu notata da un \"talent-scout\" che la present\u00f2 a David O. Selznick. Fu lo stesso produttore cinematografico a scegliere per lei lo pseudonimo di Rhonda Fleming. Debutt\u00f2 ufficialmente nel 1945 in \"Io ti salver\u00f2\" (1945) di Alfred Hitchcock. Subito dopo fu diretta da Robert Siodmak in \"La scala a chiocciola\" (1945).\nPur non toccando vette eccelse, durante la sua carriera la Fleming interpret\u00f2 numerosi film drammatici di rilievo come \"Quando la citt\u00e0 dorme\" (1956) di Fritz Lang, ma soprattutto avventure in Technicolor come \"La corte di re Art\u00f9\" (1949) di Tay Garnett, accanto a Bing Crosby, un musical basato sul romanzo omonimo di Mark Twain. In quella circostanza, la Fleming pot\u00e9 mostrare anche le proprie doti nel canto, duettando con Crosby in \"Once and For Always\" ed eseguendo come solista \"When Is Sometime\". Lei e Crosby registrarono i brani musicali per la colonna sonora prodotta in un 78 giri dalla Decca Records.\nDi rilievo anche le partecipazioni dell'attrice a celebri film western come \"Sfida all'O.K. Corral\" (1957) di John Sturges e ad alcuni film storici come \"Gli amori di Cleopatra\" (1953) di William Castle, dedicato alla grande regina egizia Cleopatra VII, e il peplum \"La rivolta degli schiavi\" (1960) di Nunzio Malasomma. Lavor\u00f2 anche in produzioni di cinema tridimensionale, come \"Teste rosse\" (1953) e apparve nel ruolo di se stessa nel comico \"Jerry 8\u00be\" (1964), diretto e interpretato da Jerry Lewis. Nel 1965 recit\u00f2 in Italia in \"Una moglie americana\" di Gian Luigi Polidoro, accanto ad Ugo Tognazzi. Sul piccolo schermo, fu spesso \"guest star\" in trasmissioni televisive di successo, come \"The Red Skelton Show\" e \"Here's Hollywood\" (1961), assieme al terzo marito Lang Jeffries.\nInterruppe la carriera nel 1965 per riprenderla in televisione nel 1973. Lavor\u00f2 saltuariamente dal 1976 al 1990.\nVita privata.\nSi spos\u00f2 sei volte (e 4 volte divorzi\u00f2): con Thomas Lane (quando aveva 15 anni e dal quale ebbe il figlio Kent; la coppia divorzi\u00f2 nel 1948); con Lewis Morrill (dal 1952 al 1956); col collega Lang Jeffries (dal 1960 al 1962); con il regista e sceneggiatore Hall Bartlett (dal 1966 al 1972); con Ted Mann (dal 1978 al 2001) e con Darol Wayne Carlson (sposato nel 2003).\nRiconoscimenti.\nHa una stella nella Hollywood Walk of Fame al numero 6660 dell'Hollywood Boulevard."}
{"id": "2618767", "revid": "1305772", "url": "https://it.wikipedia.org/wiki?curid=2618767", "title": "Mri (specie aliena)", "text": "Gli mri sono una specie aliena immaginaria descritta nella trilogia \"I mondi del sole morente\" di C.J. Cherryh, ambientata nell'universo della Lega e della Confederazione. La loro cultura appare ispirata a quella degli apache, degli arabi, e dei samurai. Il nome \"mri\" significa \"gli uomini\", e tutte le altre razze sono chiamate \"tsi-mri\": letteralmente, \"non-uomini\".\nAspetto fisico.\nGli mri sono umanoidi alti e slanciati, dalla pelle color giallo dorato e dai capelli spessi e ruvidi, bruno chiaro, generalmente tenuti lunghi fino alla spalla. Anche gli occhi sono gialli, dotati di epicanto e di membrana nittitante che li protegge da polvere e sabbia. Le orecchie sono appuntite, con un ciuffo di peli all'estremit\u00e0 superiore, somigliante a quello di cui sono dotate le linci.\nStruttura sociale.\nGli mri sono divisi in tre caste: kel, sen e kath. Le caste sono funzionali, non ereditarie, e ciascuna ha un ruolo chiaramente definito nella societ\u00e0 mri, e qualunque cambiamento nelle loro funzioni tradizionali \u00e8 considerato totalmente inaccettabile.\nI kel sono guerrieri, e si vestono di nero. Poich\u00e9 essi interagiscono con gli estranei, si velano il viso per proteggere il riserbo della loro specie. Anche per questo \u00e8 loro proibito saper leggere e scrivere, per evitare che rivelino involontariamente gli antichi segreti del loro popolo. Sono maestri nell'uso delle tradizionali armi da taglio mri, ma anche delle armi moderne che usano nell'attivit\u00e0 di mercenari. Essi eseguono lo shon'ai, il tradizionale gioco mri che consiste nello scambiarsi oggetti lanciandoli da un giocatore all'altro, con coltelli.\nI sen sono studiosi, e si vestono con abiti color giallo oro, ad eccezione della she'pan, la matriarca della trib\u00f9, che si veste di bianco. I sen conservano i testi sacri e praticano la castit\u00e0. Poich\u00e9 non hanno contatti con estranei, non si velano il viso. Giocano allo shon'ai con bacchette.\nI kath comprendono i bambini, e le donne che non entrano a far parte dei kel o dei sen, e si vestono di blu. I maschi dopo la pubert\u00e0 non possono restare tra i kath, e quelli che si mostrano inadatti ad entrare sia nei kel sia nei sen muoiono. I kath sono la casta inferiore, e a loro spetta la manutenzione delle abitazioni e la preparazione del cibo. I kath giocano allo shon'ai con pietre smussate.\nCiascuna trib\u00f9 mri vive in grande edificio chiamato edun, di forma trapezoidale, con quattro torri. A ciascuna delle tre caste \u00e8 riservata una torre; la quarta \u00e8 l'abitazione della she'pan.\nLingua.\nLa lingua mri sembra essere agglutinante, con ciascun elemento dotato di una sola funzione. Gli apostrofi che caratterizzano le parole mri sembrano rappresentare un'occlusiva glottidale sorda quando separano due vocali, ad esempio in kel'e'en, \"donna kel\". Ma in altre parole sembra che indichino soltanto i confini tra morfemi. In alcune parole la funzione dell'apostrofo non \u00e8 chiara, e potrebbe essere puramente decorativa, per far apparire le parole pi\u00f9 aliene.\nUn lettore attento pu\u00f2 comporre un vocabolario di nomi abbastanza ricco, e anche congetturare ulteriori termini. Tuttavia vi sono poche tracce di verbi o struttura grammaticale, e quindi le parole citate nei romanzi non possono essere prese come base di una lingua utilizzabile, a differenza, ad esempio, delle lingue elfiche della Terra di Mezzo di J.R.R.Tolkien.\nStoria.\nGli mri sono originari dell'antico pianeta Kutath, che condividevano con altre quattro razze. A causa della scarsit\u00e0 di risorse, una parte degli mri lasci\u00f2 Kutath alla ricerca di altri mondi. Essi si misero al servizio di altre razze come soldati mercenari, ma ogni volta il rapporto fin\u00ec male, con gli mri che si lasciavano dietro un pianeta in rovina per cercare un nuovo inizio. Durante ogni migrazione da un mondo all'altro le vicende trascorse venivano dimenticate dai kel e dai kath. Solo i sen ne conservavano una registrazione scritta. Ne restava traccia nello shon'jir, il canto del passaggio eseguito in occasione delle nascite e delle morti, anche se i kel pensavano che si riferisse solo al singolo individuo.\nDopo oltre ottanta migrazioni gli mri si stabilirono su Kesrith, un pianeta desertico simile a quello originario. Qui trovarono i dus, animali dall'aspetto ursino capaci di percepire e ritrasmettere le emozioni telepaticamente, dotati di intelligenza, ma non di memoria e lingua. I dus stabilivano legami con i guerrieri kel, ma non con i sen (si diceva che trovassero le menti di questi ultimi troppo fredde). Gli mri entrarono poi in contatto con i regul, una specie di mercanti originari di Nurag, pianeta della stella Mab. Diversi clan (\"doch\") regul assoldarono i guerrieri mri, consentendogli cos\u00ec di affinare le loro capacit\u00e0 di combattenti.\nLa situazione cambi\u00f2 quando i regul incontrarono gli umani e la guerra scoppi\u00f2 tra loro. I regul impiegarono gli mri contro gli umani, e atrocit\u00e0 furono commesse da entrambi i lati, in parte a causa dell'incapacit\u00e0 dei regul di immaginare il futuro. In quarant'anni di guerre, gli mri furono quasi completamente sterminati. I regul conclusero la pace con gli umani e cedettero loro Kesrith, e tradirono gli mri per impedire che passassero dall'altra parte. Tutti gli mri furono uccisi, tranne due.\nDopo che il protagonista umano, Sten Duncan, fu accolto dai due mri superstiti, il comando umano decise di tentare un esperimento. Utilizzando i dati contenuti in un'antica reliquia, fornirono ai due mri e a Duncan un'astronave con cui potessero tornare al loro mondo originario. Durante il lungo viaggio Duncan fu costretto ad imparare i costumi degli mri e a divenire uno di loro, pena la morte in caso di insuccesso.\nAlla fine i tre raggiunsero Kutath e presero il comando di una delle trib\u00f9 mri rimaste sul pianeta. Ma umani e regul li avevano seguiti, e i regul tentarono nuovamente di sterminare gli mri, per assicurarsi che non fossero assoldati dagli umani. Ma questo progetto fu sventato, e gli umani riuscirono a stabilire un accordo con gli mri, quando una studiosa umana impar\u00f2 il gioco dello shon'ai."}
{"id": "2618778", "revid": "287204", "url": "https://it.wikipedia.org/wiki?curid=2618778", "title": "Gaetan Boucher", "text": ""}
{"id": "2618787", "revid": "4175", "url": "https://it.wikipedia.org/wiki?curid=2618787", "title": "Nazionale di rugby XIII dell'Italia", "text": ""}
{"id": "2618790", "revid": "339392", "url": "https://it.wikipedia.org/wiki?curid=2618790", "title": "Nazionale di rugby VII dell'Italia", "text": ""}
{"id": "2618792", "revid": "148107", "url": "https://it.wikipedia.org/wiki?curid=2618792", "title": "Scomposizione dei polinomi", "text": "In matematica, l'espressione scomposizione di un polinomio in fattori, anche chiamata fattorizzazione di un polinomio, significa esprimere un dato polinomio come prodotto di due o pi\u00f9 fattori polinomiali di grado inferiore. Ci sono alcuni polinomi che non possono essere espressi come il prodotto di polinomi di grado inferiore e sono detti polinomi irriducibili. La scomposizione dei polinomi \u00e8 utile nelle operazioni con le frazioni algebriche.\nMetodi di scomposizione.\nRaccoglimento a fattore comune.\nSignifica mettere in evidenza dei numeri, delle lettere o entrambi che dividano tutti o alcuni degli elementi del polinomio. Se il fattore evidenziato divide tutti gli elementi si avr\u00e0 un raccoglimento totale, se invece il fattore \u00e8 comune solo ad alcuni, il raccoglimento sar\u00e0 parziale.\nUn esempio di raccoglimento totale \u00e8:\nIn caso in cui ci siano numeri si calcola il massimo comune divisore. Per esempio:\nUn esempio di raccoglimento parziale pu\u00f2 essere:\nIn questo caso, il risultato ottenuto presenta anch'esso un fattore comune (il binomio formula_4), e quindi si pu\u00f2 procedere a un'ulteriore scomposizione dell'espressione ottenuta:\nProdotti notevoli.\nAlcuni polinomi sono il risultato di particolari moltiplicazioni o di elevamenti a potenza di binomi o altri polinomi (prodotti notevoli). Conoscendo in anticipo questi prodotti, \u00e8 possibile, applicando a ritroso i passaggi, risalire con facilit\u00e0 ai fattori che li compongono.\nAlcuni esempi di prodotti notevoli possono essere:\nDa notare attentamente la differenza di segni, in quanto le due espressioni non sono identiche bens\u00ec differiscono per il segno comportando una forma scomposta non identica.\nTrinomi particolari di secondo grado.\nI trinomi di secondo grado si dicono \"particolari\" (o caratteristici) quando sono espressi nella forma:\nformula_8\nnel quale:\nUna volta trovati (se esistono) i due numeri formula_13 e formula_14 tali che formula_17 e formula_18, il trinomio \u00e8 scomponibile nella forma:\nformula_19\nAd esempio:\n\u00c8 quindi possibile scomporre il trinomio di secondo grado in questo modo:\nIn generale si avr\u00e0 che:\nTrinomi notevoli.\nI trinomi di secondo grado sono del tipo:\nSe il discriminante del trinomio \u00e8 positivo o nullo (formula_27), allora il trinomio pu\u00f2 essere scomposto come:\ndove formula_13 e formula_14 sono le soluzioni dell'equazione di secondo grado:\nRegola di Ruffini.\nDato un generico polinomio formula_32, ad esempio formula_33, se si riesce a trovare un numero formula_34 tale che formula_35, allora il polinomio formula_32 \u00e8 divisibile per il binomio di primo grado formula_37, quindi applicando la regola della divisione secondo il teorema del resto si ottiene il polinomio quoziente formula_38 il polinomio iniziale formula_32 pu\u00f2 quindi essere scomposto come:\nnel caso in cui si possano ottenere tanti numeri formula_41 che annullino il polinomio quanto \u00e8 il grado del polinomio dato, si avr\u00e0:\nNel polinomio in esempio formula_33 si considerino i numeri ottenuti come rapporto tra i divisori del termine noto ed i divisori del coefficiente del termine di grado massimo (per il teorema delle radici razionali), nel nostro caso i numeri formula_44 si trova che formula_45, formula_46 e formula_47, quindi si potr\u00e0 scrivere:\nAnche se \u00e8 formula_49 a rendere nullo il polinomio, si ricordi che nell'espressione generale il termine formula_34 compare in formula_51 anteposto da un segno meno, e quindi comporta il cambio di segno di quest'ultimo.\nDi seguito un altro esempio: si consideri il polinomio formula_52; per questo polinomio sar\u00e0 formula_45. Dato che non \u00e8 possibile trovare altri numeri per i quali si annulla il polinomio, si dovr\u00e0 procedere con la divisione mediante la regola di Ruffini; quindi sar\u00e0:\nallora il polinomio si potr\u00e0 cos\u00ec scomporre:\nRiassunto delle scomposizioni riconducibili a prodotti notevoli.\nEcco uno schema riassuntivo di tutte le scomposizioni riconducibili a prodotti notevoli:\nCaso particolare di polinomio con n multiplo di 4.\nSia formula_65 con formula_66 tali che formula_67 multiplo di 4 e formula_68 allora risulta la seguente uguaglianza:\nEsempio:"}
{"id": "2618794", "revid": "729019", "url": "https://it.wikipedia.org/wiki?curid=2618794", "title": "Bennettville", "text": "Bennettville (chiamata anche Bennett City e Tioga) \u00e8 un insediamento e Citt\u00e0 fantasma nella Contea di Mono in California. Si trova sul \"torrente Mine\" (Mine Creek) a 4 miglia (6.4 km) est sudest del Monte Conness.\nStoria.\nL'attivit\u00e0 di estrazione inizi\u00f2 nel 1860. La prima miniera prese il nome di \"Tioga\" quando fu acquistata dalla \"Great Sierra Consolidated Mining Company\". Nel 1878 erano presenti molte miniere del distretto di Tioga.\nL'ufficio postale di Tioga oper\u00f2 dal 1880 al 1881. L'ufficio postale di \"Bennettville\" oper\u00f2 poi dal 1882 al 1884 che furono gli anni di crescita della citt\u00e0.\nLa citt\u00e0 prende il nome da \"Thomas Bennett\" il presidente di una compagnia che possedeva miniere. La stessa compagnia trasport\u00f2 tonnellate di equipaggiamenti, spendendo 300.000 dollari per sviluppare la citt\u00e0 ma non fu trovato oro.\n\"Bennettville\" era gi\u00e0 una citt\u00e0 fantasma nel 1890.\nI resti di \"Bennettville\" consistono in due placche commemorative e due edifici sulla sommit\u00e0 di una collina, restaurati nel 1993."}
{"id": "2618797", "revid": "131358", "url": "https://it.wikipedia.org/wiki?curid=2618797", "title": "Juan Jaimez Junior", "text": ""}
{"id": "2618803", "revid": "1851848", "url": "https://it.wikipedia.org/wiki?curid=2618803", "title": "Ga\u00e9tan Boucher", "text": "In carriera, dopo aver praticato il pattinaggio di velocit\u00e0 conquistando anche due ori olimpici, si dedic\u00f2 con successo allo short track."}
{"id": "2618816", "revid": "339392", "url": "https://it.wikipedia.org/wiki?curid=2618816", "title": "Serhiy Kravchenko", "text": ""}
{"id": "2618818", "revid": "42337", "url": "https://it.wikipedia.org/wiki?curid=2618818", "title": "Mores (antica Roma)", "text": ""}
{"id": "2618820", "revid": "42337", "url": "https://it.wikipedia.org/wiki?curid=2618820", "title": "Valori della romanit\u00e0", "text": ""}
{"id": "2618822", "revid": "123644679", "url": "https://it.wikipedia.org/wiki?curid=2618822", "title": "Tatsuhiro Sat\u014d", "text": " \u00e8 il protagonista del romanzo \"Welcome to the NHK\" di Tatsuhiko Takimoto e del manga e dell'anime da esso tratti.\nAspetto e carattere.\nTatsuhiro Sat\u014d \u00e8 un ragazzo sociofobico di 22 anni. \u00c8 nato il 28 gennaio 1984.\nNelle illustrazioni a colori del manga viene raffigurato con occhi e capelli neri, mentre nella trasposizione animata gli occhi sono grigio/azzurri.\nHa l'abitudine di fumare molto, dorme anche pi\u00f9 di 12 ore al giorno (fino a 16) ed ha un aspetto trasandato.\nVive come un hikikomori: cerca di non uscire mai dal suo appartamento di sei tatami se non per fare la spesa e comprare le sigarette di notte al konbini, venendo mantenuto da una sorta di rendita che gli passano i genitori.\nOltre ad essere un hikikomori \u00e8 anche un NEET, ovvero una persona che non studia, non lavora e non sta cercando lavoro: infatti ha lasciato quasi subito l'universit\u00e0 a causa della sua insicurezza ed il suo carattere paranoico e ansioso.\nNega la propria condizione mentendo di continuo, cosa che fa abitualmente con tutti, genitori compresi, tanto che finge addirittura di essere prossimo al matrimonio costringendo i suoi amici ad una recita improvvisa.\nA causa del volontario isolamento soffre di manie di persecuzione, vedendo in ogni luogo una sorta di complotto contro di lui con il fine di trovare un capro espiatorio e giustificare il suo modo di essere. Inoltre, per alienarsi ancor di pi\u00f9 dal mondo esterno \u00e8 solito assumere cocktail di droghe pesanti, bench\u00e9 legali, dagli effetti allucinogeni: sar\u00e0 proprio nel corso di uno di tali smarrimenti allucinatori che Sato, riflettendo sull'azienda televisiva NHK, si convincer\u00e0 dell'esistenza di una cospirazione ai suoi danni.\nStoria.\nDurante la scuola superiore, ad Hokkaido, conobbe Hitomi Kashiwa, una sua senpai con cui aveva stretto amicizia.\nI due frequentavano lo stesso club di letteratura e il ragazzo si innamor\u00f2 di lei. Fu incapace di conquistarla e per fare breccia nel suo cuore cerc\u00f2 di difendere un ragazzo dai bulli della scuola finendo pestato al suo posto. Hitomi ebbe un forte ascendente psicologico su Tatsuhiro e gli trasmise la sua fissazione su delle fantomatiche cospirazioni che avrebbero accresciuto pi\u00f9 tardi le sue fobie.\nDopo la fine delle superiori Sat\u014d si trasferisce a Tokyo dove si iscrive all'universit\u00e0, ma la abbandona quasi subito e si chiude per tre anni nel suo appartamento.\nBench\u00e9 pi\u00f9 volte abbia cercato di superare la sua condizione cercando lavoro, la paura del mondo esterno prende sempre il sopravvento.\nUna ragazza misteriosa che risponde al nome di Misaki Nakahara gli offre una soluzione alla sua situazione di hikikomori ma lui, intimorito, rifiuta l'aiuto arrivando a dire che lavora a casa come soho.\nSat\u014d scopre che il suo vicino di casa \u00e8 quel ragazzo che tempo prima egli aveva salvato da episodi di bullismo, Kaoru Yamazaki. I due stringono amicizia e grazie all'hobby di Yamazaki, che partecipa a dei corsi per programmatori per PC, e decidono di creare insieme un videogioco galge (ovvero di stampo erotico). Sat\u014d, a cui viene affidato il compito di curare la sceneggiatura, si abbandona a questo genere di videogiochi provandoli per vedere come funzionano e, diventato un lolicon, si dimentica di dormire, mangiare e curare l'igiene personale.\nDopo un'innumerevole serie di passi all'indietro compiuti ogni qualvolta abbia deciso di evadere dalla sua condizione (fra cui il coinvolgimento a sua insaputa in un \"netto shinju\", la dipendenza da MMORPG e la truffa da multi-level marketing) e nonostante tutti gli sforzi compiuti da Misaki e Yamazaki, Sato \u00e8 costretto a porre termine alla sua vita da hikikomori soltanto nel momento in cui, sospeso il bonifico mensile dei genitori, patisce davvero la fame e sente la disperata necessit\u00e0 di trovarsi un lavoro, progredendo a freeter."}
{"id": "2618828", "revid": "124370379", "url": "https://it.wikipedia.org/wiki?curid=2618828", "title": "Giovanni Lurani", "text": "Biografia.\nIl padre era il conte Francesco Lurani Cernuschi, esploratore, topografo e musicologo (1857-1912).\nStudi\u00f2 Ingegneria al Politecnico di Milano e corse con diverse case automobilistiche, tra cui la Salmson, la Derby, la BMW, la MG, l'Alfa Romeo e la Maserati. Partecip\u00f2 undici volte alla Mille Miglia. Ebbe una figlia, Francisca, detta Cica, che corse nei rallies negli anni 1970 e in varie gare in pista e salita.\nDopo aver partecipato alla Guerra d'Etiopia dal 1935 al 1936, Lurani fond\u00f2 la Scuderia Ambrosiana nel 1937 insieme a Luigi Villoresi, Franco Cortese ed Eugenio Minetti. Nel 1938 sub\u00ec un brutto incidente all'anca durante una competizione disputata circuito di Crystal Palace alla guida di una Maserati 4CM, corse ancora con successo fino al 1954, quando con la madre in pericolo di vita, decise di abbandonare le corse\nDopo la seconda guerra mondiale Lurani inizi\u00f2 la carriera nell'amministrazione e nella politica automobilistica lavorando per la FIA, dove avvi\u00f2 la GT nel 1949 e la Formula Junior nel 1959.\nFu Vicepresidente dell'Automobile Club di Milano e di conseguenza dell'Autodromo di Monza per circa 40 anni occupandosi con passione della parte sportiva\nGiovanni Lurani progett\u00f2 anche vetturette da records, la Nibbio 1 con motore Guzzi 2 tempi e la Nibbio 2 con motore Abarth, basate sulla Moto Guzzi, e fu presidente della commissione sport della FIM per parecchi anni.\nEra Commendatore dell'Ordine di Malta."}
{"id": "2618830", "revid": "62004", "url": "https://it.wikipedia.org/wiki?curid=2618830", "title": "Serhij Serhijovi\u010d Krav\u010denko", "text": ""}
{"id": "2618831", "revid": "62004", "url": "https://it.wikipedia.org/wiki?curid=2618831", "title": "Oleksandr Romanchuk", "text": ""}
{"id": "2618832", "revid": "287204", "url": "https://it.wikipedia.org/wiki?curid=2618832", "title": "Coppa del Brasile 2005", "text": "La Coppa del Brasile 2005 (ufficialmente in portoghese Copa do Brasil 2005) \u00e8 stata la 17\u00aa edizione della Coppa del Brasile.\nFormula.\nPartite a eliminazione diretta con gare di andata e ritorno. In caso di pareggio nei tempi regolamentari, passa la squadra che ha realizzato il maggior numero di gol fuori casa. Nel caso non sia possibile determinare un vincitore con la regola dei gol fuori casa, sono previsti i tiri di rigore.\nNei primi due turni (primo turno e sedicesimi di finale) se la squadra che gioca la prima partita in trasferta vince con 2 o pi\u00f9 gol di scarto, \u00e8 automaticamente qualificata al turno successivo senza dover disputare la gara di ritorno.\nPartecipanti.\n10 squadre ammesse tramite Ranking CBF, 54 tramite piazzamenti nelle competizioni statali.\nSan Paolo (6\u00b0 nel Ranking CBF 2004), Palmeiras (7\u00b0), Santos (10\u00b0), Atl\u00e9tico Paranaense (2\u00b0 nel Campionato Paranaense 2004) e Santo Andr\u00e9 (detentore del trofeo) esclusi per la partecipazione alla Coppa Libertadores 2005.\nRanking.\nSquadre ammesse per il miglior piazzamento nel Ranking CBF 2004:\nCompetizioni statali.\nSquadre ammesse per il miglior piazzamento nei campionati o nelle coppe statali:\nRisultati.\nPrimo turno.\n\"Andata 2 e 16 febbraio 2005, ritorno 16 febbraio, 2 e 3 marzo 2005.\"\nSedicesimi di finale.\n\"Andata 9, 10 e 16 marzo 2005, ritorno 16 marzo, 17 marzo, 6 e 7 aprile 2005.\"\nOttavi di finale.\n\"Andata 13, 14, 20 e 21 aprile 2005, ritorno 20 aprile, 4, e 5 maggio 2005.\"\nQuarti di finale.\n\"Andata 11 e 12 maggio 2005, ritorno 18 maggio 2005.\"\nSemifinali.\n\"Andata 25 maggio 2005, ritorno 1\u00ba giugno 2005.\"\nFinale.\nRitorno.\nPaulista vincitore della Coppa del Brasile 2005 e qualificato per la Coppa Libertadores 2006."}
{"id": "2618833", "revid": "322321", "url": "https://it.wikipedia.org/wiki?curid=2618833", "title": "Enrico Berti", "text": "Biografia.\nLaureatosi in filosofia all'Universit\u00e0 di Padova nel 1957 e perfezionatosi nel 1963, fu allievo di Marino Gentile.\nDal 1961 al 1964 fu assistente presso l'Universit\u00e0 di Padova. Vinto un concorso a cattedre di professore ordinario nel 1963, nel 1965 divenne professore ordinario di storia della filosofia antica all'Universit\u00e0 di Perugia e, nel 1969, di storia della filosofia nella stessa universit\u00e0.\nNel 1971 si trasfer\u00ec all'Universit\u00e0 di Padova, dove insegn\u00f2 storia della filosofia fino al 2009, fino alla nomina a professore emerito nel 2010. \nFu docente anche nelle universit\u00e0 di Ginevra, di Bruxelles, di Santa F\u00e9 (Argentina) e alla Facolt\u00e0 di Teologia di Lugano.\nFu socio nazionale dell'Accademia Nazionale dei Lincei e di altre istituzioni ed accademie italiane e straniere.\nDal 1983 al 1986 presiedette la Societ\u00e0 Filosofica Italiana.\nNel 1987 vinse il premio dell'Associazione internazionale \"Federico Nietzsche\" per la filosofia, nel 2005 il premio Iannone per la filosofia antica, nel 2007 il premio Santa Marinella e il premio Castiglioncello per la filosofia, nel 2009 il premio \"Athene Noctua\" e nel 2012 il premio giornalistico Lucio Colletti.\nNel 2013 fu nominato \"doctor honoris causa\" dell'Universit\u00e0 nazionale capodistriana di Atene e nel 2014 Honorary Fellow dell'\"Interdisciplinary Centre for Aristotle Studies\" dell'Universit\u00e0 di Salonicco.\nNel 2013 fu anche insignito dell'onorificenza di grande ufficiale dell'Ordine al merito della Repubblica italiana. \nMor\u00ec il 5 gennaio 2022 all'et\u00e0 di 86 anni.\nPensiero.\nInteressato particolarmente alla filosofia di Aristotele, di cui fu uno degli studiosi pi\u00f9 importanti a livello internazionale, Enrico Berti ne rintracci\u00f2 le tracce nella metafisica, nell'etica e nella politica contemporanea in particolar modo per il problema della contraddizione e della dialettica.\nBerti si inser\u00ec poi nella dibattuta questione del rapporto tra filosofia e scienza, cercando di definire la specificit\u00e0 della filosofia, che si fonda su una razionalit\u00e0 non rapportabile a quella scientifica, ma piuttosto alla dialettica e alla retorica. Su un piano pi\u00f9 propriamente teoretico si interess\u00f2 alla possibilit\u00e0 di riproporre oggi una filosofia di tipo metafisico, formulando una concezione \u00abumile\u00bb o \u00abpovera\u00bb della metafisica come consapevolezza della problematicit\u00e0, e quindi dell'insufficienza, del mondo dell'esperienza, considerato nella sua totalit\u00e0 (comprendente scienza, storia, individuo e societ\u00e0).\nOpere principali.\nNel 2004 Enrico Berti scrisse un dialogo satirico, un \"falso d'autore\" attribuito ad Aristotele, \"Eubulo o della ricchezza: dialogo perduto contro i governanti ricchi\".\nOnorificenze e riconoscimenti.\nFu membro delle seguenti accademie e istituzioni scientifiche:"}
{"id": "2618842", "revid": "195739", "url": "https://it.wikipedia.org/wiki?curid=2618842", "title": "Zamolxe", "text": ""}
{"id": "2618844", "revid": "1782831", "url": "https://it.wikipedia.org/wiki?curid=2618844", "title": "Misaki Nakahara", "text": " \u00e8 un personaggio principale del romanzo \"Welcome to the NHK\" di Tatsuhiko Takimoto e del manga e dell'anime da esso tratti.\nAspetto e carattere.\nRagazzina dall'aspetto esile, porta sempre un ombrello per riparasi dal sole, \u00e8 restia a stringere amicizia con le persone che incontra anche se sembra che Sat\u014d sia un'eccezione. Tratta il ragazzo come se dovesse prendersene cura, anche se talvolta, come in occasione della finzione organizzata per ingannare la madre del protagonista, dove recitava la parte della sua fidanzata, sembra che provi qualcosa di pi\u00f9 che semplice simpatia per l'amico.\nNel manga, la personalit\u00e0 di Misaki differisce radicalmente da quella pessimistica e depressa intravista nel romanzo e nell'anime: in contrasto con la sua apparente aura di innocenza, ella \u00e8 infatti un personaggio istrionico.\nStoria.\nMisteriosa sin dalla sua prima apparizione, stringe subito amicizia con il protagonista della storia Tatsuhiro Sat\u014d. Si avvicina a lui offrendogli la salvezza dalla sua condizione di hikikomori, attraverso una sorta di psicoanalisi improvvisata e la firma di un vero e proprio contratto. Il ragazzo all'inizio \u00e8 riluttante all'idea, anche perch\u00e9 fra le clausole legge che se non dovesse rispettare quanto stabilito dovrebbe pagare una cifra pari ad un milione di yen; lui le mentir\u00e0, ma alla fine verr\u00e0 convinto dalle apparenti buone intenzioni della ragazza. Si scoprir\u00e0 poi che Misaki lo osservava da molto tempo ed aveva trovato in lui l'unica persona ad essere di gran lunga inferiore a lei. Nel romanzo e nell'anime si scopre che dopo la morte di suo padre la madre si rispos\u00f2 con un uomo alcolizzato e manesco che la prendeva a male parole e la picchiava, al punto da condurre la donna al suicidio: Misaki, che and\u00f2 a vivere a casa degli zii da quel momento in poi, soffre molto di questo suo passato. Nel manga questo travagliato trascorso risulta, in realt\u00e0, essere nient'altro che una menzogna atta a richiamare attenzione e piet\u00e0 nei suoi confronti, soffrendo ella di ansia da separazione nel momento in cui crede che Sato la stia rimpiazzando con la sua depressa senpai; l'intento del suo \"progetto\" era fin dall'inizio quello di diventare una persona dalla volont\u00e0 forte, distruggendo ogni aspettativa di felicit\u00e0 provata nei confronti di un altro essere umano e rendendo quest'ultimo \"suo prigioniero\", ovverosia co-dipendente nei suoi confronti."}
{"id": "2618845", "revid": "767487", "url": "https://it.wikipedia.org/wiki?curid=2618845", "title": "Dan Cage", "text": "Carriera.\nNel 2017-18 \u00e8 stato vice-allenatore della University of Pittsburgh dopo una stagione come \"Director of basketball operations\".."}
{"id": "2618848", "revid": "599013", "url": "https://it.wikipedia.org/wiki?curid=2618848", "title": "Brock Gillespie", "text": ""}
{"id": "2618849", "revid": "767487", "url": "https://it.wikipedia.org/wiki?curid=2618849", "title": "Kaoru Yamazaki", "text": " \u00e8 uno dei personaggi principali del romanzo \"Welcome to the NHK\" di Tatsuhiko Takimoto e del manga e dell'anime da esso tratti.\nAspetto e carattere.\nDall'aspetto sembra il classico otaku quale lo si ritrae nell'immaginario comune: porta gli occhiali, \u00e8 magro e nutre una grande passione per un cartone in particolare di genere mah\u014d sh\u014djo (nel romanzo \"Fancy Lala\", nel manga \"Magica DoReMi\", nell'anime \"Pururin\") di cui si circonda la casa di gadget . Inoltre segue un corso di programmazione ed ha una passione per i videogiochi erotici . Le sue passioni sembrano pregiudicarlo nella vita sociale, venendo tenuto dagli altri a debita distanza e costantemente preso di mira dai bulli . Il suo carattere, anche per via di questi trascorsi, \u00e8 apparentemente disincantato sulla natura umana; egli si riveste di una ferrea corazza di cinismo e sessuofobia, trasferendo la propria frustrazione e rabbia repressa verso le donne \"reali\" quale capro espiatorio e preferendo ad esse le lolita \"in 2D\".\nStoria.\nAndava nella stessa scuola del protagonista Tatsuhiro Sat\u014d: questi, per farsi bello agli occhi della senpai di cui si era invaghito, cerc\u00f2 di salvarlo da un pestaggio, anche se poi i bulli ebbero comunque la meglio picchiando sia l'uno sia l'altro. I due si ritrovano vicini di appartamento. Scopre che il Senpai \u00e8 diventato un hikikomori e, nonostante all'inizio eserciti su di lui una cattiva influenza (facendolo, ad esempio, diventare un lolicon suo pari), cerca di aiutarlo pi\u00f9 volte a farlo uscire dalla sua condizione, spesso cercando di fargli capire che quello che sta facendo \u00e8 sbagliato (non esitando a ricorrere a mezzi drastici). Lavorano insieme ad un progetto, la creazione di un videogioco eroge: sognano di sfondare nel campo, ma alla fine il gioco non riscuoter\u00e0 molto successo. Nel manga e nel romanzo, l'ultimo progetto cui dedica disperatamente le sue energie, non lesinando sull'assunzione di droghe pesanti nel corso della lavorazione, \u00e8 la costruzione di una \"bomba rivoluzionaria\" con la quale riscattare gli otaku dalla loro condizione di subalternit\u00e0 sociale. Egli avr\u00e0 modo di trovare una ragazza che sembra nutrire un qual certo sentimento verso di lui, Nanako, una doppiatrice che ha conosciuto al corso. Quando Yamazaki sapr\u00e0 di dover far ritorno alla magione in campagna per seguire le orme della famiglia e sbrigare il mestiere di vaccaro (gi\u00e0 prefiguratogli dai genitori fin dalla pi\u00f9 tenera et\u00e0), dopo esser venuto a conoscenza delle cagionevoli condizioni di salute del padre ed aver compreso di non avere molto futuro come programmatore, decide di lasciare la ragazza in malo modo portandola a casa per farle vedere la sua intera collezione di eroge e statuine erotiche. Alla fine Yamazaki si sposer\u00e0, diventando un alcolizzato, con una ragazza del luogo attraverso un matrimonio combinato."}
{"id": "2618854", "revid": "554814", "url": "https://it.wikipedia.org/wiki?curid=2618854", "title": "Hitomi Kashiwa", "text": " \u00e8 una dei personaggi del romanzo \"Welcome to the NHK\" di Tatsuhiko Takimoto e del manga e dell'anime da esso tratti.\nAspetto e carattere.\n\u00c8 una giovane di bell'aspetto ma di carattere tendente alla depressione, tanto da essere in cura presso tre psichiatri; paranoide ed attratta dall'idea del suicidio, per via dello stress accumulato nel suo lavoro di impiegata statale, ella \u00e8 condotta all'uso ed abuso di psicofarmaci ed \u00e8 ossessionata dal fatto che tutto possa essere una sorta di cospirazione contro di lei. Non \u00e8 affatto portata per le relazioni lunghe, anche se si innamora perdutamente di un ragazzo che crede, per\u00f2, preferisca il lavoro a lei.\nStoria.\nNei ricordi la vediamo frequentare la stessa scuola di Tatsuhiro Sat\u014d, il protagonista della storia. Lo convince a farlo entrare nel suo stesso club (letteratura) e saranno gli unici. Passano il tempo a giocare a carte mentre si avvicina la fine degli anni scolastici. Egli si innamora di Hitomi, intraprendendo con lei (ad eccezione di quanto narrato nel manga) anche un rapporto sessuale, ma non ha il coraggio di dichiararsi anche quando ella gli confida di essersi lasciata da poco con il suo ultimo ragazzo.\nIn un momento di depressione particolarmente acuta Kashiwa trasciner\u00e0 Sat\u014d in un patto di suicidio collettivo chiamato \"netto shinju\" o, per utilizzare una formula assai citata, \"incontro offline\" (laddove la vita di una persona si intenda come pari all'impiego di un mero apparecchio tecnologico da \"spegnere\" quando ritenuto opportuno dall'utente); questa, dinanzi alla provvidenziale proposta di matrimonio da parte del fidanzato Jogasaki, desister\u00e0 dall'intento suicida facendo per\u00f2 capitombolare Sat\u014d in una depressione ancora pi\u00f9 nera.\nNel manga, le turbe psicologiche di Kashiwa rovineranno anche il matrimonio, riconoscendo l'una la disaffezione nei confronti dell'altro; nell'anime e nel romanzo, al contrario, marito e moglie saranno una coppia assai felice, con tanto di pargolo da accudire."}
{"id": "2618857", "revid": "767487", "url": "https://it.wikipedia.org/wiki?curid=2618857", "title": "Blue Steel - Bersaglio mortale", "text": "Blue Steel - Bersaglio mortale (\"Blue Steel\") \u00e8 un film del 1990 diretto da Kathryn Bigelow.\nTrama.\nL'agente Megan Turner, appena arruolatasi nel corpo di polizia di New York, sventa una rapina a un supermercato uccidendo il rapinatore. Purtroppo per lei inizia un incubo, perch\u00e9 uno dei clienti del supermercato, Eugene Hunt, agente di cambio di Wall Street, che al momento della rapina sta facendo la spesa, crollato psicologicamente e impazzito a causa della sparatoria, all'insaputa di Megan, trattiene furtivamente la 44 Magnum del rapinatore, facendo in modo che Megan venga cos\u00ec accusata d'eccesso di legittima difesa e, di conseguenza, sospesa fin dal primo giorno di servizio. Eugene intanto s'ossessiona al pensiero di Megan, che vede come una \"luce\" divina per guarire da questa sua follia, inizia a corteggiarla e, nel frattempo, di notte, comincia a uccidere gente inerme a colpi di pistola, ma lasciando i bossoli col nome di Megan inciso sopra.\nL'investigatore Nick Mann, che segue il caso, preme perch\u00e9 Megan sia reintegrata come \"detective\" della Squadra Omicidi, in modo da poterlo aiutare nella soluzione del caso. L'uomo ha infatti intuito che l'assassino conosce Megan. Intanto, durante uno dei loro incontri, Eugene chiede a Megan di tenere la pistola in mano e puntargliela addosso, e nel frattempo le fa capire di essere stato lui l'artefice di tutto, in preda alla follia. Eugene viene arrestato, ma subito dopo liberato per insufficienza di prove, dato che Megan non ha trovato l'arma del delitto.\nOra che \u00e8 libero, Eugene punta a Megan e, dato che vuole affrontarla faccia a faccia, uccide chiunque prova a intralciarlo, prima tra tutte Tracy, migliore amica di Megan. Riesce addirittura a terrorizzarla arrivando a casa dei genitori di Megan, che la ragazza va a trovare ogni tanto. E fa di tutto perch\u00e9 ogni volta sia rilasciato dalla polizia per insufficienza di prove. Nel tentativo di riuscire a trovare la pistola, che Eugene tiene sotterrata in un parco vicino a casa, tenta anche di uccidere l'investigatore Mann, fortunatamente senza riuscirvi. Megan, che ormai s'\u00e8 innamorata di Nick, intrattiene una relazione sentimentale con lui. Una sera, a casa di Megan dopo una notte d'amore tra I due, Eugene entra furtivamente in casa e prima ferisce Nick per poi tentare di stuprare e soffocare Megan, ma la donna si difende tempestivamente e mette in fuga Eugene.\nTrasportati entrambi in ospedale, Megan dopo una notte di incubi per colpa di Eugene e per il male subito dallo psicopatico, con la scusa d'aiuto neutralizza l'agente di sorveglianza e riesce a rubare l'uniforme da poliziotto allontanandosi dall'ospedale alla ricerca dello squilibrato per mettere fine ai torti subiti. Sapendo che l'uomo la stava pedinando gi\u00e0 da fuori l'ospedale, si incammina in metropolitana fingendo di essere ignara di essere seguita, ma di scatto si gira e spara a Eugene, che rimane ferito e riesce a rispondere al fuoco ferendo la stessa Megan e dandosi di nuovo alla fuga in strada. Megan non demorde e insegue l'uomo e dopo varie sparatorie, l'uomo ferito e senza colpi nel caricatore, rimane inerme di fronte a Megan che senza esitare gli spara tre colpi di pistola al petto e mette fine alla follia criminale di Eugene, vendicando anche se stessa. Il film finisce con Megan che, ferita, viene riportata in ospedale."}
{"id": "2618858", "revid": "1782831", "url": "https://it.wikipedia.org/wiki?curid=2618858", "title": "Megumi Kobayashi", "text": " \u00e8 una dei personaggi del manga e dell'anime di \"Welcome to the NHK\".\nAspetto e carattere.\nNei ricordi appare bruna e di carattere ottimista, burbera e severa con s\u00e9 stessa e con gli altri; nella realt\u00e0 attuale \u00e8 bionda, cinica di carattere e disposta a calpestare gli altri pur di ottenere i suoi obiettivi: si ritrova coinvolta, inizialmente suo malgrado, in un'illecita attivit\u00e0 di multi-level marketing dove anche lei, avendo contratto un grosso debito con l'azienda per lei ormai inestinguibile, cerca di imbrogliare la gente facendola cadere nello stesso vortice.\nStoria.\nLa si vede nella parte quasi finale della storia, quando cerca di coinvolgere, riuscendoci, il suo vecchio compagno di classe Tatsuhiro Sat\u014d. Il ragazzo aveva capito che lei era coinvolta in qualcosa di illecito ma, non riuscendo a trovare abbastanza forza di volont\u00e0 per opporvisi, compra del materiale assolutamente inutile per lui, contraendo per giunta con l'azienda un debito di circa un milione di yen. Nel manga, esso viene estinto soltanto grazie alla provvidenziale azione dei genitori che al ragazzo, inventandosi che fosse per la casa, forniscono una ingente somma di denaro. Nell'anime il trio Sato-Misaki-Yamazaki riesce, con pi\u00f9 decisione, ad uscire dall'organizzazione, comprendendo il vero motivo dell'agire di Megumi: rimasta senza genitori, essendo costretta a badare anche a suo fratello (un hikikomori allo stadio finale, ormai inabile a condurre una vita autonoma) cade per disperazione nella spirale delle vendite-truffa, allettata dalla speranza di ricavarsi quel tanto necessario per riuscire a mantenere s\u00e9 stessa ed il fratello; il ragazzo riconosce Sat\u014d perch\u00e9 aveva giocato con lui tempo addietro in un gioco di ruolo on-line e desidera parlargli, sempre impersonificando i personaggi di internet dove lo avverte di non fare la sua stessa fine."}
{"id": "2618866", "revid": "1605525", "url": "https://it.wikipedia.org/wiki?curid=2618866", "title": "Carol O'Connell", "text": ""}
{"id": "2618868", "revid": "122154055", "url": "https://it.wikipedia.org/wiki?curid=2618868", "title": "Premio Shamus", "text": "Il premio Shamus (\"Shamus Award\") \u00e8 un premio letterario assegnato annualmente, a partire dal 1982, dall'associazione Private Eye Writers of America (PWA) in riconoscimento delle opere di letteratura gialla incentrate su detective privati (\"private eye\").\nPi\u00f9 precisamente, sono candidabili al premio quelle opere in cui il protagonista \u00e8 una persona pagata per il lavoro investigativo, ma non \u00e8 impiegata da un ente governativo per svolgere questo lavoro. Sono inclusi i tradizionali investigatori privati con licenza, avvocati e giornalisti che svolgono di persona le proprie investigazioni; altri che svolgano funzioni di agenti privati a pagamento. Non sono inclusi ufficiali delle forze dell'ordine e altri agenti governativi, n\u00e9 investigatori dilettanti o non retribuiti (\u00ab\"Eligible works must feature as a main character a person paid for investigative work but not employed for that work by a unit of government. These include traditionally licensed private investigators; lawyers and reporters who do their own investigations; and others who function as hired private agents. These do not include law enforcement officers, other government employees or amateur, uncompensated sleuths.\"\u00bb).\nIl premio \u00e8 assegnato abitualmente nel corso dell'annuale convention di letteratura gialla Bouchercon.\nCategorie.\nIl premio \u00e8 attualmente assegnato nelle seguenti categorie:\nAlbo d'oro.\nI vincitori sono indicati in grassetto. A seguire la \"short-list\" dei nominati. Tra parentesi, il nome dell'investigatore protagonista del romanzo."}
{"id": "2618869", "revid": "135491", "url": "https://it.wikipedia.org/wiki?curid=2618869", "title": "Shamus Award", "text": ""}
{"id": "2618870", "revid": "135491", "url": "https://it.wikipedia.org/wiki?curid=2618870", "title": "Premi Shamus", "text": ""}
{"id": "2618871", "revid": "287204", "url": "https://it.wikipedia.org/wiki?curid=2618871", "title": "Sh2-207", "text": "Sh2-207 \u00e8 una nebulosa a emissione, visibile nella costellazione della Giraffa.\nOsservazione.\nLa nebulosa si individua nella parte meridionale della costellazione, al confine con Perseo; in questa costellazione si trovano le stelle pi\u00f9 appariscenti utilizzabili per il suo reperimento: una volta individuata la , ci si sposta di circa tre gradi in direzione nordest. Poco a sud \u00e8 individuabile una seconda nebulosa, di dimensioni pi\u00f9 ridotte, catalogata come Sh2-208. La sua declinazione fortemente settentrionale fa s\u00ec che essa possa essere osservata agevolmente durante gran parte delle notti dell'anno dall'emisfero boreale, mentre dall'emisfero australe la sua osservazione \u00e8 penalizzata; il periodo in cui raggiunge la pi\u00f9 alta elevazione sull'orizzonte \u00e8 compreso fra i mesi di ottobre e febbraio.\nCaratteristiche.\nA causa della sua struttura ad anello, Sh2-207 \u00e8 stata inizialmente scambiata per una nebulosa planetaria; in seguito, con l'evoluzione degli studi a pi\u00f9 lunghezze d'onda, si \u00e8 dimostrata l'appartenenza dell'oggetto alla classe delle regioni H II. La fonte della ionizzazione dei gas di Sh2-207 \u00e8 una stella subgigante blu di classe spettrale O9.5IV, che ha una magnitudine pari a 13,23 ed \u00e8 catalogata come USNO-A2\u00a01425-05097182. Tramite lo studio della velocit\u00e0 radiale, che per questa nube \u00e8 pari a una media di -35,4\u00a0km\u00a0s\u22121, si \u00e8 ottenuta la sua distanza e di conseguenza \u00e8 stato possibile determinarne il diametro, che \u00e8 pari a 13 anni luce, ben oltre le dimensioni di una nebulosa planetaria; sempre tramite lo studio della velocit\u00e0 radiale \u00e8 possibile suddividere la nebulosa in due regioni, una interna indicata come A, che mostra una velocit\u00e0 di -38,4\u00a0km\u00a0s\u22121, e una periferica, indicata come B e che possiede una velocit\u00e0 di -33,6\u00a0km\u00a0s\u22121. Da ci\u00f2 deriva che la parte centrale \u00e8 in avvicinamento alla velocit\u00e0 di 4,8\u00a0km\u00a0/s."}
{"id": "2618872", "revid": "135491", "url": "https://it.wikipedia.org/wiki?curid=2618872", "title": "Shamus Awards", "text": ""}
{"id": "2618878", "revid": "339392", "url": "https://it.wikipedia.org/wiki?curid=2618878", "title": "Sh\u014d Kazamatsuri", "text": ""}
{"id": "2618879", "revid": "149485", "url": "https://it.wikipedia.org/wiki?curid=2618879", "title": "Campionati mondiali di short track 2005", "text": "La XXV edizione dei Campionati mondiali di short track (\"World Short Track Speed Skating Championships\"), ufficialmente organizzati con tale denominazione dalla \"International Skating Union\" (\"Federazione internazionale di pattinaggio su ghiaccio\"), si \u00e8 tenuta dal 9 all'11 marzo del 2005 a Pechino in Cina.\nPartecipanti per nazione.\nLa lista dei partecipanti era composta da 138 atleti da 32 distinte nazioni, di cui 67 donne e 71 uomini."}
{"id": "2618881", "revid": "287204", "url": "https://it.wikipedia.org/wiki?curid=2618881", "title": "Francois-Louis Tremblay", "text": ""}
{"id": "2618882", "revid": "149485", "url": "https://it.wikipedia.org/wiki?curid=2618882", "title": "Campionati mondiali di short track 2006", "text": "La XXVI edizione dei Campionati mondiali di short track (\"World Short Track Speed Skating Championships\"), ufficialmente organizzati con tale denominazione dalla \"International Skating Union\" (\"Federazione internazionale di pattinaggio su ghiaccio\"), si \u00e8 tenuta dal 29 al 31 marzo del 2006 a Minneapolis nello stato del Minnesota negli Stati Uniti d'America.\nPartecipanti per nazione.\nLa lista dei partecipanti era composta da 126 atleti da 27 distinte nazioni, di cui 58 donne e 68 uomini."}
{"id": "2618884", "revid": "149485", "url": "https://it.wikipedia.org/wiki?curid=2618884", "title": "Campionati mondiali di short track 2007", "text": "La XXVII edizione dei Campionati mondiali di short track (\"World Short Track Speed Skating Championships\"), ufficialmente organizzati con tale denominazione dalla \"International Skating Union\" (\"Federazione internazionale di pattinaggio su ghiaccio\"), si \u00e8 tenuta dal 9 all'11 marzo del 2007 a Milano in Italia.\nPartecipanti per nazione.\nLa lista dei partecipanti era composta da 136 atleti da 30 distinte nazioni, di cui 64 donne e 72 uomini."}
{"id": "2618891", "revid": "1543377", "url": "https://it.wikipedia.org/wiki?curid=2618891", "title": "Campionati mondiali di short track 1983", "text": "La III edizione dei Campionati mondiali di short track (\"World Short Track Speed Skating Championships\"), ufficialmente organizzati con tale denominazione dalla \"International Skating Union\" (\"Federazione internazionale di pattinaggio su ghiaccio\"), si \u00e8 tenuta dall'8 al 10 aprile del 1983 a Tokyo in Giappone."}
{"id": "2618895", "revid": "92723", "url": "https://it.wikipedia.org/wiki?curid=2618895", "title": "V\u00edt\u011bzslav Nezval", "text": "Biografia.\nFin dagli esordi fu particolarmente sensibile alle avanguardie letterarie, da Apollinaire a Majakovskij. Nelle sue prime raccolte di poesie, \"Il ponte\", del 1922, \"Pantomima\" del 1924 e \"Poesie della notte\", del 1930, esalta il piacere di vivere. \nFu aderente convinto al \"poetismo\", corrente in contrapposizione con la letteratura proletaria allora in voga, dai primi anni '30 divenne il pi\u00f9 importante protagonista del surrealismo ceco, insieme a Karel Teige, per il quale nel 1934 redasse anche un manifesto. \u00c8 proprio nell'ambito surrealista che prendono corpo le sue migliori opere drammatiche, fra le quali ricordiamo: \"La paura\", del 1929; \"Gli amanti del chiosco\", del 1931; \"Valeria e la settimana delle meraviglie\", del 1935 e la raccolta \"Il becchino assoluto\", del 1937.\nAlla fine degli anni '30, il suo periodo pi\u00f9 prolifico, diresse la sua attenzione verso tematiche civili e sociali di maggiore respiro con le opere: \"52 amare ballate dell'eterno studente Robert David\", del 1936 e \"Madre di speranza\", del 1938. \nGli anni della Seconda guerra mondiale fecero di Nezval un convinto militante per la pace e le sue raccolte \"Canto per la pace\", del 1950 e \"Dalla mia casa\", del 1953 confermano questo suo ulteriore indirizzo. Nel 1953 \u00e8 stato proclamato artista nazionale cecoslovacco. Ci ha lasciato anche un'opera autobiografica incompleta: \"Dalla mia vita\"."}
{"id": "2618897", "revid": "110157", "url": "https://it.wikipedia.org/wiki?curid=2618897", "title": "Jeric\u00f3 (Boyac\u00e1)", "text": "Jeric\u00f3 \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Pedro Guillen de Arce nel 1628, mentre l'istituzione del comune \u00e8 del 20 ottobre 1821."}
{"id": "2618899", "revid": "1543377", "url": "https://it.wikipedia.org/wiki?curid=2618899", "title": "Labranzagrande", "text": "Labranzagrande \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da un gruppo di gesuiti nel 1586, mentre l'istituzione del comune \u00e8 del 1\u00ba aprile 2008."}
{"id": "2618901", "revid": "287204", "url": "https://it.wikipedia.org/wiki?curid=2618901", "title": "Andrea Colombo", "text": ""}
{"id": "2618902", "revid": "110157", "url": "https://it.wikipedia.org/wiki?curid=2618902", "title": "La Capilla", "text": "La Capilla \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Juan de la Cruz Aguirre, mentre l'istituzione del comune \u00e8 del 18 marzo 1793."}
{"id": "2618905", "revid": "306856", "url": "https://it.wikipedia.org/wiki?curid=2618905", "title": "Cima del Prete", "text": "La Cima del Prete (3.458 - \"Wilder Pfaff\" in tedesco) \u00e8 una montagna delle Alpi dello Stubai nelle Alpi Retiche orientali. Si trova lungo la linea di confine tra l'Italia e l'Austria.\nSi pu\u00f2 salire sulla vetta partendo dal Rifugio Cima Libera (3.145\u00a0m) e la Cima del Prete pu\u00f2 essere punto di passaggio per salire sul pi\u00f9 alto Pan di Zucchero."}
{"id": "2618906", "revid": "24443", "url": "https://it.wikipedia.org/wiki?curid=2618906", "title": "Wilder Pfaff", "text": ""}
{"id": "2618907", "revid": "599013", "url": "https://it.wikipedia.org/wiki?curid=2618907", "title": "Sylvie Daigle", "text": "Carriera.\nVincitrice di due medaglie olimpiche (ci sarebbero da aggiungere un oro, due argenti e due bronzi conquistati a , ma lo short track era ancora una disciplina dimostrativa) e di 34 medaglie mondiali (anche qui ci sarebbero da aggiungere tre ori, tre argenti ed un bronzo conquistati a \"Solihull 1978\" e \"Quebec 1979\" quando ancora i \"Mondiali di short track\" non erano una manifestazione ufficiale)."}
{"id": "2618908", "revid": "1543377", "url": "https://it.wikipedia.org/wiki?curid=2618908", "title": "La Victoria (Boyac\u00e1)", "text": "La Victoria \u00e8 un comune della Colombia facente parte del dipartimento di Boyac\u00e1.\nIl centro abitato venne fondato nel 1956, mentre l'istituzione del comune \u00e8 del 1965."}
{"id": "2618909", "revid": "422900", "url": "https://it.wikipedia.org/wiki?curid=2618909", "title": "Ronaldo V Football", "text": ""}
{"id": "2618912", "revid": "119485387", "url": "https://it.wikipedia.org/wiki?curid=2618912", "title": "Ghiacciaio Mendenhall", "text": "Il ghiacciaio Mendenhall \u00e8 un ghiacciaio situato nella valle Mendenhall, a circa 19\u00a0km dal centro di Juneau, capitale dell'Alaska, nella zona sud-orientale dello stato statunitense.\nNome.\nNoto in origine come Sitaantaagu (\"il ghiacciaio dietro la citt\u00e0\") o Aak'wtaaksit (\"il ghiacciaio dietro il piccolo lago\") dalla popolazione indigena locale dei Tlingit, il ghiacciaio \u00e8 stato inizialmente ribattezzato, nel 1888, Auke (Auk) dal naturalista John Muir in onore del gruppo Auk Kwaan (o Aak'w Kwaan) dei Tlingit. Nel 1899 fu poi ribattezzato ghiacciaio Mendenhall in onore di Thomas Corwin Mendenhall. Si estende dal campo di ghiaccio Juneau, che ne \u00e8 la fonte, verso il lago Mendenhall e infine verso il fiume Mendenhall.\nStato del ghiacciaio.\nIl Juneau Icefield Research Program ha monitorato i ghiacciai del campo di ghiaccio Juneau dal 1942, tra cui il ghiacciaio Mendenhall. Nel periodo 1951\u20131958, il fronte del ghiacciaio, che fluisce verso la periferia di Juneau, \u00e8 arretrato di 580 m e di 2,82\u00a0km dal 1958, quando ha avuto origine il lago Mendenhall era di oltre 4\u00a0km dal 1500. Il limite del ghiacciaio ha attualmente un bilancio di massa di ghiaccio negativo e continuer\u00e0 ad arretrare in futuro.\nEscursioni.\nIl \"Servizio Forestale degli Stati Uniti\" gestisce il \"Mendenhall Glacier Visitor Center\" come parte della \"Tongass National Forest\". Dal parcheggio sottostante sono accessibili diversi sentieri verso il ghiacciaio. Uno dei quali \u00e8 il \"Nugget Falls Trail\" che conduce i visitatori alle cascate Nugget (circa 1,5 km di percorso). "}
{"id": "2618913", "revid": "599013", "url": "https://it.wikipedia.org/wiki?curid=2618913", "title": "Juan Jos\u00e9 Valencia", "text": "Carriera.\nComincia la carriera con il Barakaldo, da cui si trasferisce, nel corso della stagione 1991-1992, al Bilbao Athletic. L'anno successivo viene \"promosso\" all'Athletic Bilbao diventando subito titolare, e debuttando nella Primera Divisi\u00f3n il 6 settembre 1992 nella partita Athletic-Cadice 2-1.\nDopo sette stagioni (delle quali cinque da titolare) con i \"rojiblancos\", nel 1999-2000 passa al Siviglia, da cui si trasferisce allo Sporting Gijon nel corso della stessa stagione. Qui disputa cinque anni nella Segunda Divisi\u00f3n, dopodich\u00e9 passa al Club Gimn\u00e0stic de Tarragona, ed infine al Racing Santander, dove conclude la carriera nel 2006."}
{"id": "2618914", "revid": "1543377", "url": "https://it.wikipedia.org/wiki?curid=2618914", "title": "La Uvita", "text": "La Uvita \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Vicente Ferrer del R\u00edo de Loza nel 1758."}
{"id": "2618919", "revid": "49981837", "url": "https://it.wikipedia.org/wiki?curid=2618919", "title": "Teramano", "text": ""}
{"id": "2618920", "revid": "1543377", "url": "https://it.wikipedia.org/wiki?curid=2618920", "title": "Cromogranina A", "text": "La cromogranina A o secrezione paratiroidea della proteina 1 \u00e8 una proteina codificata dal gene CHGA, l'RNA del gene codifica per un membro della famiglia delle proteine secretorie dei granuli neuroendocrini, la cromogranina A viene accumulata nelle vescicole secretorie dei neuroni e delle cellule endocrine .\nGenetica.\nLa cromogranina A nell'uomo viene codificata dal gene CHGA collocato sul cromosoma 14 14q31.3-31.2 a 92.46-92.47 Mb ; Nel topo il gene si ritrova sul cromosoma 12 murino 12qE a 102.96-102.97 Mb .\nFisiologia.\nLa cromogranina A viene scissa da una convertasi pro-ormone endogena in diversi frammenti peptidici \u00e8 quindi la proteina precorritrice di diversi peptidi funzionali compresa la vasostatina, la pancreastatina, la catestatina e la parastatina. Questi peptidi modulano negativamente la funzione neuroendocrina, inibiscono cio\u00e8 la liberazione degli ormoni dai neuroni a trasmissione ormonale, tali proteine inibiscono la liberazione degli ormoni agendo direttamente sulla medesima cellula nella quale vengono prodotte o agendo sulle cellule vicine a quella di produzione.\nMarcatore tumorale.\nElevati livelli di Cromogranina A vengono associati all'insorgenza del feocromocitoma.\nCromogranina A viene anche impiegata come indicatore per il cancro del pancreas, alla prostata e nella sindrome carcinoide. Si ritiene che potrebbe essere coinvolta nella progressione neoplastica precoce, tuttavia elevati livelli della proteina si riscontrano anche nei casi di diabete o nel caso di assunzione di farmaci inibitori di pompa protonica quali i gastroprotettori."}
{"id": "2618921", "revid": "27461388", "url": "https://it.wikipedia.org/wiki?curid=2618921", "title": "Baranof", "text": ""}
{"id": "2618922", "revid": "1305772", "url": "https://it.wikipedia.org/wiki?curid=2618922", "title": "Baranov", "text": ""}
{"id": "2618924", "revid": "599013", "url": "https://it.wikipedia.org/wiki?curid=2618924", "title": "Txomin Nagore", "text": "Carriera.\nCresce nelle giovanili dell'Osasuna, squadra con la quale debutta con la squadra riserve nella stagione 1995-1996. Nel corso della stessa stagione viene \"promosso\" alla prima squadra, debuttando nella Segunda Divisi\u00f3n. Nella stagione 1997-98 passa all'Athletic Bilbao, con cui debutta nella Primera Divisi\u00f3n il 6 settembre 1997 nella partita Betis Siviglia-Athletic (1-1).\nDopo due stagioni passa al Numancia, da cui si trasferisce all' prima, all'Maiorca poi, quindi al Celta Vigo ed infine al Levante, dove resta un solo anno.\nFino alla stagione 2012-2013 rimane al Numancia, per poi trasferirsi, dopo 7 anni, al Mirandes."}
{"id": "2618926", "revid": "46291", "url": "https://it.wikipedia.org/wiki?curid=2618926", "title": "Mentha citrata", "text": "La Menta bergamotto (\"Mentha citrata\" ) \u00e8 una pianta erbacea perenne della famiglia delle Lamiacee.\nRaggiunge i 30\u00a0cm di altezza con foglie molto scure color bronzo, ha fiori color porpora; cresce in Europa.\nLa pianta ha un caratteristico odore di limone schiacciato e le foglie hanno un odore rinfrescante che ricorda la lavanda e l'acqua di Colonia, questa caratteristica \u00e8 dovuta alla presenza dell'acetato di linalile che \u00e8 proprio quella sostanza presente nell'olio essenziale di bergamotto, che conferisce e fissa il profumo dell'acqua di Colonia. Per questo motivo l'olio essenziale ricavato dalla \"Mentha citrata\", opportunamente distillato per ottenere una frazione particolarmente ricca in acetato di linalile, viene utilizzato a scopo fraudolento per adulterare oli essenziali agrumari pregiati come quello di bergamotto.\nLa \"Mentha citrata\" \u00e8 usata per fare un t\u00e8 di gusto simile alla limonata ."}
{"id": "2618927", "revid": "1013865", "url": "https://it.wikipedia.org/wiki?curid=2618927", "title": "Provincia di Baoruco", "text": "Baoruco \u00e8 una delle 32 province della Repubblica Dominicana. Il suo capoluogo \u00e8 Neiba.\nGeografia antropica.\nSuddivisioni amministrative.\nLa provincia si suddivide in 5 comuni e 9 distretti municipali (\"distrito municipal\" - D.M.):"}
{"id": "2618928", "revid": "38120", "url": "https://it.wikipedia.org/wiki?curid=2618928", "title": "L'Altro", "text": ""}
{"id": "2618930", "revid": "339392", "url": "https://it.wikipedia.org/wiki?curid=2618930", "title": "Admiralty Island", "text": ""}
{"id": "2618934", "revid": "39250145", "url": "https://it.wikipedia.org/wiki?curid=2618934", "title": "Wrangell Island", "text": ""}
{"id": "2618935", "revid": "1543377", "url": "https://it.wikipedia.org/wiki?curid=2618935", "title": "Mineralometria ossea computerizzata", "text": "La mineralometria ossea computerizzata (MOC), \u00e8 un mezzo per la misura della densit\u00e0 minerale ossea (in inglese Bone Mineral Density, BMD). Di questa tecnica esistono diverse tipologie, tra cui in particolare la MOC SPA (MOC a singolo raggio fotonico),\nMOC DPA (MOC a doppio raggio fotonico), la MOC DEXA (Dual-energy X-ray absorptiometry), la MOC QTC (tomografia quantitativa computerizzata) e la MOC QUS (ultrasonografia quantitativa).\nAttualmente i metodi cui si ricorre maggiormente per eseguire una mineralometria sono la MOC DEXA, che richiede l'utilizzo di un apparecchio a raggi X, e la MOC QUS, che fa affidamento sulle apparecchiature basate su ultrasuoni.\nL'assorbimetria a raggi X a doppia energia (DXA, precedentemente DEXA) comporta l'emissione di due fasci di raggi X, con differenti livelli di energia, che vengono inviati sul tessuto osseo del paziente. Una volta sottratto l'assorbimento del tessuto molle, \u00e8 possibile determinare l'assorbimento del fascio da parte dell'osso e quindi la densit\u00e0 minerale ossea. Tale assorbimento per il principio dell'assorbimetria fotonica \u00e8 infatti proporzionale alla densit\u00e0 dei tessuti ossei.\nA oggi l'assorbimetria a raggi X a doppia energia \u00e8 la tecnologia pi\u00f9 usata e pi\u00f9 studiata.\nLa scansione DEXA \u00e8 in genere utilizzata per diagnosticare e valutare l'evoluzione dell'osteoporosi, laddove la scintigrafia nucleare ossea risulta pi\u00f9 sensibile ad alcune malattie metaboliche ossee, quali infezioni, fratture o tumori.\nUsi.\nLe scansioni DXA sono utilizzate principalmente per valutare la densit\u00e0 minerale ossea. Tali scansioni possono anche essere utilizzate per misurare la composizione corporea e la percentuale di grassi con un alto grado di precisione. Infatti mediante specifici algoritmi matematici viene calcolata la misura del patrimonio minerale dello scheletro, il quale \u00e8 costituito in prevalenza da cristalli di idrossiapatite di calcio.\nTuttavia \u00e8 stato suggerito che la DXA, pur misurando molto accuratamente i minerali e la massa magra (LST), possa fornire risultati distorti a causa del suo metodo di calcolo che comporta una valutazione indiretta della massa grassa sottraendola dalla massa magra (LST) e/o la massa cellulare corporea (BCM) che la DXA misura direttamente.\nEsempi dell'utilizzo corrente di questa tecnologia si possono vedere nella diagnosi dell'osteoporosi sia in adulti sia in ambito pediatrico.\nIndicazioni.\nLe donne con pi\u00f9 di 65 anni dovrebbero essere sottoposte a una mineralometria ossea computerizzata. Non esiste consenso sull'et\u00e0 alla quale gli uomini dovrebbero essere sottoposti all'esame. Alcuni autori consigliano di effettuare l'esame dopo i 70 anni. Le donne a rischio dovrebbero prendere in considerazione di eseguire il test quando il rischio globale si approssima a quello di una donna di 65 anni, senza ulteriori fattori di rischio aggiuntivo.\nIl rischio individuale pu\u00f2 essere misurato facendo riferimento al calcolatore FRAX dell'Organizzazione Mondiale della Sanit\u00e0, che include diversi fattori di rischio clinico. Tra questi fattori precedenti fratture da fragilit\u00e0 ossea, l'uso di glucocorticoidi, l'abitudine al fumo di sigaretta, l'assunzione di eccessive quantit\u00e0 di alcol, l'artrite reumatoide, una storia anamnestica familiare di fratture dell'anca, malattie croniche renali ed epatiche, malattie croniche respiratorie, l'assunzione a lungo termine di fenobarbital o fenitoina, la celiachia, malattia infiammatoria intestinale, e altri fattori di rischio.\nT-score e Z-score.\nSi tratta di due indici statistici elaborati per rendere possibile il confronto dei valori della densit\u00e0 minerale (BMD, Bone Mineral Density) di un determinato paziente con i valori medi di densit\u00e0 riscontrabili in una popolazione di riferimento definita come \"normale o sana\".\nIl T-Score confronta il paziente con la media dei soggetti giovani adulti (picco di massima densit\u00e0 minerale stimato a 30 anni) e viene utilizzato di preferenza in soggetti di et\u00e0 superiore ai 30 anni. Lo Z-score confronta il paziente con la media dei soggetti di pari et\u00e0.\nValori negativi di T-score e di Z-score stanno ad indicare che la densit\u00e0 ossea di un determinato individuo si posiziona al di sotto la media. Al ridursi del T-score o dello Z-score il rischio di fratture viene ad aumentare.\nPunteggio.\nL'Organizzazione Mondiale della Sanit\u00e0 ha definito le seguenti categorie, in base alla densit\u00e0 ossea, nelle donne bianche:\nIl comitato dell'Organizzazione Mondiale della Sanit\u00e0 non avendo dati sufficienti, \u00e8 stato impossibilitato a creare le definizioni per gli uomini e per gli altri gruppi etnici.\nAlcune considerazioni particolari debbono essere fatte nell'utilizzo della tecnica DXA per valutare la massa ossea nei bambini. In particolare si deve tenere presente che confrontare la densit\u00e0 minerale ossea dei bambini con i dati di riferimento degli adulti (per calcolare un T-score) porta a una sottovalutazione della loro reale densit\u00e0, poich\u00e9 i bambini hanno una massa ossea minore rispetto agli adulti, ormai completamente sviluppati. Il rischio \u00e8 quello di avere un eccesso di diagnosi di osteopenia per l'et\u00e0 pediatrica. Per evitare questa sovrastima i punteggi di BMD vengono corretti in base ai dati di riferimento per lo stesso sesso ed et\u00e0 (andando cos\u00ec a calcolare uno Z-score).\nCi sono altre variabili, oltre all'et\u00e0, che possono confondere l'interpretazione del BMD misurata con tecnica DXA.\nUna importante variabile confondente \u00e8 la dimensione delle ossa. La tecnica DXA infatti tende a sovrastimare la densit\u00e0 minerale ossea nei soggetti alti e a sottovalutarla nei soggetti di statura pi\u00f9 piccola. L'errore \u00e8 dovuto al fatto che nella tecnica DXA il contenuto minerale osseo (misurato come l'attenuazione dei raggi X nelle ossa sottoposte a scansione) viene divisa per l'area dell'osso (anch'essa misurata dalla macchina).\nDal momento che la mineralometria ossea computerizzata con tecnica DEXA calcola la densit\u00e0 ossea facendo riferimento a un'area (aBMD: areal Bone Mineral Density), non \u00e8 una misura precisa della vera densit\u00e0 ossea, che deriva dal calcolo della massa divisa per il volume.\nAltre tecnologie di imaging come la MOC QTC (tomografia quantitativa computerizzata), sono in grado di misurare il volume dell'osso, e quindi sono indenni dall'effetto confondente delle dimensioni ossee.\n\u00c8 importante che i pazienti eseguano misurazioni ripetute della BMD e che le stesse siano effettuate ogni volta sulla stessa macchina, o almeno una macchina costruita dallo stesso produttore. L'errore di misura determinato dalla variabilit\u00e0 esistente tra macchina e macchina, oppure dal tentativo di conversione delle misure tra un produttore e l'altro pu\u00f2 introdurre ulteriori elementi di incertezza che inficiano l'attendibilit\u00e0 dell'esame.\nI risultati della MOC DXA necessitano di una compensazione se il paziente sta assumendo del ranelato di stronzio, ad esempio nel caso di prevenzione primaria e secondaria delle fratture per l'osteoporosi.\nEsposizione alle radiazioni.\nCome gi\u00e0 detto la MOC DXA utilizza i raggi X per valutare la densit\u00e0 minerale dell'osso. L'esame pertanto non \u00e8 invasivo ma espone il paziente alle radiazioni. In passato si \u00e8 ampiamente dibattuto del rischio radiogenico dell'esame. In realt\u00e0 il rischio da radiazione per il paziente \u00e8 minimo. \u00c8 stato calcolato che la dose di radiazione assorbita nel corso dell'esame \u00e8 di circa 1/10 della dose di un rx torace standard ed equivale, in genere, a un decimo della dose equivalente. Si ricorda a questo proposito che una dose equivalente di radiazioni (unit\u00e0 di misura sievert) equivale, in Italia, a circa un terzo della dose media assorbita in un anno per esposizione alla sola radioattivit\u00e0 naturale (radiazione di fondo, parametro di riferimento per la valutazione dei rischi radiogenici)."}
{"id": "2618936", "revid": "287204", "url": "https://it.wikipedia.org/wiki?curid=2618936", "title": "Dall", "text": ""}
{"id": "2618938", "revid": "28592", "url": "https://it.wikipedia.org/wiki?curid=2618938", "title": "Russian-American Company", "text": ""}
{"id": "2618939", "revid": "466539", "url": "https://it.wikipedia.org/wiki?curid=2618939", "title": "Albert Bassermann", "text": "Biografia.\nDal 1890 al 1895 fu membro del famoso complesso dei \"Meininger\", e dal 1895 al 1897 fu a Mannheim, finch\u00e9 Otto Brahm lo scrittur\u00f2 a Berlino, dove la sua arte fu messa al servizio del teatro realista e naturalista.\nDopo alcune importanti interpretazioni dirette da Max Reinhardt, divent\u00f2 un valido attore espressionista, adottando un'estrema stilizzazione. Nel secondo dopoguerra attivo anche a Hollywood, fu interprete di circa 70 film fra il periodo del cinema muto e quello del sonoro.\nRiconoscimenti.\nOttenne una candidatura ai premi Oscar 1941 al miglior attore non protagonista per il ruolo di Van Meer in \"Il prigioniero di Amsterdam\" (\"Foreign Correspondent\") di Alfred Hitchcock."}
{"id": "2618940", "revid": "76963", "url": "https://it.wikipedia.org/wiki?curid=2618940", "title": "Alejo Garc\u00eda Pintos", "text": "Doppiatori italiani.\nNelle versioni in italiano dei suoi film, Alejo Garc\u00eda Pintos \u00e8 stato doppiato da:"}
{"id": "2618941", "revid": "27461600", "url": "https://it.wikipedia.org/wiki?curid=2618941", "title": "Indigeni nordamericani", "text": ""}
{"id": "2618943", "revid": "1543377", "url": "https://it.wikipedia.org/wiki?curid=2618943", "title": "Cladonia peltastica", "text": "Cladonia peltastica (Nyl.) M\u00fcll. Arg. (1880), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dall'aggettivo latino \"peltasticus, -a, -um\", che significa \"relativo ai peltasti\", soldati greci armati di , cio\u00e8 \"p\u00e8lte\", scudi a forma di mezzaluna ricoperti di cuoio; per metonimia, in questo caso, indicano la forma a mezzaluna degli apoteci.\nCaratteristiche fisiche.\nIl fotobionte \u00e8 principalmente un'alga verde delle Trentepohlia.\nQuesta specie fa parte di un ristretto gruppo di cladonie che manifestano una grande variet\u00e0 di chemiotipi, ben 15 secondo il lichenologo Ahti, senza che siano evidenti variazioni morfologiche tali da poterla suddividere in specie diverse.\nAll'esame cromatografico sono state rilevate tracce di acido usnico, acido boninico e acido thamnolico.\nHabitat.\nViene rinvenuta nelle foreste premontane su substrato arenaceo, ad altitudini collinari.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie \u00e8 di incerta attribuzione per quanto concerne la sezione di appartenenza: alcuni la ascrivono alla sezione Unciales, altri autori, per le sue caratteristiche chimiche simili a quelle di C. capitellata e C. perforata, la attribuiscono alla sezione Perviae.\nA tutto il 2008 sono state identificate le seguenti forme, sottospecie e variet\u00e0:"}
{"id": "2618946", "revid": "339392", "url": "https://it.wikipedia.org/wiki?curid=2618946", "title": "Isola Baranoff", "text": ""}
{"id": "2618947", "revid": "339392", "url": "https://it.wikipedia.org/wiki?curid=2618947", "title": "Isola Baranov", "text": ""}
{"id": "2618948", "revid": "27461652", "url": "https://it.wikipedia.org/wiki?curid=2618948", "title": "Baranoff", "text": ""}
{"id": "2618953", "revid": "158913", "url": "https://it.wikipedia.org/wiki?curid=2618953", "title": "The Last Station", "text": "The Last Station \u00e8 un film del 2009 diretto da Michael Hoffman e basato sul romanzo biografico \"L'ultima stazione - Il romanzo degli ultimi giorni di Tolstoj\" (Bompiani) dello scrittore Jay Parini. Il film \u00e8 incentrato sull'ultimo anno di vita di Lev Tolstoj e sulla lotta tra i familiari per il controllo dei suoi beni.\nTrama.\nNel 1910, nella tenuta dello scrittore Lev Tolstoj di Jasnaja Poljana, vicino a Mosca, arriva il giovane intellettuale Valentin Bulgakov, che viene assunto da Tolstoj come suo segretario personale. Da tempo lo scrittore russo si \u00e8 avvicinato a una fede anarchico-cristiana e al credo non-violento ed ha abbracciato il vegetarianismo, arrivando a rinunciare alle sue ricchezze e al diritto d'autore sulle sue opere. Tutto questo ha innescato una lotta che coinvolge i suoi figli, l'amata moglie Sof'ja, che pur amando gelosamente il marito non ne accetta le decisioni, e Vladimir \u010certkov, leader del movimento tolstoiano che s'ispira alle idee dello scrittore. Il giovane Valentin si ritrover\u00e0 nel mezzo di questa lotta, incapace di gestire gli avvenimenti.\nProduzione.\nLe riprese sono state effettuate in Germania, negli stati della Sassonia-Anhalt, Brandeburgo, Turingia e a Lipsia in Sassonia.\nDistribuzione.\nIl 18 ottobre 2009 il film \u00e8 stato presentato in concorso al Festival internazionale del film di Roma 2009. Il film \u00e8 stato distribuito nelle sale cinematografiche italiane il 28 maggio 2010.\nVersione Home Video.\nIl film \u00e8 stato distribuito in DVD e Blu-Ray il 22 giugno 2010."}
{"id": "2618954", "revid": "72837035", "url": "https://it.wikipedia.org/wiki?curid=2618954", "title": "Citt\u00e0 belga", "text": ""}
{"id": "2618966", "revid": "21880", "url": "https://it.wikipedia.org/wiki?curid=2618966", "title": "Cladonia perforata", "text": "Cladonia perforata A. Evans (1952), \u00e8 una specie di lichene appartenente alla famiglia Cladoniaceae, dell'ordine Lecanorales.\nIl nome proprio deriva dall'aggettivo latino \"perforatus, -a, -um\", che significa \"perforato, che possiede fori\", ad indicare l'aspetto visivo dei podezi.\nDescrizione.\nIl fotobionte \u00e8 principalmente un'alga verde delle Trentepohlia.\nDistribuzione e habitat.\nLa specie \u00e8 stata rinvenuta nelle seguenti localit\u00e0:\nLa diffusione di questa specie in Florida \u00e8 limitata all'ambiente di sabbie drenate di varia composizione.\nTassonomia.\nQuesta specie \u00e8 di incerta attribuzione per quanto concerne la sezione di appartenenza: alcuni la ascrivono alla sezione Unciales, altri autori, per le sue caratteristiche chimiche simili a quelle di C. capitellata e C. peltastica, la attribuiscono alla sezione Perviae.\nA tutto il 2008 non sono state identificate forme, sottospecie e variet\u00e0.\nConservazione.\nLa Lista rossa IUCN classifica \"Cladonia perforata\" come specie in pericolo di estinzione (\"Endangered\")."}
{"id": "2618969", "revid": "1305772", "url": "https://it.wikipedia.org/wiki?curid=2618969", "title": "L'ultima stazione", "text": ""}
{"id": "2618977", "revid": "1592097", "url": "https://it.wikipedia.org/wiki?curid=2618977", "title": "Valerie Kapriski", "text": ""}
{"id": "2618978", "revid": "282579", "url": "https://it.wikipedia.org/wiki?curid=2618978", "title": "LITENING AT", "text": ""}
{"id": "2618982", "revid": "767487", "url": "https://it.wikipedia.org/wiki?curid=2618982", "title": "Mark Davies", "text": ""}
{"id": "2618989", "revid": "287204", "url": "https://it.wikipedia.org/wiki?curid=2618989", "title": "Aetos", "text": ""}
{"id": "2618996", "revid": "287204", "url": "https://it.wikipedia.org/wiki?curid=2618996", "title": "Fluocinolone acetonide", "text": "Il fluocinolone acetonide \u00e8 un corticosteroide, derivato sintetico dell'idrocortisone, utilizzato in particolare in dermatologia per ridurre un processo infiammatorio a livello della pelle.\nPropriet\u00e0 chimico-fisiche.\nL'introduzione di un atomo di fluoro in posizione 9\u03b1 dell'anello del nucleo steroideo aumenta fortemente l'attivit\u00e0 antinfiammatoria. Il ricorso all'acetonide ne aumenta la lipofilia.\nUtilizzi.\nL'utilizzo primario del fluocinolone acetonide \u00e8 soprattutto a livello dermatologico per combatter processi infiammatori a carico della pelle. Viene comunque utilizzato in numerose altre applicazioni, formulazioni ed usi. \u00c8, infatti, usato in spray rinologici e creme per uso rettale.\nUso rinologico.\nIl fluocinolone acetonide, da solo o accoppiato con altri principi attivi come vasocostrittori, \u00e8 indicato nella terapia locale delle affezioni infiammatorie allergiche e vasomotorie delle cavit\u00e0 nasali e paranasali. Con tale indicazione lo si pu\u00f2 usare per diminuire i sintomi del raffreddore comune, di riniti catarrali in genere, riniti allergiche e vasomotorie, catarro tubarico, sinusitie rinosinusiti catarrali, sinusiti e rinosinusiti allergiche e vasomotorie, riniti, sinusiti ed etmoiditi polipose, disturbi respiratori da deviazione del setto nasale o da ipertrofia dei turbinati. Localyn Rinologico S.V.\nha le stesse indicazioni, ma \u00e8 preferibile nelle forme croniche, nei pazienti particolarmente sensibili all'impiego prolungato dei vasocostrittori e nei bambini.\nUso topico.\nPer uso dermatologico il flucinolone acetato pu\u00f2 essere utilizzato sia sotto forma di crema che di cerotto. Entrambi gli usi prevedono indicazioni terapeutiche simili: Fluvean \u00e8 indicato nelle dermatosi acute, subacute e croniche di origine infiammatoria o allergica quali: dermatiti atopiche, eczematose, seborroiche, esfoliative, da contatto, da farmaci, da stasi e di origine attinica. Pu\u00f2 essere utilizzato per combattere neurodermiti e lichen simplex, intertrigine. Possiede anche un proprio valore terapeutico nella cura della psoriasi cronica stabilizzata, dell'orticaria, delle ustioni di primo grado, nonch\u00e9 in forme flogistiche della pelle come punture di insetti, disidrosi, eritemi polimorfi, cheiliti, pitiriasi rosea e manifestazioni cutanee del lupus eritematoso. Ha la capacit\u00e0 di ridurre il prurito.\nUso rettale.\nPer uso rettale il flucinolone acetato pu\u00f2 essere utilizzato sia sotto forma di crema rettale che di supposte. Tale utilizzo \u00e8 previsto per la cura di emorroidi, sia interne che esterne, eczemi ed eritemi anali e perianali, ragadi anali, prurito e bruciore anale e perianale nonch\u00e9 nel trattamento pre e post operatorio in interventi chirurgici che hanno riguardato la zona perianale."}
{"id": "2619002", "revid": "300067", "url": "https://it.wikipedia.org/wiki?curid=2619002", "title": "James Thompson", "text": ""}
{"id": "2619004", "revid": "253269", "url": "https://it.wikipedia.org/wiki?curid=2619004", "title": "Jane Powell", "text": "Ragazza prodigio e \"star\" cinematografica della Metro-Goldwyn-Mayer fra gli anni quaranta e gli anni cinquanta, prese parte anche a produzioni televisive fra cui soap opera e serial.\nInizi\u00f2 ancora adolescente a cantare alla radio. Lavor\u00f2 poi in teatro prima di passare al cinema nel 1944 con una scrittura alla Universal Studios. Il suo film di debutto fu \"Song of the Open Road\", girato quando aveva quindici anni. Il nome del personaggio da lei interpretato - Jane Powell - sarebbe diventato poi, su suggerimento della MGM, il suo nome d'arte. Attiva anche in teatro, nel 1954 ebbe grande notoriet\u00e0 come interprete di Milly, la protagonista del musical \"Sette spose per sette fratelli\". Il suo nome \u00e8 iscritto fra quello delle celebrit\u00e0 della Hollywood Walk of Fame al numero 6818 dell'Hollywood Boulevard.\nBiografia.\nStar dei \"musical\".\nAlla scadenza del suo primo contratto, con la Universal, verso la fine del 1945, Jane Powell fu scritturata dalla Metro che volle promuoverla come versione \"giovanile\" di un'altra attrice all'epoca in auge, Kathryn Grayson. Il suo primo impegno fu il musical \"Vacanze al Messico\" (1946). Ma il suo charme ebbe modo di risaltare ancor pi\u00f9 evidente nel film successivo, \"Three Daring Daughters\", in cui recitava accanto a Jeanette MacDonald, che la prese sotto la sua ala protettrice. \nIl successo ottenuto dal film le apr\u00ec nuove opportunit\u00e0 in una serie di musical prodotti da Joe Pasternak come \"Cos\u00ec sono le donne\" (1948), a fianco dell'ex compagna di studi Elizabeth Taylor, e \"Nancy va a Rio\" (1950) con Ann Sothern. Assieme ad altre numerose \"star\" hollywoodiane, la ventenne Powell partecip\u00f2 il 20 gennaio 1949 alla festa inaugurale del mandato presidenziale di Harry Truman. Le fu poi offerta l'opportunit\u00e0 di danzare e cantare accanto a Fred Astaire, in \"Sua Altezza si sposa\" (1951), dove fu chiamata a rimpiazzare Judy Garland.\nLa sua migliore interpretazione, peraltro, \u00e8 forse quella in \"Sette spose per sette fratelli\" (1954), con Howard Keel, in cui evidenzi\u00f2 una maggiore maturit\u00e0 rispetto ai precedenti film. Altre pellicole da lei interpretate furono \"Ricca, giovane e bella\" (1951), \"Amore provinciale\" (1953), \"Three Sailors and a Girl\" (1953), \"Athena e le 7 sorelle\" (1954), \"Cos\u00ec parla il cuore\" (1954), \"Tutti in coperta\" (1955) e \"Siete tutte adorabili\" (1957).\nNel 1956 registr\u00f2 una canzone, \"True Love\", salita al quindicesimo posto nelle classifiche di vendita stilate da Billboard e piazzatasi al 107.mo posto nelle Pop music chart di quell'anno (secondo le statistiche stilate da Joel Whitburn). Fu quello il suo unico singolo che si posizion\u00f2 in classifica.\nAttivit\u00e0 teatrale.\nIn teatro partecip\u00f2 a tourn\u00e9e con diverse produzioni di commedie e musical fra cui \"Unsinkable Molly Brown\", \"South Pacific\", \"The Sound of Music\", \"Oklahoma!\", \"My Fair Lady\", \"Carousel\", \"I Do! I Do!\", \"Meet Me in St. Louis\", \"Peter Pan\", \"The Girl Next Door and How She Grew\" (titolo anche della sua autobiografia) ed \"Irene\", con cui fece il suo debutto sulle scene di Broadway, subentrando a Debbie Reynolds nel ruolo della protagonista Irene. Lei e Howard Keel apparvero insieme sul palcoscenico in un \"revival\" di \"Sette spose per sette fratelli\".\nNel 1964 l'attrice partecip\u00f2 a una rivista musicale intitolata \"Just 20 Plus Me!\", da cui fu tratta una registrazione discografica (mai commercializzata) in cui cantava accompagnata da un coro maschile di venti elementi. Nel 2000 apparve in una produzione off-Broadway - \"Avow\" - che le frutt\u00f2 positive recensioni per un ruolo che evidenziava in maniera particolare i suoi eccellenti tempi comici.\nTelevisione.\nDurante gli anni cinquanta e sessanta, apparve regolarmente in spettacoli televisivi, incluse partecipazioni straordinarie accanto ad artisti di grido in variet\u00e0 in auge in quel periodo: Perry Como Show, The Andy Williams Show, Kraft Music Hall, Frank Sinatra, The Ed Sullivan Show, The Hollywood Palace, The Red Skelton Show, Eddie Fisher, The Dinah Shore Show, The Dean Martin Show, The Smothers Brothers, Alan King, This is Tom Jones, The Garry Moore Show, The Jerry Lewis Show e The Judy Garland Show.\nPer la CBS partecip\u00f2 alla serie televisiva \"What's My Line? Mystery Guests\", in onda la domenica sera. Altri \"special\" che la videro protagonista furono poi \"Meet Me in St. Louis\", \"Young at Heart\", \"Feathertop\", \"Danny Thomas Show 1967\", \"Victor Borge Show\", \"Ruggles of Red Gap\" e \"Hooray for Love\", oltre a \"The Dick Powell Show\" e \"The DuPont Show with June Allyson\". Un insuccesso si rivel\u00f2 invece il pilot di una sitcom intitolata \"The Jane Powell Show\".\nFu anche ospite regolare di trasmissioni e speciali televisivi in Australia registrati durante una tourn\u00e9e compiuta per una serie di concerti in nightclub. Negli anni settanta comparve in tre film per la televisione.\nNegli anni ottanta fu poi presente nel \"cast\" di episodi di \"Love Boat\", \"Fantasilandia\" e \"La signora in giallo\". Nel 1985 partecip\u00f2 per nove mesi alla soap opera \"Quando si ama\" in cui interpret\u00f2 il ruolo di Rebecca Beecham, una donna d'affari. Alla fine degli ottanta e all'inizio degli anni novanta fu poi interprete in \"Genitori in blue jeans\" (era la madre dell'attore Alan Thicke). Dopo aver rimpiazzato fra il 1991 e il 1994 Eileen Fulton nella soap \"Cos\u00ec gira il mondo\", ebbe due ruoli di supporto in TV movies.\nNel 2002 apparve in \"Law &amp; Order\". Jane Powell non disdegn\u00f2 di parlare, in talk-show cui era invitata, di problemi personali, come ad esempio la dipendenza da sostanze stupefacenti di uno dei suoi figli. Accadde negli anni settanta mentre collaborava alla conduzione del The Mike Douglas Show.\nUltimi tempi.\nLa Powell non abbandon\u00f2 il mondo dello spettacolo. Anzi, fece parte del Board of Trustees per l'Actors' Fund of America, associazione per la tutela degli attori statunitensi. Continu\u00f2 a recitare apparendo come \"guest star\" in serial televisivi (nel 2002, ad esempio, in un episodio di \"Law &amp; Order - Unit\u00e0 vittime speciali\").\nNel 2003 torn\u00f2 a recitare anche in teatro nel ruolo di Mama Mizner nel musical di Stephen Sondheim \"Bounce\". Nonostante le buone recensioni a lei riservate, lo spettacolo non ottenne particolare successo di critica tanto da non approdare a Broadway.\nPer una serata - il 31 dicembre 2007 - fece ritorno nella sua citt\u00e0 natale, Portland (Oregon), per una lettura, accompagnata dall'orchestra Pink Martini, dell'opera di Sergei Prokofiev \"Pierino e il lupo\". Il 9 marzo 2008, ancora con la Pink Martini, partecip\u00f2 a uno spettacolo alla Avery Fisher Hall di New York, cantando in duo con China Forbes \"Aba Daba Honeymoon\".\nVita privata.\nJane Powell si spos\u00f2 cinque volte: dal 1949 al 1954 con l'attore Geary Steffin; dal 1954 al 1964 con Patrick Nerney; dal 1965 al 1976 con James D. Fitzgerald, dal 1978 al 1981 con David Stellar Parlour; e dal 1988 con l'attore Dickie Moore fino alla scomparsa di lui nel 2015. Viveva dividendosi fra il Connecticut e Manhattan. Tutti i suoi matrimoni meno l'ultimo finirono con i divorzi.\nEbbe tre figli: Geary Anthony III (1951) e Suzanne Ilene (1952) dal primo marito, e Lindsay Averille (1956) dal secondo marito.\nNel 1988 pubblic\u00f2 un'autobiografia intitolata significativamente \"The Girl Next Door and How She Grew\" (all'incirca, \"La ragazza della porta accanto e come lei crebbe\")."}
{"id": "2619006", "revid": "729019", "url": "https://it.wikipedia.org/wiki?curid=2619006", "title": "John Sargent Pillsbury", "text": " Repubblicano, fu governatore del Minnesota dal 1876 al 1882.\nBiografia.\nJohn S. Pillsbury nacque a Sutton, nel New Hampshire. Nel 1851, apr\u00ec un negozio a Warner, nel New Hampshire, insieme a Walter Harriman, futuro governatore del New Hampshire e generale nella guerra civile.\nPillsbury and\u00f2 nel Minnesota dagli Stati Uniti orientali nel 1855 e si stabil\u00ec a St. Anthony (ora parte di Minneapolis). Spos\u00f2 Mahala Fisk l'anno successivo il 3 novembre 1856. Come imprenditore(dopo il suo business con Walter Harriman), lavor\u00f2 nel settore immobiliare, nel legname, anche se il suo pi\u00f9 grande successo fu quando fond\u00f2 la Pillsbury Company insieme alla sua famiglia.\nJohn e Mahala ebbero due figli, Alfred Fiske Pillsbury e Sara Belle Pillsbury. Alfred non entr\u00f2 nel business, ma fu collezionista d'arte. Quando mor\u00ec, le opere furono donate al Minneapolis Institute of Arts. Sara Belle spos\u00f2 Edward C. Gale, avvocato e figlio dello sviluppatore nel settore immobiliare, Samuel Chester Gale.\nPillsbury fu governatore del Minnesota dal 7 gennaio 1876 al 10 gennaio 1882. Durante la peste delle cavallette del 1877, il governatore Pillsbury chiese un giorno di preghiera il 26 aprile 1877. Successivamente una tempesta uccise tutte le cavallette. A Cold Spring fu costruita una cappella in onore del miracolo.\nPillsbury fu anche un filantropo donava anonimamente denaro, in particolare, contribu\u00ec al recupero del debito dell'Universit\u00e0 del Minnesota, della quale fu successivamente rettore. Da allora, divenne noto come \"Il Padre delle Universit\u00e0\". Pillsbury Hall presso l'Universit\u00e0 del Minnesota, \u00e8 cos\u00ec chiamata in suo onore.\nPillsbury \u00e8 sepolto al cimitero Lakewood a Minneapolis."}
{"id": "2619008", "revid": "1143927", "url": "https://it.wikipedia.org/wiki?curid=2619008", "title": "Oblast di Sofia", "text": ""}
{"id": "2619010", "revid": "458502", "url": "https://it.wikipedia.org/wiki?curid=2619010", "title": "Kassina jozani", "text": "Kassina jozani \u00e8 una rana della famiglia Hyperoliidae, endemica della Tanzania.\nDescrizione.\n\u00c8 una rana di media taglia (i maschi misurano circa 4 cm). Il dorso \u00e8 ricoperto da macchie di colore dal nero al grigio scuro, separate da sottili linee grigio chiare; il ventre ha una colorazione bianco crema. Ha occhi grandi e protrudenti ed estremit\u00e0 delle dita estremamente appiattite.\nDistribuzione e habitat.\n\u00c8 un endemismo puntiforme della foresta di Jozani (Zanzibar, Tanzania).\nConservazione.\nPer la ristrettezza del suo areale la specie \u00e8 considerata in pericolo di estinzione (\"endangered\")."}
{"id": "2619011", "revid": "105153761", "url": "https://it.wikipedia.org/wiki?curid=2619011", "title": "Greguer\u00eda", "text": "Le greguer\u00edas (sing. greguer\u00eda) sono testi brevi somiglianti ad aforismi, i quali generalmente sono costituiti da una sola frase di una sola riga, e che esprimono, in forma acuta e originale, pensieri filosofici, umoristici, pragmatici, lirici, o di qualche altra indole.\nInventori e definizione.\nLa \"greguer\u00eda\" viene considerata un genere inventato da Ram\u00f3n G\u00f3mez de la Serna, sebbene Jorge Luis Borges la attribuisce al francese Pierre-Jules Renard riservando a G\u00f3mez de la Serna l'invenzione del suo nome. Questi infatti diede la definizione della greguer\u00eda: \"umorismo + metafora = greguer\u00eda\", ovvero una frase ingegnosa e in generale breve che nasce da uno scontro casuale tra il pensiero e la realt\u00e0.\nL'immagine su cui si basa la greguer\u00eda pu\u00f2 scaturire in modo spontaneo, ma la sua formulazione linguistica \u00e8 molto elaborata, perch\u00e9 deve raccogliere in modo sintetico, ingegnoso e umoristico l'idea che si vuole trasmettere.\nL'effetto a sorpresa si ottiene attraverso:\nOpere.\nIl principale promotore della \"greguer\u00eda\" fu proprio G\u00f3mez de la Serna, il quale dedic\u00f2 durante l'arco della sua vita numerosi libri a questo nuovo genere, che coltivava assiduamente in sezioni fisse di periodici, e che lo consacr\u00f2 come uno degli scrittori pi\u00f9 conosciuti della letteratura spagnola: \"Greguer\u00edas\" (1917), \"Flor de greguer\u00edas\" (1933), \"Total de greguer\u00edas\" (1955), ecc. Questo genere, infatti, serv\u00ec per rinnovare l'idea anchilosata della metafora e dell'immagine poetica che possedeva l'estetica letteraria spagnola, anticipando il surrealismo.\nEsempi.\nAlcuni esempi di \"greguer\u00eda\":\nDi Jules Renard potrebbero tra le altre essere considerate \"greguer\u00edas\" le seguenti:"}
{"id": "2619013", "revid": "422900", "url": "https://it.wikipedia.org/wiki?curid=2619013", "title": "John S. Pillsbury", "text": ""}
{"id": "2619015", "revid": "135491", "url": "https://it.wikipedia.org/wiki?curid=2619015", "title": "William Campbell Gault", "text": ""}
{"id": "2619016", "revid": "121209721", "url": "https://it.wikipedia.org/wiki?curid=2619016", "title": "Aleksej Ionov", "text": "Caratteristiche tecniche.\nGioca come ala destra e pu\u00f2 essere impiegato anche sul versante opposto. \u00c8 dotato di grande velocit\u00e0."}
{"id": "2619017", "revid": "287204", "url": "https://it.wikipedia.org/wiki?curid=2619017", "title": "Gregueria", "text": ""}
{"id": "2619018", "revid": "773636", "url": "https://it.wikipedia.org/wiki?curid=2619018", "title": "Nokia 7310 Supernova", "text": "Il Nokia 7310 Supernova \u00e8 un telefono cellulare della Nokia, lanciato nel terzo trimestre del 2008."}
{"id": "2619019", "revid": "729019", "url": "https://it.wikipedia.org/wiki?curid=2619019", "title": "Jim Thompson (rugbista)", "text": "Jim \u00e8 il figlio del presentatore di Channel 4 Racing Derek Thompson e il nipote della 'Voice of Rugby', Bill McLaren.\nCarriera nei club.\nThompson ha giocato il suo primo incontro con l'Edimburgo quando era ancora un giocatore dell'accademia, come rimpiazzo contro il Leinster nella partita di apertura della Celtic League 2007-08.\nHa firmato il suo primo contratto con la squadra nel maggio 2008.\nAveva intanto raggiunto la Scottish Hydro Electric Premiership Division One con l'Heriot's Rugby Club nel 2003 raggiungendo la finale del torneo Melrose Sevens nell'edizione 2006.\nCarriera internazionale.\nNel 2007 Thompson ha fatto parte del Scotland Club XV che sconfisse la pari selezione dell'Irlanda in un incontro di contorno al Sei nazioni.\nDurante le IRB Sevens World Series 2007-08, Thompson ha giocato tutte le partite della sua nazionale. Al suo torneo di debutto, a Dubai, ha segnato mete contro il Golfo Arabico. A queste seguirono altre mete negli USA ed a Hong Kong.\nAlla Churchill Cup 2008 Thompson ha segnato una meta con la nazionale A al debutto contro l'Argentina ed ha preso parte alla finale contro gli England Saxons."}
{"id": "2619022", "revid": "1543377", "url": "https://it.wikipedia.org/wiki?curid=2619022", "title": "Sh2-235", "text": "Sh2-235 \u00e8 una regione H II visibile nella costellazione dell'Auriga; \u00e8 la nube centrale di un complesso nebuloso molecolare ad essa associato, comprendente altre nebulose vicine e catalogato come G174+2.5.\nLa sua posizione fisica \u00e8 all'interno del Braccio di Perseo e mostra sia segni di formazione stellare avvenuti in passato, sia oggetti associati a fenomeni ancora in atto; la regione Sh2-235 \u00e8 la pi\u00f9 attiva del complesso e presenta al suo interno diversi oggetti stellari nelle prime fasi della loro vita, pi\u00f9 un gran numero di sorgenti infrarosse e radio. La distanza media \u00e8 stata stimata essere di circa 5870 anni luce.\nOsservazione.\nSh2-235 e il sistema di nebulose ad essa associate si individuano nella parte centrale della costellazione dell'Auriga, sul bordo di una regione ricca di stelle di fondo a causa della presenza della scia della Via Lattea; la loro posizione \u00e8 facilmente recuperabile circa 4\u00b0 a WSW della brillante stella , che ha una magnitudine apparente pari a 2,65. Sh2-235 \u00e8 la nebulosa pi\u00f9 brillante del complesso di cui fa parte ed \u00e8 visibile con un potente telescopio amatoriale o meglio ancora nelle fotografie a lunga esposizione come una macchia chiara molto pallida; le nubi circostanti sono invece visibili specialmente in immagini sensibili al vicino infrarosso.\nIl periodo pi\u00f9 indicato per l'osservazione di questo sistema nebuloso nel cielo della sera ricade genericamente nei mesi compresi fra novembre e aprile. Dall'emisfero boreale la visibilit\u00e0 \u00e8 notevolmente facilitata, grazie al fatto che si trova a una declinazione moderatamente settentrionale; attorno al 36\u00b0N l'area di cielo che ospita le nebulose \u00e8 visibile perfettamente allo zenit nelle sere della prima met\u00e0 dell'inverno. Dall'emisfero australe invece la sua osservazione \u00e8 resa pi\u00f9 difficoltosa, sebbene sia comunque visibile fino a una latitudine di 54\u00b0S.\nStruttura.\nSh2-235 \u00e8 la nebulosa pi\u00f9 centrale e pi\u00f9 luminosa di una regione H II nota come G174+2.5; si osserva in direzione della parte settentrionale dell'associazione OB Aur\u00a0OB1 e comprende le nebulose catalogate come Sh2-231, Sh2-232, Sh2-233 e Sh2-235, individuate come singole nebulose nel censimento delle regioni H II compiuto nel 1959. Sebbene nelle immagini ottiche esse appaiano come nebulose distinte, in realt\u00e0 appartengono tutte ad un'unica nube molecolare gigante, di cui alcune parti appaiono illuminate da stelle giovani e calde. Questa nube viene a trovarsi nel Braccio di Perseo ad una latitudine galattica che la colloca leggermente decentrata rispetto al centro del disco galattico; le misurazioni della distanza indicano un lasso compreso fra 1600 e 2000 parsec, dunque viene normalmente indicato come pari a circa 1800 parsec (5870 anni luce circa).\nSi tratta di una regione H II in una fase molto evoluta, come \u00e8 testimoniato dal suo aspetto irregolare e disomogeneo. La stella eccitatrice dei gas \u00e8 una nana blu catalogata come BD+35\u00b0\u00a01201, con classe spettrale O9.5V e una magnitudine apparente di 10,54; si tratta anche della stella pi\u00f9 luminosa dell'intero complesso. Al suo interno sono presenti tre piccole sottoregioni associate a stelle giovani, che sono state indicate come Sh2-235A, Sh2-235B e Sh2-235C; le prime due sono le pi\u00f9 cospicue e presentano al loro interno dei maser ad acqua, un maser a metanolo e uno a monossido di silicio, che essendo associati a oggetti stellari giovani sono una chiara evidenza della presenza di fenomeni di formazione stellare in atto al loro interno. Fra le regioni A e B, circa un primo d'arco a sud del complesso nebuloso principale, \u00e8 inoltre presente un addensamento di gas molto compatto delle dimensioni inferiori a mezzo parsec, in cui si trova un getto quadripolare, un ammasso di sorgenti infrarosse immerso in profondit\u00e0 nella nube e due sorgenti di onde radio, catalogate come VLA-1 e VLA-2, tutti oggetti che rappresentano diversi stadi iniziali dell'evoluzione stellare; la sorgente radio VLA-1 coincide con uno dei maser rilevati in precedenza, mentre la sorgente VLA-2 si trova nei pressi della regione B e porebbe essere associata ad una stella in una fase pi\u00f9 evoluta.\nAmbiente circostante.\nL'ambiente in cui si trova Sh2-235 \u00e8 ricco di addensamenti nebulosi in cui si trovano stelle giovani e calde; fra queste, le pi\u00f9 estese, anche se non le pi\u00f9 luminose e compatte, sono Sh2-231 e Sh2-232, talvolta indicate con l'unica sigla LBN 808. Si tratta di due regioni molto evolute la cui stella ionizzante \u00e8 situata a met\u00e0 strada fra le due, ad est del semiarco formato da Sh2-231 e a sudovest del grande complesso di Sh2-232; questa stella \u00e8 catalogata come ALS\u00a08476, una nana blu di magnitudine 10,79. Il loro grado di evoluzione \u00e8 testimoniato sia dalla bassa densit\u00e0 elettronica, sia dalla mancanza di una struttura regolare e uniforme.\nSh2-233 \u00e8 una regione H II di piccole dimensioni, il cui gas viene eccitato da USNO-A2\u00a01200-03588518, una stella gigante brillante azzurra di classe B1.5II; al suo interno \u00e8 nota una sorgente IRAS catalogata come 05351+3549, mentre non \u00e8 stato identificato alcun maser. Circa 10 primi d'arco a sudest della regione si trova un addensamento noto come Sh2-233IR e che riporta anche la sigla IRAS\u00a005358+3543; nella regione, profondamente immersi nella nebulosit\u00e0, si trovano due giovani ammassi aperti, denominati con la loro posizione, NE (cui la sorgente IRAS \u00e8 associata) e SW. Nella regione sono stati individuati dei maser ad acqua e a metanolo, facendo cos\u00ec intendere che la sorgente IRAS faccia parte di un protoammasso molto giovane, la cui attivit\u00e0 \u00e8 stata captata a pi\u00f9 lunghezze d'onda; la polarizzazione appare pi\u00f9 debole in direzione dell'ammasso SW. 1,5' a SSE di Sh2-233IR si trova una regione H II ipercompatta catalogata come G173.58+2.45, associata con una grande nube molecolare, al cui interno si trova un piccolo ammasso di stelle giovanissime e ancora in formazione (Classe I e II), pi\u00f9 un maser ad acqua.\nL'ambiente galattico in cui giace il complesso \u00e8 il medesimo in cui si trova l'associazione OB Aur\u00a0OB1; quest'associazione conta 15 stelle principalmente di classe spettrale O e B, cui se ne aggiungono due di classe M e una di classe K. La stella pi\u00f9 luminosa dell'associazione \u00e8 HD\u00a031327, una supergigante blu di classe B2Ib con una magnitudine apparente pari a 9,69; le altre componenti censite hanno delle magnitudini comprese fra la nona e l'undicesima. La distanza media dell'associazione \u00e8 di circa 1320 parsec (4300 anni luce) ed \u00e8 centrata sul ben noto ammasso aperto M36."}
{"id": "2619025", "revid": "287204", "url": "https://it.wikipedia.org/wiki?curid=2619025", "title": "Pillsbury", "text": ""}
{"id": "2619026", "revid": "1543377", "url": "https://it.wikipedia.org/wiki?curid=2619026", "title": "Cladonia pertricosa", "text": "Cladonia pertricosa Kremp. (1881), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dall'aggettivo latino \"pertricosus, -a, -um\", che significa \"intricatissimo, molto imbrogliato\", ad indicare le fitte e intricate ramificazioni dei podezi.\nCaratteristiche fisiche.\nLe squamule basali sono poco cospicue, lunghe 2-3 millimetri, e di 0,5-1 millimetro di diametro, con piccoli margini crenati e irregolarmente lobate, sprovviste di soredio.\nI podezi crescono dalla superficie o dai margini delle squamule e si ergono da 1 a 3 centimetri, con steli da 0,2 a 0,5 millimetri di diametro se sterili e da 0,5 a 1 millimetro di diametro quando sono fertili. I podezi sono anche abbondantemente ramificati, di prevalenza bicotomici, policotomici verso gli apici, in modo intricatissimo. La parte apicale \u00e8 bruno scura e subulata.\nGli apoteci nella parte terminale sono discoidali, chiusi, di diametro da 0,2 a 0,4 millimetri, di forma leggermente concava e di colore da bruno a bruno scuro. I picnidi sono di forma cilindrica, colore bruno scuro e dimensioni 0,2 x 0,1 millimetri.\nIl fotobionte \u00e8 principalmente un'alga verde delle Trentepohlia.\nAll'esame cromatografico sono state rilevate quantit\u00e0 di acido thamnolico con acido barbatico negli apoteci e in alcuni esemplari acido squamatico e acido consquamatico.\nHabitat.\nCresce su suoli con abbondante muschio o su rocce esposte.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie viene attribuita alla sezione Perviae; a tutto il 2008 non sono state identificate forme, sottospecie e variet\u00e0"}
{"id": "2619028", "revid": "1305772", "url": "https://it.wikipedia.org/wiki?curid=2619028", "title": "De analogia", "text": "De analogia (Titolo completo: De analogia libri II ad M. Tullium Ciceronem) \u00e8 il titolo di un'opera in due volumi, dedicata a Cicerone, in cui Giulio Cesare si occupava di questioni linguistiche. Solo un piccolo numero di frammenti \u00e8 oggi conservato. Svetonio racconta che Cesare scrisse il \"De analogia\" mentre, insieme al suo esercito, attraversava le Alpi.\nContenuti.\n\"Analogia\" significa aderenza alle regole grammaticali tradizionali e il rifiuto che esse si adeguino ai cambiamenti intervenuti nella lingua parlata. Dopo la composizione dei \"Commentarii de bello Gallico\" Cesare si sent\u00ec in un certo senso obbligato a dirimere alcune questioni linguistiche in riferimento alla sua opera, scrivendo che \"la scelta delle parole \u00e8 alla base dell'eloquenza.\" Cicerone stesso ricorda che il \"De Analogia\" di Cesare era stato scritto con la massima accuratezza.\nEsempi.\nNell'antico dizionario latino \"De Verborum Significatu\" di Sesto Pompeo Festo, che era una nuova edizione dell'omonima opera di Verrio Flacco, Festo cita un frammento del \"De analogia\" nell'ambito di una discussione sulle consonanti doppie. Cesare limita l'antico alfabeto latino a undici lettere. Un raffronto con l'analogo frammento di Marco Terenzio Varrone mostra comunque che Cesare vuole qui indicare soltanto le antiche consonanti."}
{"id": "2619029", "revid": "1543377", "url": "https://it.wikipedia.org/wiki?curid=2619029", "title": "Peter O'Leary", "text": "Carriera.\nNativo di Wellington, ma trasferitosi e ora residente ad Hamilton, di professione insegnante, \u00e8 arbitro dal 1994, dal 1999 dirige nella NZFC. Ha ricevuto la nomina ad internazionale il 1\u00ba gennaio 2003.\nDue anni dopo, nel 2005, riceve anche l'abilitazione per dirigere in A-League, il campionato di calcio australiano.\nIn campo internazionale fa il suo esordio nell'ottobre del 2004.\nVanta due esperienze ai Mondiali di calcio Under-20, l'edizione del 2007 e quella del 2009. In quest'ultima manifestazione dirige tre partite: due nella fase a gironi e un ottavo di finale.\nHa preso inoltre parte a due edizioni della Coppa del mondo per club FIFA, nelle edizioni (entrambe disputatesi in Giappone) del 2007 e 2008. La partita pi\u00f9 importante di queste due esperienze \u00e8 stata la finale per il terzo posto dell'edizione 2007, tra \u00c9toile Sportive du Sahel e Urawa Red Diamonds.\nNel dicembre 2009 partecipa per la terza volta consecutiva a questo torneo, ospitato nel 2009 negli Emirati Arabi Uniti.\nViene convocato ufficialmente per il Mondiale 2010 in Sudafrica, dove svolge, per\u00f2, solo le funzioni di IV Ufficiale di gara.\nNell'estate del 2011 \u00e8 chiamato a dirigere, per la terza volta consecutiva, in occasione del Campionato mondiale di calcio Under-20 in programma in Colombia. In questa occasione dopo due partite della fase a gironi arriva per la prima volta a dirigere, in un torneo FIFA per nazionali, un quarto di finale.\nNel dicembre 2011 \u00e8 selezionato dalla FIFA per la Coppa del mondo per club FIFA 2011, in programma in Giappone. Nell'occasione dirige un quarto di finale, tra i giapponesi del Kashiwa Reysol e i messicani del Monterrey.\nNell'aprile del 2012 la FIFA lo inserisce in una prima lista di preselezionati per i Mondiali del 2014, convocandolo per il Torneo maschile di calcio delle Olimpiadi di Londra 2012. In questa occasione gli viene assegnata una sola partita della fase a gironi.\nNel giugno 2012 il fischietto neozelandese \u00e8 tra gli arbitri selezionati dall'OFC per la Coppa delle nazioni oceaniane 2012, disputatasi nelle Isole Salomone, in questa competizione dirige due partite della fase a gironi, una semifinale e la finalissima, tra Tahiti e Nuova Caledonia.\nNel dicembre 2012 \u00e8 selezionato dalla FIFA in vista della Coppa del mondo per club FIFA 2012. Si tratta della quinta volta (record assoluto) del fischietto neozelandese in questa competizione, dopo le edizioni 2007, 2008, 2009, 2011. Nell'occasione, il fischietto neozelandese \u00e8 chiamato a dirigere la finale per il terzo posto.\nIl 19 maggio 2013 per la prima volta in carriera ha diretto ad Auckland la finale di OFC Champions League tra Auckland City e Waitakere United.\nNel giugno del 2013 \u00e8 selezionato dalla FIFA per prendere parte ai Mondiali Under 20 in Turchia. Qui dirige due partite della fase a gironi.\nIl 15 gennaio 2014 viene selezionato ufficialmente per i Mondiali 2014 in Brasile. Dirige solamente una partita della fase a gironi, tra Nigeria e Bosnia ed Erzegovina.\nIl 7 luglio 2014 termina la sua esperienza in Brasile, essendo tra gli arbitri mandati a casa a seguito del taglio effettuato dopo i quarti di finale e prima delle ultime quattro gare.\nNell'aprile 2015 rende nota la volont\u00e0 di ritirarsi dall'arbitraggio."}
{"id": "2619040", "revid": "1543377", "url": "https://it.wikipedia.org/wiki?curid=2619040", "title": "Bored to Death - Investigatore per noia", "text": "Bored to Death - Investigatore per noia (\"Bored to Death\") \u00e8 una serie televisiva statunitense prodotta dal 2009 al 2011, ideata da Jonathan Ames, vignettista e opinionista del \"New York Press\". \"Bored to Death\" \u00e8 classificabile in un genere che intreccia noir e commedia.\nTrama.\nNew York. Jonathan \u00e8 un giovane scrittore di Brooklyn che sta vivendo un periodo decisamente nero: \u00e8 nel mezzo di una crisi creativa e, come se non bastasse, la sua vita privata sta andando a rotoli. Nonostante il supporto dell'amico Ray, uno spiantato fumettista, e del suo capo George, che tra l'altro non disdegna i suoi traffici illeciti di marijuana, il ragazzo non riesce ad alleviare in alcun modo la sua situazione. Per uscire dal momento di crisi, decide d'immedesimarsi nell'eroe di carta Philip Marlowe, e si spaccia per gioco per un detective privato: sorprendentemente, nonostante l'inesperienza nel settore, riesce subito a entrare nel giro e, galvanizzato dai risultati ottenuti, Jonathan inizia a dividersi tra il lavoro di scrittore e il nuovo hobby d'investigatore nel tempo libero.\nEpisodi.\nHBO nel 2009 decise di confermare la produzione della serie per una seconda stagione, in virt\u00f9 degli inaspettati ottimi risultati riscontrati dalla prima stagione. \u00c8 stata confermata una terza stagione, che ha debuttato negli Stati Uniti il 10 ottobre 2011. Il 20 dicembre 2011 a causa dei bassi ascolti ottenuti dalla terza stagione la serie \u00e8 stata cancellata."}
{"id": "2619043", "revid": "729019", "url": "https://it.wikipedia.org/wiki?curid=2619043", "title": "Toprakkale", "text": "Toprakkale (: \u0539\u056b\u056c \u0540\u0561\u0574\u057f\u0582\u0576, \"T'il Hamtun\"; (, significato letterale in turco \"fortezza della terra\") \u00e8 una citt\u00e0 della Turchia, centro dell'omonimo distretto della provincia di Osmaniye.\nMonumenti e luoghi d'interesse.\nLa fortezza armena, costruita in pietra basaltica, che ha dato il nome alla citt\u00e0 si trova due chilometri a sud-ovest dell'agglomerato urbano.\nInfrastrutture e trasporti.\nToprakkale \u00e8 un importante nodo stradale e ferroviario, crocevia della Strada europea E90 (Adana-Osmaniye) e della Strada europea E91 (Adana-Alessandretta-Antiochia)."}
{"id": "2619054", "revid": "767487", "url": "https://it.wikipedia.org/wiki?curid=2619054", "title": "Jos\u00e9 \u00c1ngel Ziganda", "text": "Carriera.\nClub.\nCresce nelle giovanili dell'Osasuna, squadra con la quale debutta con la squadra riserve nella stagione 1985-1986. Dopo un paio di anni viene \"promosso\" alla prima squadra con cui debutta nella Primera Divisi\u00f3n nel campionato 1987-1988. Per quattro stagioni veste la maglia della societ\u00e0 di Pamplona collezionando 122 presenze.\nNell'estate 1991 passa all'Athletic Club, con cui milita sette stagioni e vestendone la maglia 291 volte (255 in campionato).\nNel 1998, chiuso dalla concorrenza di Ismael Urzaiz, ritorna all'Osasuna, con cui conquista una promozione nella Primera Divisi\u00f3n e chiude la carriera da giocatore.\nNazionale.\nConta due presenze con la Nazionale di calcio della Spagna: il suo debutto risale al 17 aprile 1991, in Spagna-Romania (0-2).\nConta anche 5 presenze e 4 gol con la Selezione di calcio dei Paesi Baschi.\nAllenatore.\nDopo aver cominciato la carriera da allenatore con la squadra riserve dell'Osasuna, passa alla prima squadra nella stagione 2006-07, con la quale conquista una storica semifinale di Coppa UEFA. All'inizio della sua terza stagione sulla panchina navarra, precisamente il 13 ottobre 2008, viene esonerato dopo le prime sei giornate.\nNel luglio 2009 diventa allenatore dello Xerez, neopromosso nella Primera Divisi\u00f3n. Viene per\u00f2 esonerato agli inizi del 2010 dopo un inizio incerto di campionato.\nNel 2011 torna a Bilbao, dove allena la seconda squadra riserve dell'Athletic , il Bilbao Athletic, miltante in Segunda Divisi\u00f3n B.\nStatistiche.\nAllenatore.\nClub.\n\"Statistiche aggiornate al 20 maggio 2018.\""}
{"id": "2619059", "revid": "6923", "url": "https://it.wikipedia.org/wiki?curid=2619059", "title": "Til Hamdoun", "text": ""}
{"id": "2619060", "revid": "287204", "url": "https://it.wikipedia.org/wiki?curid=2619060", "title": "Denver Nuggets 1949-1950", "text": "La stagione 1949-50 dei Denver Nuggets fu la 1\u00aa e unica nella NBA per la franchigia.\nI Denver Nuggets arrivarono sesti nella \"Western Division\" con un record di 25-43, non qualificandosi per i play-off."}
{"id": "2619061", "revid": "1573940", "url": "https://it.wikipedia.org/wiki?curid=2619061", "title": "Kassina", "text": "Kassina () \u00e8 un genere di anfibi anuri della famiglia \"Hyperoliidae\", diffuso nell'Africa subsahariana.\nTassonomia.\nComprende le seguenti specie:"}
{"id": "2619067", "revid": "38120", "url": "https://it.wikipedia.org/wiki?curid=2619067", "title": "MoCCA", "text": ""}
{"id": "2619068", "revid": "38120", "url": "https://it.wikipedia.org/wiki?curid=2619068", "title": "MOCCA", "text": ""}
{"id": "2619070", "revid": "767487", "url": "https://it.wikipedia.org/wiki?curid=2619070", "title": "Exequiel Benav\u00eddez", "text": ""}
{"id": "2619074", "revid": "1305772", "url": "https://it.wikipedia.org/wiki?curid=2619074", "title": "Sangara", "text": ""}
{"id": "2619077", "revid": "635893", "url": "https://it.wikipedia.org/wiki?curid=2619077", "title": "Parco nazionale Gutulia", "text": "Il parco nazionale Gutulia \u00e8 un parco nazionale della Norvegia, nella contea di Innlandet. \u00c8 stato istituito nel 1968 e ampliato nel 2004 e occupa una superficie di 23\u00a0km\u00b2."}
{"id": "2619083", "revid": "110157", "url": "https://it.wikipedia.org/wiki?curid=2619083", "title": "Troxerutina", "text": "La troxerutina \u00e8 un flavonolo, in particolare \u00e8 un idrossietilrutoside.\nViene estratto dalla Styphnolobium japonicum. \u00c8 utilizzato in campo medico come vasoprotettore in tutte quelle patologie nelle quali si presenta fragilit\u00e0 capillare."}
{"id": "2619094", "revid": "8660", "url": "https://it.wikipedia.org/wiki?curid=2619094", "title": "Flash de La Courneuve", "text": "I Flash de La Courneve sono una squadra di football americano di La Courneuve, un comune della periferia di Parigi, in Francia.\nFondati nel 1984 sono la squadra con la pi\u00f9 lunga permanenza nella massima serie francese (24 anni). Hanno conquistato per 11 volte il \"Casco di Diamante\" (principale trofeo francese per club) e in campo europeo hanno disputato (e perso) 3 finali dell'Eurobowl."}
{"id": "2619097", "revid": "635893", "url": "https://it.wikipedia.org/wiki?curid=2619097", "title": "Parco nazionale Hallingskarvet", "text": "Il parco nazionale Hallingskarvet \u00e8 un parco nazionale della Norvegia, nelle contee di Viken e Vestland. \u00c8 stato istituito nel 2006 e occupa una superficie di 450\u00a0km\u00b2."}
{"id": "2619108", "revid": "1452073", "url": "https://it.wikipedia.org/wiki?curid=2619108", "title": "Pinobanksina", "text": "La pinobanksina \u00e8 un flavonoide (in particolar modo \u00e8 un diidroflavonolo). Possiede attivit\u00e0 antiossidante poich\u00e9 \u00e8 in grado di inibire la perossidazione delle lipoproteine a bassa densit\u00e0. \nLa pinobanksina \u00e8 una molecola che pu\u00f2 essere rinvenuta nel miele, oppure ottenuta per semisintesi dalla pinocembrina."}
{"id": "2619109", "revid": "642594", "url": "https://it.wikipedia.org/wiki?curid=2619109", "title": "Matra Talbot Murena", "text": ""}
{"id": "2619111", "revid": "1418004", "url": "https://it.wikipedia.org/wiki?curid=2619111", "title": "Ralf Rothmann", "text": ""}
{"id": "2619113", "revid": "39884", "url": "https://it.wikipedia.org/wiki?curid=2619113", "title": "Terapia sintomatica", "text": ""}
{"id": "2619115", "revid": "124115713", "url": "https://it.wikipedia.org/wiki?curid=2619115", "title": "Brani musicali polka di &quot;Weird Al&quot; Yankovic", "text": "I Polka Medleys sono una serie di canzoni del cantante statunitense \"Weird Al\" Yankovic, in cui l'artista mescola versi e ritornelli di canzoni di altri artisti reinterpretandole in versione polka (ovvero suonandole con una strumentazione composta da fisarmonica, tuba e ottoni). Questo particolare tipo di composizioni \u00e8 diventato un marchio di fabbrica del cantante statunitense, tanto che i Polka Medleys appaiono in nove dei suoi dodici album (sono assenti solo in \"\"Weird Al\" Yankovic\", Even Worse, e Alapalooza).\nSolo due polka sono state pubblicate come singolo: \"Hooked on Polkas\" (in Giappone) e \"Polka Power!\" (in Germania).\nYankovic ha sempre chiesto l'autorizzazione per utilizzare i pezzi di altri artisti nei medley, specialmente per via dei diritti d'autore.\n\"Polkas on 45\".\nPolkas on 45 \u00e8 una polka medley del cantante statunitense \"Weird Al\" Yankovic estratta dall'album \"\"Weird Al\" Yankovic in 3-D\".\nIl titolo \u00e8 un riferimento alla medley \"Stars on 45\" dei Dutch\nLe seguenti canzoni sono contenute nella medley:\n\"Hooked on Polkas\".\nHooked on Polkas \u00e8 un singolo di \"Weird Al\" Yankovic commercializzato in Giappone ed estratto dall'album \"Dare to Be Stupid\".\nLe seguenti canzoni sono contenute nella medley:\n\"Polka Party!\".\nPolka Party! \u00e8 una polka medley di \"Weird Al\" Yankovic proveniente dall'album \"Polka Party!\".\nLe seguenti canzoni sono contenute nella medley:\n\"The Hot Rocks Polka\".\nThe Hot Rocks Polka \u00e8 una polka medley di \"Weird Al\" Yankovic proveniente dall'album \"UHF-Original Motion Picture Soundtrack and Other Stuff\".\nLa polka medley \u00e8 composta da dodici canzoni dei The Rolling Stones (infatti il titolo si riferisce a \"Hot Rocks 1964-1971\", una compilation delle loro canzoni), pi\u00f9 il pezzo \"Ear Booker Polka\".\nLe seguenti canzoni (dei Rolling Stones) sono contenute nella medley:\n\"Polka Your Eyes Out\".\nPolka Your Eyes Out \u00e8 una polka medley proveniente dall'album \"Off the Deep End\".\nLe seguenti canzoni sono contenute nella medley:\n\"Bohemian Polka\".\nBohemian Polka \u00e8 una cover di \"Weird Al\" Yankovic.\n\u00c8 la reinterpretazione sotto forma di polka medley della canzone \"Bohemian Rhapsody\" dei Queen e la sua parte originale \"Ear Booker Polka\". \u00c8 un probabile tributo al cantante Freddie Mercury, deceduto due anni prima.\nLe seguenti canzoni sono contenute nella medley:\nAnche se ci sono solo due canzoni, il sito ufficiale di Weird Al le considera come \"Polka Medley\".\n\"The Alternative Polka\".\nThe Alternative Polka \u00e8 una polka medley di \"Weird Al\" Yankovic proveniente dall'album \"Bad Hair Day\". Consiste soprattutto in canzoni alternative rock, infatti il titolo si riferisce a quel genere.\nLe seguenti canzoni sono contenute nella medley:\n\"Polka Power!\".\nPolka Power! \u00e8 un singolo di \"Weird Al\" Yankovic estratto dall'album \"Running with Scissors\".\n\u00c8 la sua settima polka medley e il singolo \u00e8 stato pubblicato in Germania.\nLe seguenti canzoni sono contenute nella medley:\n\"Angry White Boy Polka\".\nAngry White Boy Polka \u00e8 una polka medley di \"Weird Al\" Yankovic proveniente dall'album \"Poodle Hat\".\n\u00c8 principalmente composta da canzoni Nu metal e alternative rock, pi\u00f9 una versione polka di \"The Real Slim Shady\" di Eminem.\nLe seguenti canzoni sono contenute nella medley:\n\"Polkarama!\".\nPolkarama \u00e8 una polka medley di \"Weird Al\" Yankovic proveniente dall'album \"Straight Outta Lynwood\".\n\u00c8 la sua nona polka medley. Le seguenti canzoni sono contenute nel medley:\n\"Polka Face\".\nPolka Face \u00e8 una polka medley di \"Weird Al\" Yankovic proveniente dall'album \"Alpocalypse\".\nLe seguenti canzoni sono contenute nella medley:\n\"Now That's What I Call Polka!\".\nNow That's What I Call Polka! \u00e8 l'undicesima polka medley registrata da Weird Al Yankovic. E si trova nel album del 2014 \"Mandatory Fun\", e il titolo parodia le famose compilation musicali \"Now That's What I Call Music\".\nLe seguenti canzoni sono contenute nella medley:"}
{"id": "2619117", "revid": "1543377", "url": "https://it.wikipedia.org/wiki?curid=2619117", "title": "Costituzione di Medina", "text": "La Costituzione di Medina (), chiamata anche Carta di Medina o Rescritto di Medina, fu un documento stilato dal profeta dell'Islam Maometto verso il 622. Era costituito da un accordo formale tra Maometto e tutte le trib\u00f9 e i clan maggiormente significativi della citt\u00e0-oasi di Yathrib (in seguito definita Medina), inclusi i musulmani, gli ebrei e i pagani. Il documento fu redatto per metter fine esplicitamente al conflitto intertribale tra i clan della trib\u00f9 medinese dei B. Aws e dei Khazraj. Per effetto di esso fu individuato un certo numero di diritti e di responsabilit\u00e0 per la comunit\u00e0 islamica emigrata dalla Mecca e i musulmani di Yathrib, per gli israeliti e per i pagani, collocandoli all'interno di una nuova struttura sociale che fu chiamata Umma (Comunit\u00e0).\nLa precisa datazione della Costituzione di Medina rimane argomento dibattuto ma per lo pi\u00f9 gli studiosi concordano sul fatto che essa sia stata scritta poco dopo l'Egira (622). \nLa Costituzione fu la pietra miliare del primo Stato islamico della storia. Il Rescritto stabiliva: la sicurezza della Comunit\u00e0, le libert\u00e0 di culto, il ruolo di Medina come territorio har\u0101m, ossia \"sacro, inviolabile\" (da cui era bandita ogni forma di violenza e l'uso delle armi), la sicurezza delle donne, stabili rapporti intertribali all'interno di Medina, un sistema di tasse per sostenere la Comunit\u00e0 nel corso dei conflitti, parametri per regolamentare alleanze politiche con l'esterno, un sistema per assicurare la protezione dei singoli, un sistema giudiziario per risolvere le dispute e per regolamentare il pagamento del prezzo di sangue (il pagamento tra famiglie o trib\u00f9 per indennizzare la parte offesa, evitando l'applicazione del principio biblico e preislamico della legge del taglione).\nAntefatti.\nNegli ultimi anni dell'attivit\u00e0 di Maometto alla Mecca, una delegazione proveniente da Yathrib, composta da dodici rappresentanti dei principali clan dei B. Khazraj e dei B. Aws, invit\u00f2 Maometto ad agire presso di loro in veste di arbitro (\"\u1e25akam\"). Vi erano state infatti forti tensioni tra le trib\u00f9, degenerate in scontri, l'ultimo dei quali a Bu\u02bf\u0101th, al quale avevano partecipato anche le trib\u00f9 ebraiche alleate con quelle arabe. Per evitare vendette e l'interminabile serie di rappresaglie, la delegazione offr\u00ec a Maometto il trasferimento a Yathrib con la sua piccola comunit\u00e0 di musulmani, da anni sottoposti a vessazioni, che non possono per\u00f2 essere propriamente definite persecuzioni.\nEmigrato nel 622, Maometto stil\u00f2 la Costituzione, \"stabilendo una sorta di alleanza o federazione tra gli otto clan medinesi e gli emigranti musulmani dalla Mecca, in cui si specificavano diritti e doveri di tutti gli abitanti e le relazioni fra le differenti comunit\u00e0 presenti a Medina (inclusa quella musulmana, quelle ebraiche e gli altri appartenenti all\"'Ahl al-Kitab\").\nFonti.\nGli studiosi non possono contare sul documento originale, ma esiste un gran numero di versioni (la pi\u00f9 importante delle quali riportata nelle pagine della prima biografia del Profeta, redatta da Ibn Ishaq, per\u00f2 anche nell'opera di Ibn Sayyid al-N\u0101s (1273-1334) e nel \"Kit\u0101b al-Amw\u0101l\" di Ab\u016b \u02bfUbayd) che dimostrano la sostanziale autenticit\u00e0 del testo.\nWatt ipotizza che la Costituzione sia stata elaborata nel primo periodo medinese, ma che il testo sia stato scritto in un momento successivo. Hubert Grimme, credeva che la Costituzione fosse stata redatta nel periodo successivo a Badr, mentre Caetani propendeva per il periodo precedente a questa battaglia.\nSecondo R.B. Serjeant, i versetti 101-104 della s\u016bra 3 del Corano fanno riferimento alla Costituzione. Nella prima parte il testo sanzionava la nascita di una sorta di confederazione, mentre in una seconda parte di ammonivano i Banu Aws e i Banu Khazraj a tener fede al patto sottoscritto. In una terza sezione, collegata alle precedenti, Maometto incoraggiava i propri seguaci a fronteggiare le forze meccane che avrebbero combattuto a U\u1e25ud.&lt;br&gt;\nSarjeant propendeva a credere che la Costituzione fosse stata originariamente costituita da due distinti documenti.\nAnalisi.\nLa Costituzione non fu un trattato nel senso moderno del termine, ma piuttosto una proclamazione unilaterale di Maometto, ha affermato Bernard Lewis. Uno degli aspetti maggiormente interessanti della Costituzione fu l'inclusione delle trib\u00f9 ebraiche nella Umma. Le trib\u00f9 ebraiche erano \"una comunit\u00e0 tra i credenti\" che aveva \"la propria religione [come] i musulmani avevano la loro\".\nLa Costituzione di Medina istituiva anche una metodologia pacifica per la risoluzione di dispute fra i diversi gruppi che vivevano a Medina. A.T. Welch, docente dell'Universit\u00e0 di Stato del Michigan, afferma: \"La Costituzione mette in luce le rare qualit\u00e0 diplomatiche di Maometto, in quanto questa regolamentazione lascia provvisoriamente passare in secondo piano l'ideale che brillava davanti ai suoi occhi di una \"Umma\" regolata dal punto di vista della religione ed \u00e8 determinata essenzialmente dalle considerazioni improntate alla realt\u00e0 presente\".\nSignificato della \"Umma\".\nUn altro importante aspetto della Costituzione di Medina \u00e8 la ridefinizione delle relazioni fra i musulmani. La Costituzione di Medina privilegiava i legami di fede (\"silat al-din\" ) rispetto a quelli di sangue (\"silat al-damm\" ) e sottolineava la responsabilit\u00e0 individuale. Le identit\u00e0 tribali rimanevano, beninteso, importanti, ma la religione acquisiva una centralit\u00e0 assoluta.\nDiritti dei non-musulmani.\nI non-musulmani inclusi nella \"Umma\" godevano dei seguenti diritti:"}
{"id": "2619118", "revid": "635893", "url": "https://it.wikipedia.org/wiki?curid=2619118", "title": "Parco nazionale Hardangervidda", "text": "Il parco nazionale Hardangervidda \u00e8 un parco nazionale della Norvegia, nelle contee di Viken, Vestland e Vestfold og Telemark. \u00c8 stato istituito nel 1981 e occupa una superficie di 3.422\u00a0km\u00b2."}
{"id": "2619124", "revid": "188116", "url": "https://it.wikipedia.org/wiki?curid=2619124", "title": "Incidente automobilistico con Alejandrina Cox", "text": "Lincidente automobilistico con Alejandrina Cox fu un incidente automobilistico che coinvolse il generale Carlos Prats, ministro dell'Interno del governo del presidente Salvador Allende e capo dell'esercito, che ebbe un forte impatto nella storia degli eventi cileni che portarono all'avvio del colpo di Stato del 1973.\nL'incidente.\nAll'epoca del fatto la mobilitazione in Cile, sia a favore che contro la politica di Salvador Allende, aveva creato una altissima tensione sociale. Il generale Carlos Prats, comandante in capo dell'Esercito e ministro dell'Interno era il massimo responsabile del mantenimento dell'ordine pubblico in un paese sempre pi\u00f9 polarizzato.\nIl 27 giugno 1973, intorno alle ore 15, il generale Prats si trovava nella sua auto ufficiale. L'animo della popolazione era tale che, non appena riconosciuto, venisse insultato dai conducenti di molte vetture in transito. Quando l'auto di Prats raggiunse un trafficato incrocio a Las Condes, all'epoca un tranquillo sobborgo di Santiago, una piccola Renault rossa si affianc\u00f2 a quella del presidente e da dentro due persone (ritenuti due uomini dal generale) si misero a ridere, deridendolo e facendo gesti osceni.\nIl generale, in uno scatto d'ira, chiese al suo autista di consegnargli la pistola. Dopo aver aperto il finestrino laterale, spian\u00f2 l'arma contro il conducente della vettura rossa, intimandogli di fermarsi. Poich\u00e9 l'autista lo ignor\u00f2, il generale prese a gesticolare, esigendo sotto la minaccia dell'arma scuse immediate, che non vennero. A quel punto, con una reazione rabbiosa e chiaramente irrazionale, spar\u00f2 con la pistola sulla macchina rossa, colpendo il parafango anteriore sinistro dell'auto.\nEntrambe le vetture si fermarono, e l'autista della Renault scese dalla macchina. Fu in quel momento che il generale si accorse che l'altro guidatore era una donna, un'aristocratica di nome Alejandrina Cox: la donna aveva i capelli corti e questo lo avrebbe portato a scambiarla per un uomo. Mentre la signora Cox protestava vivacemente, e il generale provava a scusarsi, la folla che andava raccogliendosi intorno ai due si schier\u00f2 apertamente per la donna. Ben presto Prats inizi\u00f2 a essere insultato e deriso, e la sua vettura ufficiale fu bloccata. Fu salvato da ulteriori violenze da un autista di taxi che era li di passaggio, mentre la macchina veniva graffiata e gli pneumatici squarciati.\nDalla scena dell'incidente, il generale Prats fu portato immediatamente alla Moneda dove present\u00f2 le dimissioni al presidente Allende. Il presidente le rifiut\u00f2 e lo convinse a rimanere. Tuttavia la notizia dell'accaduto fin\u00ec sulle prime pagine di tutti i quotidiani e l'opposizione ne approfitt\u00f2 per accusarlo di codardia \u2014 oltrech\u00e9 di essere \"mentalmente inadatto\" al comando, avendo sparato contro una donna disarmata. La stampa governativa invece lo difese, sostenendo che era stato provocato e che sarebbe potuto trattarsi di un fallito attentato alla sua vita. Il Comando delle Forze Armate sostenne la stessa versione, ma la polemica sul fatto e le questioni a esso associate non si placarono.\nConseguenze.\nL'immagine pubblica del generale Prats, come serio e credibile esponente della cosiddetta dottrina Schneider \u2014 contraria all'intervento dell'esercito nella vita politica del paese \u2014, fu irrimediabilmente compromessa. Questo singolo incidente, del tutto banale (per quanto paradossale e vergognoso potesse essere risultato per lui personalmente), ebbe un impatto tremendo sulla storia cilena, andando ben al di l\u00e0 della sua dimensione aneddotica. Mise il generale alla berlina, indebolendone seriamente la figura agli occhi degli ufficiali di quell'esercito di cui era il comandante in capo. Prats e la signora Cox si scusarono pubblicamente l'un con l'altra, ma la reputazione ne risult\u00f2 indebolita, ma riguadagn\u00f2 stima e consensi con il suo fermo e coraggioso comportamento durante il Tanquetazo del 29 giugno, al punto che riusc\u00ec a mantenere il suo incarico per altri due mesi.\nTorn\u00f2 a perderli in occasione della protesta pubblica delle mogli di ufficiali e generali davanti alla sua abitazione, il 22 agosto 1973. Le sue conseguenti dimissioni dall'esercito e dal governo rimossero l'ultimo ostacolo al \"golpe\" che assegn\u00f2 il potere ad Augusto Pinochet."}
{"id": "2619130", "revid": "1543377", "url": "https://it.wikipedia.org/wiki?curid=2619130", "title": "Cladonia petrophila", "text": "Cladonia petrophila R.C. Harris (1992), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal greco , cio\u00e8 \"petr\u00f2n\", che significa \"luogo pietroso, pietraia\", e dall'aggettivo , cio\u00e8 \"ph\u00eclos, -e, -on\", che significa \"che predilige, che preferisce\", ad indicare l'habitat preferenziale di questa specie.\nCaratteristiche fisiche.\nQuesta specie si sviluppa solitamente in esemplari appiattiti e cospicui con squamule ampiamente spaziate e mostra una predilezione per la crescita in verticale su superfici rocciose.\nIl fotobionte \u00e8 principalmente un'alga verde delle Trentepohlia.\nAll'esame cromatografico sono state rilevate tracce di atranorina, sferoforina e acido fumarprotocetrarico.\nHabitat.\nDi norma cresce su rocce e su pietraie. La sua area di diffusione \u00e8 limitata agli affioramenti di rocce e a massi protetti da rocce silicee, solitamente presenti nei burroni.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie appartiene alla sezione Cladonia; a tutto il 2008 non sono state identificate forme, sottospecie e variet\u00e0."}
{"id": "2619131", "revid": "458786", "url": "https://it.wikipedia.org/wiki?curid=2619131", "title": "Jonathan Mensah", "text": "Carriera.\nClub.\n\u00c8 approdato al Free State Stars delle giovanili dell'Ashanti Gold Sporting Club di Obuasi. Nel gennaio 2010, Mensah viene acquistato dall', che gira il giocatore in prestito alla societ\u00e0 satellite del Granada.\nL'8 luglio 2011 firma un contratto di quattro anni con i francesi dell'Evian TG.\nNazionale.\nCon la Nazionale di calcio del Ghana Under-20 ha vinto il campionato mondiale di calcio Under-20 2009. \u00c8 stato convocato da Milovan Rajevac, CT del Ghana, per il Mondiale di Sudafrica 2010."}
{"id": "2619133", "revid": "767487", "url": "https://it.wikipedia.org/wiki?curid=2619133", "title": "Les Allen", "text": "Carriera.\nClub.\nDurante la sua carriera, dal 1954 al 1969 ha giocato con Chelsea, Tottenham Hotspur e Queens Park Rangers."}
{"id": "2619136", "revid": "1543377", "url": "https://it.wikipedia.org/wiki?curid=2619136", "title": "Villa de Leyva", "text": "Villa de Leyva \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Hern\u00e1n Su\u00e1rez de Villalobos nel 1572. Si trova 40 km a ovest di Tunja, capitale del dipartimento. Fu fondata nel 1572 con il nome di Villa de Santa Mar\u00eda de Leyva, riconosciuta come monumento nazionale nel 1954. Caratterizzata dal conservare la sua architettura di stile coloniale e dall'avere i pi\u00f9 svariati paesaggi rurali che comprendono dalla zona di brughiera con le folte riserve e nascite di corsi d'acqua alla zona desertica. Di notevole rilievo anche l'enorme piazza principale lastricata (area di 1,4 ettari) fiancheggiata da vecchie strutture coloniali. Ritenuto uno dei comuni pi\u00f9 belli della Colombia, l'area geografica e i dintorni sono una delle destinazioni turistiche pi\u00f9 frequentate di tutto il Paese. A Villa de Leyva si arriva per via terrestre attraverso le strade che collegano Tunja (capitale del dipartimento di Boyac\u00e1), con Chiquinquir\u00e1, Arcabuco y Santa Sof\u00eda (Boyac\u00e1)."}
{"id": "2619138", "revid": "372624", "url": "https://it.wikipedia.org/wiki?curid=2619138", "title": "Menta bergamotto", "text": ""}
{"id": "2619140", "revid": "1543377", "url": "https://it.wikipedia.org/wiki?curid=2619140", "title": "Daniel Ashley Addo", "text": "Carriera.\nClub.\nSi \u00e8 trasferito al King Faisal Babies il 5 settembre 2008 dopo aver giocato per Venomous Vipers e Sekondi Hassaacas.\nNazionale.\nCon la Nazionale di calcio del Ghana Under-20 ha vinto il campionato mondiale di calcio Under-20 2009."}
{"id": "2619141", "revid": "205250", "url": "https://it.wikipedia.org/wiki?curid=2619141", "title": "Christian Gottfried Daniel Nees von Esenbeck", "text": "Fu contemporaneo di Goethe. Egli descrisse circa 7.000 specie di piante, tante quante ne descrisse lo stesso Linneo. Fu presidente della Accademia Cesarea Leopoldina e in tale veste ammise Charles Darwin come socio dell'Accademia. Fu autore di svariati lavori monografici di botanica ed entomologia, dei quali i pi\u00f9 conosciuti sono quelli sui funghi.\nBiografia.\nMostr\u00f2 un precoce interesse per la scienza e, dopo aver ricevuto la sua prima educazione a Darmstadt, and\u00f2 a Jena, dove si laure\u00f2 in medicina nel 1800. Esercit\u00f2 la professione di medico per Francesco I, ma avendo sviluppato un grande interesse per la botanica durante i suoi studi universitari alla fine ritorn\u00f2 all'universit\u00e0.\nNel 1816 entr\u00f2 a far parte dell'Accademia Leopoldina, che era una delle istituzioni pi\u00f9 prestigiose d'Europa, e nel 1817 fu nominato professore di botanica a Erlangen. Tre anni pi\u00f9 tardi, divenne professore di storia naturale a Bonn, dove istitu\u00ec l'Orto Botanico dell'Universit\u00e0 di Bonn, e nel 1831 fu nominato alla cattedra di botanica presso l'Universit\u00e0 di Breslavia.\nNel 1818 fu eletto presidente dell'Accademia Leopoldina, carica che mantenne per il resto della sua vita. In botanica raggiunse la notoriet\u00e0 per il suo contributo scientifico alle famiglie Acanthaceae e Lauraceae.\nNel 1848 si ciment\u00f2 in politica e nel 1851, a causa dei conflitti con il governo, fu privato della sua cattedra a Breslavia. Sette anni pi\u00f9 tardi Nees von Esenbeck mor\u00ec povero e senza nemmeno un soldo a Breslavia. Egli il fratello maggiore di un altro botanico, Theodor Friedrich Ludwig Nees von Esenbeck (1787-1837).\nRilevante il suo apporto anche nel campo dell'Entomologia, principalmente tramite la redazione di monografie sugli imenotteri."}
{"id": "2619142", "revid": "635893", "url": "https://it.wikipedia.org/wiki?curid=2619142", "title": "Parco nazionale Jostedalsbreen", "text": "Il parco nazionale Jostedalsbreen \u00e8 un parco nazionale della Norvegia, nella contea di Vestland. \u00c8 stato istituito nel 1991 e occupa una superficie di 1.310\u00a0km\u00b2."}
{"id": "2619144", "revid": "729019", "url": "https://it.wikipedia.org/wiki?curid=2619144", "title": "Repurposing", "text": "Il repurposing \u00e8 il processo di riseparazione in quadricromia (cio\u00e8 nella modalit\u00e0 di colore CMYK) di una immagine digitale gi\u00e0 in quadricromia. Per esempio una immagine in quadricromia preparata per una macchina da stampa con carta patinata, dovr\u00e0 essere riseparata se deve essere stampata su una macchina da stampa con carta non patinata. Riseparazione significa che i numeri CMYK di ogni singolo pixel devono essere modificati, in modo da essere adattati alla nuova destinazione\nIl repurposing \u00e8 quindi un'azione attraverso la quale si riposiziona uno spazio colore su un altro spazio colore in modo che i numeri CMYK cambiano ma in modo che i colori rimangano uguali. Questa operazione \u00e8 standard nella gestione del colore e si chiama \"conversione di colore\", ma in pratica se applicata direttamente nel caso della stampa pu\u00f2 causare problemi di stampabilit\u00e0. \nIl classico problema di stampabilit\u00e0 \u00e8 che il nero del testo (cio\u00e8 CMYK = 0 0 0 100) viene portato, da una normale conversione di colore, su tutti e quattro i canali, cio\u00e8 pu\u00f2 diventare qualcosa come CMYK = 30 20 40 20. Questa operazione mantiene il colore (il che \u00e8 buona cosa) ma d\u00e0 altri problemi, perch\u00e9 il testo verrebbe ad essere stampato con quattro inchiostri invece che con uno (quindi problemi di retinatura, di registro, di costo inchiostri). In tal caso si sacrifica la corrispondenza di colore per ovviare ai problemi di stampabilit\u00e0."}
{"id": "2619147", "revid": "1543377", "url": "https://it.wikipedia.org/wiki?curid=2619147", "title": "Macanal", "text": "Macanal \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Antonio Amar y Borb\u00f3n nel 1807."}
{"id": "2619148", "revid": "1310927", "url": "https://it.wikipedia.org/wiki?curid=2619148", "title": "David Addy", "text": "Caratteristiche tecniche.\nGioca come terzino sinistro.\nCarriera.\nClub.\nNel 2005 passa all'All Stars fino al 2007. Dal 2008 gioca alla squadra danese dei Randers.\nDal 2010 gioca al Porto.\nNel calciomercato estivo del 2010 passa in prestito all'Academica de Coimbra. Segna la sua prima rete con questa maglia all'Est\u00e1dio do Drag\u00e3o proprio contro la sua ex squadra, il , portando il punteggio sullo 0-1 (la partita finir\u00e0 3-1 per i padroni di casa).\nNazionale.\nCon la Nazionale di calcio del Ghana Under-20 ha vinto il campionato mondiale di calcio Under-20 2009. Ha inoltre debuttato nella Nazionale maggiore."}
{"id": "2619151", "revid": "125709915", "url": "https://it.wikipedia.org/wiki?curid=2619151", "title": "Non stop sempre buio in sala", "text": "Non stop sempre buio in sala (noto anche con i titoli Una femmina bollente, Paola Senatore non stop... sempre buio in sala e Paola non-stop) \u00e8 un film pornografico del 1985, considerato tra i pi\u00f9 pregevoli del genere, diretto da Arduino Sacco (sotto lo pseudonimo di \"Dudy Steel\").\nTrama.\nPaola \u00e8 una giornalista in crisi dopo una storia d'amore finita male. Si innamora di un uomo, Marco, anch'egli tradito dalla propria moglie. Segue una successione di confessioni reciproche con la voce fuori campo di Paola che commenta le varie situazioni erotiche che si susseguono.\nProduzione.\nIl film, girato nel 1985, \u00e8 la prima pellicola hard interpretata da Paola Senatore, l'unica che ammette di aver interpretato. Nel film l'attrice \u00e8 impegnata principalmente in scene di sesso orale, particolarmente diffuse nelle produzioni italiane pornografiche degli anni ottanta perch\u00e9, in quegli anni, la \"fellatio\" era la pratica sessuale pi\u00f9 desiderata dagli spettatori e costituiva un tab\u00f9 comune tra le donne.\nA proposito del film, in un'intervista a \"Panorama\", Paola Senatore ha pi\u00f9 tardi dichiarato: \u00abIo non mi sentivo coinvolta, niente emozioni, nessuna eccitazione, mi imbottivo di eroina. Quel partner era un amico, non lo amavo. Recitavo, in fondo era solo un gioco erotico\u00bb.\nL'attrice, incinta all'epoca delle riprese, ha per coprotagonista delle scene hard l'attore Claudio Campiglia. Tuttavia egli appare spesso inibito e bloccato e, in pi\u00f9 situazioni, si ricorre ad una controfigura. Come dichiarato sempre dalla stessa attrice, ella decide di realizzarlo (in soli due giorni tra l'altro), perch\u00e9 in preda al bisogno continuo di eroina e perch\u00e9 riteneva la pornografia un mestiere come un altro.\nIl film \u00e8 caratterizzato da dialoghi, improbabili e surreali tra i due protagonisti, che servono esclusivamente a raccordare le scene hardcore tra loro e sono utilizzati come pretesto per coprire i minuti minimi necessari per rendere accettabile la durata del lungometraggio.\nNei titoli di testa del film sono accreditati pochi componenti della produzione e del cast. La regia \u00e8 attribuita ad Arduino Sacco, ma in realt\u00e0 gran parte del film \u00e8 stato diretto da Bruno Gaburro, anche se quest'ultimo ha sempre negato.\n\"La sfida erotica\".\nSempre nel 1985, poco dopo le riprese di \"Non stop sempre buio in sala\", viene prodotto un secondo film hard con l'attrice: La sfida erotica. Il film \u00e8 in realt\u00e0 una pellicola ottenuta con il rimontaggio di scene hard non utilizzate nel precedente film e alcune scene con Marina Lotar, tratte da altri film pornografici. Diretto da Luigi Soldati, fu in realt\u00e0 firmato dallo stesso Arduino Sacco, sempre con lo pseudonimo Dudy Steel. Il film viene realizzato all'insaputa di Paola Senatore quando lei era in carcere (sarebbe stata arrestata per motivi inerenti alla droga poco dopo la realizzazione di \"Non stop sempre in buio in sala\"). Lo stesso Soldati dichiar\u00f2 in seguito di non essere a conoscenza dei problemi di Paola Senatore: anzi egli era pure stupito del fatto che fosse \u00abbella florida, un po' ingrassata\u00bb. Nel film le due figure femminili principali si contendono lo stesso uomo, ma non si vedono mai entrambe contemporaneamente in una scena."}
{"id": "2619155", "revid": "1543377", "url": "https://it.wikipedia.org/wiki?curid=2619155", "title": "Marip\u00ed", "text": "Marip\u00ed \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Rafael Salgado e Jos\u00e9 Montero nel 1770."}
{"id": "2619156", "revid": "858648", "url": "https://it.wikipedia.org/wiki?curid=2619156", "title": "La sfida erotica", "text": ""}
{"id": "2619157", "revid": "287204", "url": "https://it.wikipedia.org/wiki?curid=2619157", "title": "Marip\u00ec", "text": ""}
{"id": "2619158", "revid": "767487", "url": "https://it.wikipedia.org/wiki?curid=2619158", "title": "Abeiku Quansah", "text": "Carriera.\nClub.\nDopo aver ben figurato nel Windy Professionals, \u00e8 stato acquistato dall', squadra con cui ha collezionato 9 presenze nella Ligue 1 francese.\nNel luglio 2011 ha firmato un contratto di tre anni in Ucraina, all'Arsenal Kiev. In due stagioni ha giocato complessivamente 13 partite in Prem\"jer-liha, poi nell'estate 2013 rescinde. Fa un provino in Norvegia al Brann, senza essere ingaggiato. Nel gennaio 2014 \u00e8 volato in Egitto all'El-Gouna, dov'\u00e8 rimasto per met\u00e0 stagione.\nNazionale.\nCon la Nazionale di calcio del Ghana Under-20 ha vinto il mondiale di categoria del 2009."}
{"id": "2619159", "revid": "287204", "url": "https://it.wikipedia.org/wiki?curid=2619159", "title": "Maripi", "text": ""}
{"id": "2619161", "revid": "635893", "url": "https://it.wikipedia.org/wiki?curid=2619161", "title": "Parco nazionale Jotunheimen", "text": "Il parco nazionale Jotunheimen \u00e8 un parco nazionale della Norvegia, nelle contee di Innlandet e Vestland. \u00c8 stato istituito nel 1980 e occupa una superficie di 1.151\u00a0km\u00b2."}
{"id": "2619167", "revid": "65250", "url": "https://it.wikipedia.org/wiki?curid=2619167", "title": "Palarossini", "text": ""}
{"id": "2619168", "revid": "6449202", "url": "https://it.wikipedia.org/wiki?curid=2619168", "title": "Palaverde", "text": ""}
{"id": "2619169", "revid": "465169", "url": "https://it.wikipedia.org/wiki?curid=2619169", "title": "Ciclo dell'organico", "text": "Il ciclo dell'organico \u00e8 un settore specifico del riciclaggio dei rifiuti, che vede il trattamento di rifiuti organici, costituiti per la maggior parte da scarti alimentari e da potature."}
{"id": "2619174", "revid": "1444886", "url": "https://it.wikipedia.org/wiki?curid=2619174", "title": "Mune", "text": "Mune (cos\u00ec anche in croato) \u00e8 una localit\u00e0 della regione litoraneo-montana, frazione del comune di Mattuglie.Capoluogo culturale della Cicceria, Mune \u00e8 suddivisa in due insediamenti, distanti tra loro soltanto 500\u00a0m: Mune Grande (\"Vele Mune\"), di 133 abitanti, e Mune Piccolo (\"Male Mune\"), che conta 131 residenti (dati del censimento del 2001).\nGeografia fisica.\nLa localit\u00e0 \u00e8 situata a 10\u00a0km a sud-est di Vodizze (frazione di Lanischie) e a 11\u00a0km a sud-ovest di Castelnuovo d'Istria (frazione di Villa del Nevoso), sull'altopiano carsico della Cicceria, ricco di doline erbose, ornate da ginepri, e circondato da rilievi boscosi.\nMune Piccolo, posta a 650\u00a0m sul livello del mare, si trova a nord della strada che prosegue per Seiane (\"\u017dejane\" in croato e \"Jei\u0103n\" in istrorumeno) ed \u00e8 riparato dai venti settentrionali dal Monte Obersi. Mune Grande, a quota 643\u00a0m, \u00e8 poco pi\u00f9 a est di Mune Piccolo, ed \u00e8 raggiungibile tramite una strada sterrata che prosegue per 6\u00a0km a nord fino a Starada (in croato \"Starod\"), sulla strada Trieste-Fiume.\nToponimo.\nIl paese di Mune viene menzionato per la prima volta in un'iscrizione romana rinvenuta a Matteria con il toponimo di \"Munae\" . A quel tempo le due vicine localit\u00e0, denominate \"Muna Maior\" e \"Muna Minor\", costituivano una colonia agricola ed erano attraversate dall'antica via che congiungeva i centri di Lanischie e Castelnuovo d'Istria.\nIl toponimo potrebbe derivare anche dal termine \"nune\" (che significa \"suore\"): secondo una leggenda, infatti, le suore Benedettine di un convento situato ai piedi del Monte Sega avrebbero invitato sette famiglie rumene a occupare dei terreni presso Mune o a lavorarli come servi della terra.\nStoria.\nUn castelliere di epoca preromana, individuato dal Marchesetti nei pressi di Mune, fu ritenuto sede dei C\u00e0tali, un ramo dei Giapidi che popolavano il territorio solcato dal Timavo superiore. In seguito al lungo periodo di dominazione romana, nel 604 e nel 615 gruppi di slavi tentarono, senza successo, di penetrare in Istria.\nNel X secolo Mune divenne parte del territorio del Comune di Trieste e tale rimase fino al 1081 quando, assieme al Comune, pass\u00f2 sotto il dominio dei patriarchi d'Aquileia, pur continuando a essere compreso nel territorio della Carniola.\nI conti di Gorizia subentrarono verso la fine del XII secolo e nel 1343 bande armate di Sloveni capeggiati da Janos de Los percorsero la zona seminando lutti e danneggiamenti: a questi segu\u00ec anche un'epidemia di peste.\nMune faceva parte del Carso di Raspo prima di essere acquistato dai Veneziani nel 1394. Mune grande e Mune piccolo vennero inglobati nella Signoria di Raspo che, a causa del periodo confuso e incerto che caratterizz\u00f2 quest'area nel Quattrocento e nel Cinquecento, non prestarono obbedienza a nessuno e furono pi\u00f9 tardi occupate dagli arciducali.\nTra il 1411 e il 1420 il territorio di Mune fu teatro della guerra fra Venezia e Sigismondo re d'Ungheria, accorso in aiuto ai patriarchi di Aquileia: il conflitto si concluse con l'esclusione dal potere temporale dei patriarchi. In questo periodo le ville del Carso di Raspo soffrirono ingenti danni tanto che furono esenti dalle decime per cinque anni.\nMune grande e piccolo invece, insieme a Seiane, non godettero di questa esenzione da parte dei Veneziani per non aver mantenuto una costante fedelt\u00e0 a Venezia in tempo di guerra.\nNel 1460, qui si stanziarono molti Cicci, pastori romeni sfuggiti ai Turchi: la loro emigrazione fu favorita dai Veneziani che vollero ripopolare questa desolata regione provata da lunghi conflitti e dalla peste.\nNel 1465 il vescovo Goppo di Trieste priv\u00f2 Mune dell'antico diritto di nominare il proprio curato, costringendo gli abitanti a ricorrere alla chiesa di Jelsane, distante circa dieci chilometri. Cos\u00ec molti paesani morirono lungo il percorso senza poter ricevere i sacramenti. Di fronte a questa iniqua disposizione, il capitano di Raspo Francesco Calbo, che occupava in quel tempo il territorio di Mune, sollecitato dal Doge di Venezia, fece abrogare il provvedimento.\nMune fu saccheggiata ripetutamente da bande di razziatori turchi nel 1482, nel 1493 e nel 1511. Incursioni e razzie produssero una tale miseria che nel 1494 il pievano Pietro, non potendo porgere i contributi annuali al vescovo di Trieste, rinunci\u00f2 alla parrocchia, che fu ceduta a San Tommaso di Fiume.\nNel XVI secolo, il paese fu una base austriaca importante all'interno del Carso istriano e sub\u00ec gravi danni durante la guerra tra Massimiliano I d'Austria e Venezia. Successivamente alla distruzione del castello di Raspo avvenuta nel 1512 e il conseguente spostamento della Capitan\u00eca del Pasenatico a Pinguente, Mune, alla fine della guerra di Gradisca, dopo il 1517, fu invasa dalle truppe imperiali e divenne territorio austriaco, con la Pace di Vormazia siglata nel 1523.\nNei primi anni del Seicento, il capoluogo culturale della Cicceria fu feudo della famiglia Chnesich (o \"Knesic\"): una figlia di Francesco Chnesich, amministratore della contea di Pisino dal 1614 al 1619, spos\u00f2 Giovanni Chersano, signore dell'omonimo castello.\nNel 1616 Mune fu incendiata, in seguito a una rappresaglia, da truppe venete comandate dal capitano Verzo Verzi, che effettuarono incursioni nei territori occupati dagli Austriaci.\nLuoghi d'interesse.\nIl centro di Mune si distingue per le caratteristiche abitazioni rustiche, che presentano cortili interni con imponenti portali in pietra dotati, in molti casi, di mascheroni scolpiti in blocchi di pietra, che fungono da chiavi di volta. Tali edifici, in parte realizzati in pietra calcarea grezza e in parte ricoperti da intonaco, appaiono modesti e addossati a Mune Piccolo e pi\u00f9 ampi e spaziosi a Mune Grande.\nFra le case si notano anche numerosi orticelli contornati da alti muri a secco. \nIl campanile, integrato nell'edificio, poggia su quattro pilastri e presenta una torre ottagonale sulla quale \u00e8 posta una cuspide metallica.\nN\u00e9 la chiesa n\u00e9 il campanile portano date o iscrizioni.\nSociet\u00e0.\nEvoluzione demografica.\nLa popolazione del paese era originariamente di lingua rumena: l'antico idioma fu introdotto dalle popolazioni giunte in questi territori nel XV secolo. Tuttavia tale lingua \u00e8 ormai quasi del tutto scomparsa dopo una slavizzazione durata diversi secoli.\nNel Carso di Raspo, fino alla fine del Seicento si parlava ancora un tardo latino.\nIn tempi recenti la capitale culturale della Cicceria croata \u00e8 mutata: nonostante ci\u00f2, dopo le devastazioni dell'ultimo conflitto e l'emigrazione di parte degli abitanti, la lingua e le antiche tradizioni non sono state del tutto dimenticate. \nCi\u00f2 \u00e8 riconducibile a un'economia ancora in parte legata alla pastorizia e all'agricoltura, praticata nelle poche radure esistenti all'interno della conca in cui si trova l'abitato.\nAttualmente, grazie ai collegamenti con Fiume, la maggior parte degli abitanti ha trovato occupazione nel capoluogo del Carnaro e, gradualmente, il paese viene ricostruito."}
{"id": "2619179", "revid": "322321", "url": "https://it.wikipedia.org/wiki?curid=2619179", "title": "Mario Baffico", "text": "Biografia.\nCineamatore, da giovane si occupa dell'organizzazione di cineclub e di pubblicazioni storiche sul cinema, per iniziare a girare dei documentari professionali, tra cui uno dei pi\u00f9 importanti \u00e8 \"Giovinezza\" del 1932.\nDirige il suo primo film, \"La danza delle lancette\", nel 1936, e avr\u00e0 come aiuto regista Alberto Lattuada; nel 1943, sceglier\u00e0 di continuare a lavorare nella Repubblica di Sal\u00f2, presso gli studi di Venezia alla Giudecca dove riuscir\u00e0 a realizzare due pellicole.\nNel dopoguerra continua ad occuparsi di sceneggiature e documentari anche per la televisione, e dirige l'ultimo film nel 1950.\nMuore a Roma nel 1972."}
{"id": "2619183", "revid": "635893", "url": "https://it.wikipedia.org/wiki?curid=2619183", "title": "Parco nazionale Lierne", "text": "Il parco nazionale Lierne \u00e8 un parco nazionale della Norvegia, nella contea di Tr\u00f8ndelag. \u00c8 stato istituito nel 2004 e occupa una superficie di 333\u00a0km\u00b2."}
{"id": "2619185", "revid": "110157", "url": "https://it.wikipedia.org/wiki?curid=2619185", "title": "Miraflores (Boyac\u00e1)", "text": "Miraflores \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da colonizzatori spagnoli nel 1639, mentre l'istituzione del comune \u00e8 del 9 dicembre 1811."}
{"id": "2619186", "revid": "106908", "url": "https://it.wikipedia.org/wiki?curid=2619186", "title": "Guaraldo", "text": ""}
{"id": "2619187", "revid": "116194947", "url": "https://it.wikipedia.org/wiki?curid=2619187", "title": "G\u00fcnter de Bruyn", "text": "Biografia.\nNacque a Berlino al tempo del Nazismo e, quando aveva ancora sedici anni, venne arruolato nella Luftwaffenhelfer per combattere nella Seconda guerra mondiale; fu catturato dall'esercito statunitense, poi rilasciato. Finita la Guerra, lavor\u00f2 in una fattoria dell'Assia, Germania Occidentale, poi torn\u00f2 a Berlino, divisa in due parti dalle potenze vincitrici (Stati Uniti e Unione Sovietica), e infine si stabil\u00ec a Potsdam, nella Repubblica Democratica Tedesca, dove lavor\u00f2 come insegnante. Si trasfer\u00ec poi nel Brandeburgo, in una cittadina vicino Rathenow, dove insegn\u00f2 sino al 1949.\nDivent\u00f2 poi bibliotecario e, tornato a Berlino, nella parte orientale, trov\u00f2 lavoro presso lo Zentralinstitut f\u00fcr Bibliothekswesen (Istituto Centrale per la Conoscenza Letteraria), dove oper\u00f2 dal 1953 al 1961, per poi diventare scrittore di professione. Raggiunto il successo, divent\u00f2 Presidente del PEN Club della Repubblica Democratica Tedesca dal 1974 al 1982.\nNel 1964 gli venne conferito il Premio Heinrich Mann. Nell'ottobre 1989 vinse il Nationalpreis der Deutschen Demokratischen Republik (Premio Letterario Nazionale della Germania Orientale), che rifiut\u00f2: fu questa l'ultima edizione del prestigioso premio. Nel 2008 vinse il Premio Hoffmann.\nNel 1991 gli fu conferita una \"laurea honoris causa\" dall'Universit\u00e0 Albertina di Friburgo, nel 1999 una seconda dalla Humboldt-Universit\u00e4t zu Berlin e nel 1994 l'Ordine al Merito di Germania, la pi\u00f9 alta onorificenza tedesca.\nNegli ultimi tempi visse alternandosi tra Tauche, nel Brandeburgo, e Berlino."}
{"id": "2619188", "revid": "599013", "url": "https://it.wikipedia.org/wiki?curid=2619188", "title": "Joseph Allon", "text": "Carriera.\nClub.\nTra il 1984 ed il 1998 ha giocato con Newcastle United, Swansea City, Hartlepool United, Chelsea, Port Vale, Brentford e Lincoln City."}
{"id": "2619189", "revid": "287204", "url": "https://it.wikipedia.org/wiki?curid=2619189", "title": "Kalyan", "text": "Kalyan (Marathi: \u0915\u0932\u094d\u092f\u093e\u0923) \u00e8 una citt\u00e0 dell'India situata nel distretto di Thane nel nord-ovest dello stato del Maharashtra. \u00c8 considerata parte dell'area metropolitana di Mumbai e costituisce con la vicina Dombivali la Corporazione Municipale (\"Municipal Corporation\") di Kalyan-Dombivali."}
{"id": "2619194", "revid": "34392", "url": "https://it.wikipedia.org/wiki?curid=2619194", "title": "Ciclo della carta", "text": ""}
{"id": "2619198", "revid": "1543377", "url": "https://it.wikipedia.org/wiki?curid=2619198", "title": "Mongua", "text": "Mongua \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da un gruppo di frati francescani nel 1555, mentre l'istituzione del comune \u00e8 del 4 novembre 1977."}
{"id": "2619199", "revid": "533647", "url": "https://it.wikipedia.org/wiki?curid=2619199", "title": "Pace di Parigi", "text": ""}
{"id": "2619206", "revid": "287204", "url": "https://it.wikipedia.org/wiki?curid=2619206", "title": "Gunter de Bruyn", "text": ""}
{"id": "2619207", "revid": "635893", "url": "https://it.wikipedia.org/wiki?curid=2619207", "title": "Parco nazionale Lomsdal-Visten", "text": "Il parco nazionale Lomsdal-Visten \u00e8 un parco nazionale della Norvegia, nella contea di Nordland. \u00c8 stato inaugurato a maggio 2009 e occupa una superficie di 1.102\u00a0km\u00b2."}
{"id": "2619209", "revid": "1543377", "url": "https://it.wikipedia.org/wiki?curid=2619209", "title": "Mongu\u00ed", "text": "Mongu\u00ed \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Gonzalo Dom\u00ednguez Medell\u00edn e Jos\u00e9 Camero de los Reyes nel 1555, mentre l'istituzione del comune \u00e8 del 1636.\nIl Comune confina a nord con T\u00f3paga e G\u00e1meza, a est con Mongua, a sud e a ovest con Sogamoso.\nEconomia.\nLe principali attivit\u00e0 economiche di Mongu\u00ed sono l'industria, l'allevamento e il settore minerario. Nel municipio si \u00e8 sviluppata l'industria di diversi prodotti come pneumatici, guanti di lattice e palloni cuciti ed il procedimento di lattiero-caseari e della carne. Il settore minerario \u00e8 incentrato sull'estrazione del carbone. Anche il turismo riveste un ruolo importante nell'economia, con un consistente sviluppo alberghiero."}
{"id": "2619211", "revid": "287204", "url": "https://it.wikipedia.org/wiki?curid=2619211", "title": "Mongu\u00ec", "text": ""}
{"id": "2619213", "revid": "287204", "url": "https://it.wikipedia.org/wiki?curid=2619213", "title": "Mongui", "text": ""}
{"id": "2619215", "revid": "177155", "url": "https://it.wikipedia.org/wiki?curid=2619215", "title": "Il piccolo Dieter vuole volare", "text": ""}
{"id": "2619217", "revid": "29125", "url": "https://it.wikipedia.org/wiki?curid=2619217", "title": "Marina e la sua bestia 2", "text": ""}
{"id": "2619220", "revid": "1543377", "url": "https://it.wikipedia.org/wiki?curid=2619220", "title": "Ashes to Ashes (serie televisiva)", "text": "Ashes to Ashes \u00e8 una serie televisiva britannica ideata da Matthew Graham e Ashley Pharoah, ambientata a Londra tra il 1981 e il 1983. La serie \u00e8 uno spin-off di \"Life on Mars\", anch'essa prodotta dalla Kudos Film &amp; Television. La serie \u00e8 composta da tre stagioni, tutte trasmesse dal canale britannico BBC One. In Italia \u00e8 stata trasmessa da Rai 4.\nLa BBC aveva annunciato la realizzazione della terza stagione di \"Ashes to Ashes\", la cui messa in onda era prevista per il 2010. L'8 giugno 2009, intervistato durante il programma televisivo \"Breakfast TV\" del canale BBC One, Philip Glenister dichiar\u00f2 che \"Ashes to Ashes\" si sarebbe conclusa con la terza stagione, in cui sarebbe stata svelata la vera identit\u00e0 di Gene Hunt.\nNegli Stati Uniti d'America, BBC America ha aggiunto dei sottotitoli per alcuni dialoghi di Gene Hunt, ritenuti di difficile comprensione a causa delle inflessioni del dialetto di Manchester, suscitando reazioni contrastanti tra il pubblico americano.\nNel 1981 non era presente sul mercato inglese la versione con guida a destra dell'Audi quattro guidata da Gene Hunt. Per le riprese \u00e8 stata utilizzata una versione del 1983, con alcune modifiche ai fanali anteriori. In un'intervista concessa al quotidiano britannico \"The Sun\", l'attore Philip Glenister ha dichiarato che la produzione era a conoscenza dell'anacronismo.\nI titoli di coda appaiono in una schermata nera a caratteri verdi, con tanto di cursore lampeggiante, memoria dei Personal Computer e dei primi Home Computer dell'epoca con monitor a fosfori verdi.\nTrama.\n\"Ashes to Ashes\" narra la storia dell'ispettrice capo Alex Drake (Keeley Hawes), membro della Metropolitan Police Service di Londra. Dopo essere stata colpita da un proiettile nel 2008, ella si risveglia nel 1981. La trama ricalca quella della serie \"Life on Mars\", in un contesto di un decennio posteriore nel quale, come il suo singolare predecessore, deve affrontare delle difficolt\u00e0 di ordine pratico e culturale: tecniche e modalit\u00e0 di indagini diverse, contrasti con colleghi e superiori di sesso maschile, dove persiste un velato sessismo, al quale ella deve con dignit\u00e0 soprassedere. Parte del suo sforzo consiste in come ritornare alla sua epoca ma, con gli sviluppi, si rende conto che questa esperienza non \u00e8 un viaggio a ritroso con la sua mente, come ella ritiene.\nContinuit\u00e0 con \"Life on Mars\".\nIl titolo, ispirato sempre ad una canzone di David Bowie, indica l'epoca e la continuit\u00e0 della serie.\nNel primo episodio, si apprende che Alex Drake ha studiato il caso di Sam Tyler, protagonista della precedente serie, consentendole una discreta familiarit\u00e0 con il suo \"nuovo\" ambiente di lavoro e il suo dirigente Gene Hunt. Ella ricorda successivamente di esserci stata in epoca infantile, in seguito alla morte accidentale dei suoi genitori.\nDurante il corso degli eventi, tutti i personaggi di \"Ashes to Ashes\" fanno pi\u00f9 volte riferimento a Sam Tyler, ricordandone atteggiamenti e abilit\u00e0 investigative."}
{"id": "2619221", "revid": "1442080", "url": "https://it.wikipedia.org/wiki?curid=2619221", "title": "Alberto Staiffi", "text": "Ancora vivente e geloso custode della sua data di nascita, ha reso popolare la canzone \"Ya Mustafa\". Lo pseudonimo significa residente di S\u00e9tif o nato a S\u00e9tif (citt\u00e0 d'Algeria).\nIl debutto musicale di Alberto Sta\u00efffi avviene attraverso Sidney Bechet, che lo presenta alla casa discografica Vogue. Per ringraziarlo, Sta\u00efffi registra in arabo \"Les oignons\" di Bechet, prima dell'uscita di \"Mustafa\", a testimonianza d'amicizia.\nLa canzone \"Mustafa\", registrata con Vogue, ha avuto un enorme successo e rimane molto celebre nel mondo arabo. Durante gli avvenimenti d'Algeria, quando la canzone \"Mustafa\" \u00e8 uscita, sono circolati rumori che la volevano l'inno del FLN (Front de Lib\u00e9ration Nationale). Il delegato generale francese ad Algeri ordin\u00f2 quindi di interdire la vendita dei dischi di Sta\u00efffi in ogni negozio. Il cantante, privato dei guadagni e per misura di sicurezza, annull\u00f2 ogni incontro pubblico.\nDopo cinque anni di silenzio, Alberto Sta\u00efffi registr\u00f2 un 45 giri con Barclay in stretta collaborazione con l'amico Gabriel Chekroun."}
{"id": "2619225", "revid": "486946", "url": "https://it.wikipedia.org/wiki?curid=2619225", "title": "Ciclo della plastica", "text": ""}
{"id": "2619226", "revid": "1543377", "url": "https://it.wikipedia.org/wiki?curid=2619226", "title": "Moniquir\u00e1", "text": "Moniquir\u00e1 \u00e8 un comune della Colombia facente parte del dipartimento di Boyac\u00e1.\nIl centro abitato venne fondato da Gonzalo Jim\u00e9nez de Quesada nel 1536, mentre l'istituzione del comune \u00e8 del 26 marzo 1825."}
{"id": "2619228", "revid": "287204", "url": "https://it.wikipedia.org/wiki?curid=2619228", "title": "Moniquir\u00e0", "text": ""}
{"id": "2619230", "revid": "287204", "url": "https://it.wikipedia.org/wiki?curid=2619230", "title": "Moniquira", "text": ""}
{"id": "2619235", "revid": "1305772", "url": "https://it.wikipedia.org/wiki?curid=2619235", "title": "Don't Give Up", "text": ""}
{"id": "2619236", "revid": "110157", "url": "https://it.wikipedia.org/wiki?curid=2619236", "title": "Hannaford", "text": "Hannaford \u00e8 un centro abitato (\"city\") degli Stati Uniti d'America, situato nella Contea di Griggs, nello Stato del Dakota del Nord. Nel censimento del 2000 la popolazione era di 181 abitanti. La citt\u00e0 \u00e8 stata fondata nel 1883.\nGeografia fisica.\nSecondo i rilevamenti dell'United States Census Bureau, la localit\u00e0 di Hannaford si estende su una superficie di 0,60\u00a0km\u00b2, tutti occupati da terre.\nPopolazione.\nSecondo il censimento del 2000, a Hannaford vivevano 181 persone, ed erano presenti 51 gruppi familiari. La densit\u00e0 di popolazione era di 332 ab./km\u00b2. Nel territorio comunale si trovavano 85 unit\u00e0 edificate. Per quanto riguarda la composizione etnica degli abitanti, il 99,45% era bianco e lo 0,55% era nativo.\nPer quanto riguarda la suddivisione della popolazione in fasce d'et\u00e0, il 21,5% era al di sotto dei 18, il 5,0% fra i 18 e i 24, il 21,0% fra i 25 e i 44, il 30,9% fra i 45 e i 64, mentre infine il 21,5% era al di sopra dei 65 anni di et\u00e0. L'et\u00e0 media della popolazione era di 47 anni. Per ogni 100 donne residenti vivevano 115,5 maschi."}
{"id": "2619238", "revid": "834", "url": "https://it.wikipedia.org/wiki?curid=2619238", "title": "Don't give up", "text": ""}
{"id": "2619239", "revid": "1305772", "url": "https://it.wikipedia.org/wiki?curid=2619239", "title": "Sunstorm", "text": ""}
{"id": "2619240", "revid": "709565", "url": "https://it.wikipedia.org/wiki?curid=2619240", "title": "HMS Calcutta (D82)", "text": "La HMS \"Calcutta\" (Pennant number D82), quinta nave da guerra britannica a portare questo nome, \u00e8 stata un incrociatore leggero classe C, tipo \"Carlisle\", della Royal Navy. Venne impostata nei cantieri Vickers Limited il 18 ottobre 1917, varata il 9 luglio 1918 ed entr\u00f2 in servizio il 28 agosto 1919 a prima guerra mondiale gi\u00e0 conclusa.\nServizio.\nAll'ingresso in servizio divenne la nave ammiraglia dell'8\u00ba Squadrone incrociatori leggeri con base nelle Indie occidentali britanniche, dove giunse il 9 ottobre. Pochi giorni dopo, il 21 ottobre, rimase danneggiata durante un uragano che spinse la nave contro il molo a cui era ormeggiata. Il 6 marzo 1920, mentre si trovava a Port of Spain, aiut\u00f2 l'equipaggio dell'americana \"Balabac\" a domare un violento incendio scoppiato a bordo, ricevendo la Presidential life saving medal dal Presidente degli Stati Uniti Woodrow Wilson. La \"Calcutta\" rimase nelle indie occidentali fino al 1926 anno in cui, dopo aver subito nuovamente danni a causa di un uragano, torn\u00f2 in patria e venne trasferita presso la riserva del Nore.\nLa nave venne riparata solamente nella primavera 1928 per essere assegnata al 6\u00ba Squadrone incrociatori di stanza in Sudafrica come ammiraglia. Giunse a Simon's Town in ottobre e vi rimase fino al febbraio 1931 quando venne richiamata in patria per un raddobbo. Venne trasferita in riserva a Chatham il 24 aprile seguente.\nNel novembre 1933 torn\u00f2 in servizio per essere utilizzata come nave d'addestramento, compito che mantenne fino al 1937 quando venne decisa la sua trasformazione in incrociatore antiaereo. I lavori iniziarono nell'agosto 1938 ma a causa della paura di un nuovo conflitto europeo vennero effettuati in maniera pi\u00f9 rapida che per le navi sorelle e . Torn\u00f2 in servizio nell'agosto 1939 venendo assegnata alla \"Home Fleet\".\nAllo scoppio della seconda guerra mondiale venne trasferita a Scapa Flow per aumentare le difese antiaeree della base. In seguito ebbe compiti di scorta ai convogli nel Mare del Nord e appoggi\u00f2 le operazioni di terra durante la campagna di Norvegia fino al ritiro delle truppe inglesi terminato il 1\u00ba maggio 1940. Il 14 maggio venne deciso il suo trasferimento presso la \"Mediterranean Fleet\", posticipato in seguito alla necessit\u00e0 di impiegare tutte le navi disponibili nell'Operazione Dinamo, l'evacuazione delle truppe britanniche da Dunkerque. In seguito rimase nel canale della Manica con compiti anti invasione e di evacuazione da diversi porti francesi. Il 25 giugno entr\u00f2 in collisione in velocit\u00e0 con il cacciatorpediniere canadese HMCS \"Fraser\" al largo di Bayonne. Nello scontro la \"Calcutta\" asport\u00f2 la prua del cacciatorpediniere che, ritenuto troppo danneggiato, venne fatto affondare con delle cariche esplosive. Sessantasei marinai persero la vita nell'incidente e la nave torn\u00f2 a Devonport con parte delle soprastrutture del \"Fraser\" incastrate a bordo. Nel mese di luglio si trov\u00f2 in cantiere per riparazioni e il 23 agosto venne finalmente trasferita nel Mediterraneo giungendo il 30 ad Alessandria d'Egitto.\nNei mesi seguenti scort\u00f2 diversi convogli diretti in Grecia, a Malta e a Creta subendo ripetuti attacchi aerei. Nella primavera 1941 partecip\u00f2 all'evacuazione delle truppe britanniche dalla Grecia continentale avendo come base la baia di Suda. Il 20 maggio venne schierata a nord di Creta con gli incrociatori e insieme a quattro cacciatorpediniere per bloccare eventuali convogli di invasione. Il 27 maggio mentre si trovava in rotta per Alessandria durante l'evacuazione di truppe da Sfakia venne colpita due volte durante un attacco aereo. Il 1\u00ba giugno, durante un altro trasferimento ad Alessandria, venne attaccata da bombardieri tedeschi Junkers Ju 88 e colpita da due bombe. La \"Calcutta\" affond\u00f2 quindi in pochi minuti a circa 100 miglia dal porto di arrivo. La \"Coventry\" trasse in salvo 255 uomini dell'equipaggio."}
{"id": "2619242", "revid": "15756", "url": "https://it.wikipedia.org/wiki?curid=2619242", "title": "Asterix e il paiolo", "text": "Asterix e il paiolo (\"Ast\u00e9rix et le Chaudron\") \u00e8 la tredicesima storia a fumetti della serie \"Asterix\", creata dal duo francese Ren\u00e9 Goscinny (sceneggiatura) e Albert Uderzo (disegni). La sua prima pubblicazione in volume in lingua originale risale al 1969.\nTrama.\nL'intera vicenda ruota intorno alle scarsissime capacit\u00e0 di Asterix e Obelix di destreggiarsi nel commercio.\nMoralelastix, capo di un villaggio gallico costiero, giunge in visita nel villaggio di Asterix. Accolto secondo protocollo, chiede ai compatrioti di poter lasciare loro in affidamento un paiolo pieno di sesterzi, per sottrarlo alle ispezioni fiscali dei Romani. Abraracourcix, pur nutrendo dei dubbi sul suo \"collega\", essendo questi notoriamente avaro e propenso a fare affari con gli invasori, accetta ed affida il prezioso recipiente ad Asterix. Tuttavia, la mattina seguente alla partenza di Moralelastix e del suo seguito, si scopre che il denaro \u00e8 stato nottetempo rubato; Asterix, colpevole di essere venuto meno al suo dovere, viene a malincuore bandito dal villaggio finch\u00e9 non riuscir\u00e0 a riparare al danno, e parte perci\u00f2 con il paiolo ormai vuoto e la sola compagnia del fedele Obelix e del cagnolino Idefix.\nDopo vari maldestri tentativi di guadagnare nuovamente il denaro perduto, che includono un fallimentare commercio di cinghiali, un lavoro come attori in una scalcinata compagnia teatrale e una rapina in banca, i Galli si rendono conto di non essere in grado di racimolare sesterzi. Asterix, allora, decide di andare personalmente da Moralelastix per assumersi l'intera responsabilit\u00e0 dell'accaduto e salvare cos\u00ec l'onore del villaggio, per poi continuare la vita in esilio. Nei pressi della meta, lui e Obelix si imbattono per\u00f2 in un esattore romano che viaggia con i proventi delle tasse estorte: dopo una breve lotta i due si impossessano del malloppo, riuscendo cos\u00ec finalmente a riempire il paiolo.\nProprio quei soldi, odoranti di cipolla, svelano per\u00f2 ad Asterix la verit\u00e0: si tratta dello stesso denaro che gli era stato affidato, rubato dallo stesso Moralelastix e da questi usato per pagare le tasse, facendo cos\u00ec bella figura con i Romani; il capo si era cos\u00ec assicurato di rientrarne poi in possesso, sapendo che Asterix avrebbe fatto l'impossibile per portargli il paiolo nuovamente pieno. Il piccolo guerriero si precipit\u00e0 perci\u00f2 da Moralelastix, smascherandolo. Nella zuffa che segue il paiolo precipita da una scogliera andando perduto (in realt\u00e0 finisce sulla nave dei poveri pirati che ogni volta vengono picchiati dai Galli), per la disperazione dell'avaro Gallo. Salvato cos\u00ec il proprio onore, Asterix pu\u00f2 fare felice ritorno al villaggio e festeggiare la conclusione dell'avventura con il consueto banchetto sotto le stelle.\nPersonaggi principali.\nI personaggi presenti nella storia pi\u00f9 rilevanti ai fini della trama sono:\nRiferimenti storici.\nGli attori teatrali incontrati da Asterix e Obelix (tav. 25) si chiamano \"Eleonoradus\" e \"Juleraimus\", in riferimento a Eleonora Duse e Jules Raimu. Quest'ultimo era inoltre gi\u00e0 apparso altre volte nella serie: in \"Asterix e il falcetto d'oro\", in cui era parodiato nel personaggio di un proprietario di ristorante, e in \"Asterix e il giro di Gallia\" ripreso nel personaggio del marsigliese Labelledecadix (omaggio al film \"Marius\" interpretato dallo stesso attore). Fra gli spettatori, i due personaggi ai lati del prefetto romano hanno le fattezze degli stessi autori, Goscinny e Uderzo; l'esattore romano (tav. 39) assomiglia a Val\u00e9ry Giscard d'Estaing, all'epoca ministro francese delle Finanze. Nella tav. 13, mentre sono alla disperata ricerca di un modo per racimolare soldi, Obelix suggerisce all'amico di farsi pagare per raccontare le loro storie, che lui vorrebbe intitolare \"Le avventure di Obelix il gallico\". Asterix la giudica per\u00f2 una pessima idea. Infine, questo \u00e8 l'unico albo di tutta la serie in cui i Pirati possono godere di una conclusione felice e non solo non vengono affondati come di consueto ma si vedono piovere in testa il paiolo pieno di soldi di Moralelastix.\nStoria editoriale.\nIn Francia la storia fu serializzata inizialmente all'interno della rivista \"Pilote\", in cui apparve a puntate dal numero 469 (31 ottobre 1968) al 491 (3 aprile 1969); in seguito \u00e8 stata pubblicata in albo cartonato nel 1969 dall'editore Dargaud. Attualmente l'albo viene ristampato dalla casa editrice Hachette Livre, che nel dicembre 2008 acquis\u00ec da Uderzo e da Anna Goscinny (figlia dello scomparso Ren\u00e9) tutti i diritti sulle pubblicazioni di \"Asterix\".\nItalia.\nIn Italia l'albo \u00e8 edito, come gli altri della serie, da Mondadori; la prima edizione italiana risale al luglio 1970 per la traduzione di Luciana Marconcini. La Mondadori ha ristampato l'albo pi\u00f9 volte nel corso degli anni; l'ultima edizione, condotta su quella francese di Hachette Livre, \u00e8 della fine del 2011 e rispetto alle precedenti presenta, pur mantenendo invariata la traduzione, una copertina diversa, un nuovo lettering e una colorazione rinnovata; \u00e8 inoltre caratterizzata dall'avere la sagoma di Asterix stampata in rosso sulla costa.\nLa storia \u00e8 stata inoltre pubblicata a puntate anche all'interno della rivista \"Il Giornalino\" (Edizioni San Paolo), nella quale fece la sua prima apparizione nel 1980 venendovi poi ristampata periodicamente; nel 1998 \u00e8 stata anche pubblicata in albo come supplemento speciale della rivista. Tali edizioni sono basate su quella Mondadori e presentano la stessa traduzione di Luciana Marconcini. Inoltre, la storia \u00e8 stata pubblicata all'interno della rivista \"Star Comix\", della quasi omonima casa editrice Star Comics, in cui apparve a puntate dal numero 7 (ottobre 1992) al numero 9 (dicembre 1992) (che fu anche l'ultimo numero della rivista, chiusa per lo scarso successo di vendite). Questa edizione presenta una traduzione diversa rispetto a quella Mondadori. Inoltre, dal momento che tale rivista era stampata in formato orizzontale (lo stesso di \"Lupo Alberto\"), la storia vi fu inusualmente pubblicata suddividendo in due ciascuna tavola, e stampandone una met\u00e0 per pagina.\nIn altre lingue.\nIl titolo originale dell'albo, \"Ast\u00e9rix et le chaudron\", \u00e8 stato tradotto come segue in alcune delle principali lingue in cui il fumetto \u00e8 edito; vengono inoltre indicate la casa editrice e l'anno di prima pubblicazione:"}
{"id": "2619243", "revid": "5456", "url": "https://it.wikipedia.org/wiki?curid=2619243", "title": "Musculus piriformis", "text": ""}
{"id": "2619246", "revid": "709565", "url": "https://it.wikipedia.org/wiki?curid=2619246", "title": "Melanippo (figlio di Icetaone)", "text": "Melanippo (in greco antico \"\u039c\u03b5\u03bb\u03ac\u03bd\u03b9\u03c0\u03c0\u03bf\u03c2\") era un personaggio della mitologia greca, figlio di Icetaone e personaggio dell'Iliade (XV, v. 576), fu un guerriero troiano.\nMitologia.\nMelanippo fu ucciso da Antiloco nell'azione bellica descritta nel libro XV dell'Iliade, relativo al \"Contrattacco dalle navi\", ai versi 576 e seguenti."}
{"id": "2619260", "revid": "77594", "url": "https://it.wikipedia.org/wiki?curid=2619260", "title": "HMS Calcutta (1918)", "text": ""}
{"id": "2619264", "revid": "33751", "url": "https://it.wikipedia.org/wiki?curid=2619264", "title": "Anatoli Davydov", "text": ""}
{"id": "2619266", "revid": "287204", "url": "https://it.wikipedia.org/wiki?curid=2619266", "title": "Chito-ryu", "text": ""}
{"id": "2619274", "revid": "635893", "url": "https://it.wikipedia.org/wiki?curid=2619274", "title": "Parco nazionale M\u00f8ysalen", "text": "Il parco nazionale M\u00f8ysalen \u00e8 un parco nazionale della Norvegia, nella contea di Nordland sul monte omonimo. \u00c8 stato istituito nel 2003 e occupa una superficie di 51,2\u00a0km\u00b2."}
{"id": "2619276", "revid": "729019", "url": "https://it.wikipedia.org/wiki?curid=2619276", "title": "Busuanga (isola)", "text": "Busuanga \u00e8 la pi\u00f9 grande delle isole dell'arcipelago delle Calamian; si trova nel Mar Cinese Meridionale e appartiene alle Filippine.\nAmministrativamente l'isola fa parte della Provincia di Palawan ed \u00e8 suddivisa fra le Municipalit\u00e0 di Busuanga (nord ovest) e Coron (sud-est).\nL'insediamento principale \u00e8 Coron Town (2.800 abitanti), nel sud-est di Busuanga, di fronte all'isola di Coron.\nLa popolazione di Busuanga appartiene all'etnia dei Calamian Tagbanua, una popolazione distinta dai Tagbanua che vivono sull'isola di Palawan. La loro lingua \u00e8 il Calamian Tagbanwa.\nTrasporti.\nSull'isola sono presenti due aeroporti:\nVoli regolari della South East Asian Airlines, Zest Airways (ex Asian Spirit) e Cebu Pacific, collegano Busuanga (USU) con Manila e Puerto Princesa (solo SEAIR). La durata del volo e di circa un'ora in entrambi i casi.\nL'aeroporto di Coron \u00e8 utilizzato per lo pi\u00f9 per voli charter.\nVia nave \u00e8 possibile raggiungere Busuanga con collegamenti settimanali della SuperFerry che collegano Manila con Puerto Princesa via Coron Town (e viceversa). La durata del viaggio \u00e8 di circa 10 ore."}
{"id": "2619280", "revid": "6923", "url": "https://it.wikipedia.org/wiki?curid=2619280", "title": "Sambor Prei Kuk", "text": "Il sito pre-angkoriano di Sambor Prei Kuk \u00e8 localizzato circa 25\u00a0km a nord della citt\u00e0 di Kampong Thom, in Cambogia. Fu abitato probabilmente gi\u00e0 in et\u00e0 neolitica. A partire dal VII secolo d.C. vi sorse una citt\u00e0 chiamata I\u015banapura, che fu una delle capitali del regno di Chenla, e furono edificati i templi attualmente visitabili.\nDescrizione generale del sito.\nSambor Prei Kuk sorge nella valle dello Stung Sen, fiume che scorre parallelo al Mekong e si immette nel Tonl\u00e9 Sap. In un'area di circa 1\u00a0km di lato sono localizzati tre complessi principali di edifici religiosi (classificati come Nord, Centrale e Sud da Henri Parmentier nel 1927), recintati ed orientati approssimativamente ad est, ma nell'area circostante, vasta alcuni chilometri quadrati e in gran parte ricoperta dalla giungla, sono stati finora individuati i resti di pi\u00f9 di un centinaio di templi e santuari minori.\nCirca la met\u00e0 delle costruzioni sono in piedi, quantomeno parzialmente e in condizioni di conservazione spesso pessime, a causa del clima, della vegetazione e del materiale di costruzione utilizzato, mentre gli altri sono crollati e spesso seppelliti nel terreno.\nStatus UNESCO.\nIl sito \u00e8 stato inserito nella lista dei patrimoni dell'umanit\u00e0 dell'UNESCO l'8 luglio 2017, nella categoria culturale.\nStoria e archeologia.\nIsanapura e Chenla.\nLa nascita della citt\u00e0 \u00e8 correlata ai primi regnanti \"storici\" di Chenla, i due fratelli o cugini Bhavarman e Mahendravarman (o Citrasena), provenienti da una zona poco a sud dei monti D\u00e2ngr\u00eak. Il primo avrebbe regnato nel corso dell'ultima parte del VI secolo sulla porzione orientale dei domini paterni, da una capitale poco distante da Sambor Prei Kuk chiamata Bhavapura. Il secondo sulla parte occidentale, da una localit\u00e0 sconosciuta. Durante il loro regno le iscrizioni attestano l'assoggettamento di nuovi territori tra i fiumi Mekong e Chao Phraya, a sud e a nord dei monti Dangrek. Alla morte di Bhavarman alla fine del VI secolo, Mahendravarman avrebbe acquisito anche il dominio della parte orientale e regnato da Sambor Prei Kuk.\nAttorno al 616 gli successe Isanavarman I, che regn\u00f2 per circa 20 anni. A Sambor Prei Kuk sono state ritrovate un gran numero di iscrizioni a lui riferite, una in particolare si riferisce al luogo stesso come I\u015banapuri, per cui si ritiene che il sito coincida con I\u015banapura, che da lui prese il nome (\"pura\" in sanscrito significa citt\u00e0), una delle capitali del regno di Chenla.\nSembra che la citt\u00e0 vera e propria sorgesse un paio di chilometri ad ovest del complesso principale di templi, racchiusa da una doppia recinzione ed un fossato.\nSegu\u00ec il regno di Bhavarman II, di cui si hanno poche notizie, poi attorno al 655-657 d.C. quello di Jayavarman I, considerato tradizionalmente l'ultimo re di Chenla, che pare costituire un momento di frattura nella continuit\u00e0 dinastica e non \u00e8 correlabile ai sovrani precedenti. Dalla recente attivit\u00e0 storiografica di riesame delle testimonianze epigrafiche \u00e8 emersa l'ipotesi che il passaggio dei poteri non sia stato particolarmente violento e ne segu\u00ec un lungo (e inusuale, per la storia cambogiana) periodo di stabilit\u00e0 politico, testimoniato anche dall'ascendenza al trono della figlia di Jayavarman I, Jayadevi, nonch\u00e9 di effettiva centralizzazione del potere. Dalle iscrizioni appare un re-guerriero e durante il suo regno avvenne un'espansione territoriale e lo spostamento della capitale da Isanapura, anche se non \u00e8 chiaro dove, forse Banteay Prey Nokor, che pi\u00f9 tardi fu una delle capitali del primo sovrano ankgoriano Jayavarman II.\nSambor Prei Kuk dopo la fine di Chenla.\nIsanapura nei secoli successivi conobbe un certo declino, ma fu comunque un centro importante anche in epoca angkoriana e vi furono costruiti dei templi ancora nel X secolo. Come molte altre citt\u00e0, cadde nell'abbandono nel XV secolo, per venire riscoperta dagli studiosi occidentali agli inizi del Novecento.\nAttivit\u00e0 archeologiche.\nLe vestigia di Sambor attirarono l'attenzione degli studiosi francesi che percorsero la Cambogia in lungo e in largo alla fine del XIX secolo, con l'intento quantomeno parzialmente pratico di raccogliere informazioni per il governo coloniale, come \u00c9tienne Aymonier. Il primo esteso studio sul campo fu eseguito da Henri Parmentier, che classific\u00f2 72 edifici. Negli anni novanta, dopo la fine delle travagliate vicende cambogiane del dopoguerra, l'attivit\u00e0 archeologica \u00e8 ripresa. Nel 1997 \u00e8 stato effettuato un censimento delle vestigia architettoniche, condotto da Michel Tranet e Uong Von e finanziato dalla Toyota Foundation. Nel 1998 ha iniziato ad operare sul sito l'Universit\u00e0 di Waseda, che nel 2001 in collaborazione con il Ministero della Cultura e delle Belle Arti cambogiano ha costituito il Sambor Prei Kuk Conservation Project. Il progetto \u00e8 intervenuto anche in iniziative collaterali per attivare ricadute economiche favorevoli del nascente flusso turistico della zona sulla popolazione.\nI Templi.\nComplesso Nord.\nIl complesso Nord \u00e8 quello pi\u00f9 vicino all'attuale strada di accesso, da cui \u00e8 visibile. \u00c8 conosciuto anche con il nome locale di \"Prasat Sambor\" e comprende probabilmente gli edifici pi\u00f9 antichi, ma anche edifici e iscrizioni del X secolo, in piena epoca angkoriana. \u00c8 dedicato a Gambhire\u015bvara, l'imperscrutabile incarnazione di \u015aiva come dio delle montagne.\nLa torre centrale quadrata, denominata N1 nella classificazione di Parmentier, ha la singolarit\u00e0 di presentare quattro uscite, caratteristica praticamente unica nelle torri in mattoni khmer.\nComplesso Centrale.\n\u00c8 probabilmente il gruppo meno antico dei tre e viene datato alla fine del VII secolo. Ad oggi \u00e8 visibile, in cattive condizioni, solo la torre centrale (C1), un massiccio edificio in mattoni di 8\u00a0m per 6\u00a0m su un basamento rialzato, con una porta vera a nord e tre porte cieche nelle altre direzioni. Deve il suo nome moderno di \"Prasat Thao\" (Tempio dei Leoni) alle due poderose statue di leoni ruggenti, restaurate, che fiancheggiano la breve scalinata che risale il basamento. Era circondato da una doppia recinzione.\nComplesso Sud.\nIl complesso Sud \u00e8 considerato il pi\u00f9 antico e viene attribuito a I\u015banavarman I stesso. \u00c8 racchiuso da una doppia recinzione, la pi\u00f9 interna delle quali portava decorazioni a medaglione scolpite sui mattoni che la componevano, ancora visibili su alcune sezioni non crollate. Aveva entrate ad est e ad ovest. Il santuario principale (S1) \u00e8 il meglio conservato del gruppo, ha pianta rettangolare e la parte superiore si chiude al solito a tronco di piramide. L'unica porta vera \u00e8 rivolta ad est e la sua struttura \u00e8 in arenaria, mentre la camera interna misura ben 9,05\u00a0m per 5,21\u00a0m. Secondo le iscrizioni ospitava una statua di Shiva in oro, che fronteggiava quella in argento di Nandi, in tempi antichi situata sotto un baldacchino di arenaria monolitica finemente scolpita nella torre S2 che lo fronteggia a est, crollata nel 2008.\nL'esterno del tempio S1 \u00e8 decorato con i cosiddetti \"palazzi volanti\", come quello degli altri santuari minori del gruppo a pianta ottagonale. Ce ne sono cinque nella recinzione interna e altri otto in quella esterna."}
{"id": "2619284", "revid": "729019", "url": "https://it.wikipedia.org/wiki?curid=2619284", "title": "Hospital de Bellvitge (metropolitana di Barcellona)", "text": "Hospital de Bellvitge \u00e8 una stazione della linea 1 della metropolitana di Barcellona situata nelle vicinanze dell'Ospedale Universitario di Bellvitge, uno dei pi\u00f9 importanti dell'area metropolitana di Barcellona, l'ospedale si trova nel quartiere di Baellvitge a Hospitalet de Llobregat.\nLa stazione fu inaugurata nel 1989 con il nome di Feixa Llarga, che fu sostituito nel 2003 con l'attuale nome, sin dal 1989 la stazione \u00e8 il capolinea della L1.\nLa stazione di Hospital de Bellvitge assieme a quella di Bellvitge furono le prime due stazioni della metropolitana di Barcellona ad essere dotate di ascensori."}
{"id": "2619285", "revid": "635893", "url": "https://it.wikipedia.org/wiki?curid=2619285", "title": "Parco nazionale Ormtjernkampen", "text": "Il parco nazionale Ormtjernkampen (in norvegese \"Ormtjernkampen nasjonalpark\") era un parco nazionale della Norvegia situato nella contea di Innlandet. \n\u00c8 stato istituito nel 1968 e occupava una superficie di 9\u00a0km\u00b2. Nel 2011 \u00e8 stato incluso nel pi\u00f9 ampio Parco nazionale Langsua."}
{"id": "2619286", "revid": "407169", "url": "https://it.wikipedia.org/wiki?curid=2619286", "title": "Isanapura", "text": ""}
{"id": "2619292", "revid": "110157", "url": "https://it.wikipedia.org/wiki?curid=2619292", "title": "Arauquita", "text": "Arauquita \u00e8 un comune della Colombia facente parte del dipartimento di Arauca.\nIl centro abitato venne fondato da un gruppo di missionari gesuiti nel 1675 con il nome di \"San Lorenzo\". Il comune, istituito una prima volta nel 1943, venne successivamente accorpato a quello di Tame, per divenire nuovamente entit\u00e0 indipendente nel 1971."}
{"id": "2619293", "revid": "767487", "url": "https://it.wikipedia.org/wiki?curid=2619293", "title": "Anatolij Davydov", "text": "Come giocatore detiene il record di presenze con lo Zenit, avendo giocato 454 partite ufficiali con il club di San Pietroburgo.\nCarriera.\nCalciatore.\nDa calciatore debutt\u00f2 nella massima serie del campionato russo nel 1971 con il Metalurg Tula, nelle cui file rimase fino al 1975. In seguito leg\u00f2 il proprio nome allo Zenit Leningrado, di cui fu uno degli elementi di spicco negli anni d'oro del club, gli anni ottanta. Nel 1988 lasci\u00f2 l'allora Leningrado e nel 1989 milit\u00f2 nel Lada Tol'jatti. Dopo una breve parentesi al and\u00f2 in Finlandia, al Ponnistus. Nel 1991 collezion\u00f2 qualche presenza con l'oggi scomparsa Lokomotiv Leningrado, prima di fare rientro al Ponnistus. Nel 1995 milit\u00f2 nelle file del Foshan Fosidi, in Cina. Chiuse la carriera a 43 anni con lo Zenit nel 1997.\nAllenatore.\nHa intrapreso la carriera di allenatore nel 1997 come assistente dell'allenatore dello Zenit, dove \u00e8 rimasto fino al 2001. Dal 2002 al 2007 ha allenato Metallurg Lipeck, Sibir Novosibirsk e Tekstil\u0161\u010dik-Telekom Ivanovo. Nel 2008 ha fatto ritorno allo Zenit come allenatore della squadra riserve. Nell'ottobre 2008 ha sostituito Dick Advocaat alla guida della prima squadra."}
{"id": "2619295", "revid": "110157", "url": "https://it.wikipedia.org/wiki?curid=2619295", "title": "Societ\u00e0 Generale Missilistica Italiana", "text": "SIGMI S.p.A. - Societ\u00e0 Generale Missilistica Italiana era una azienda italiana che operava nel settore missilistico.\nStoria.\nLa societ\u00e0 viene creata il 9 aprile 1952 da Bombrini Parodi Delfino (25%), Finmeccanica (25%) ed altre due persone giuridiche tra cui \"Sigme - Societ\u00e0 Italiana Generale Munizioni Esplosivi S.p.A.\" con lo scopo di assemblare i vari componenti di armamenti esplosivi e di munizionamenti per successivamente aggiudicarsi commesse per la fornitura di tali prodotti.\nDiventa SGMI il 12 luglio 1961, a seguito dell'incorporazione delle attivit\u00e0 missilistiche di Sispre (Fiat-IRI/Finmeccanica) e Bombrini Parodi Delfino.\nNel 1976 amplia le sue attivit\u00e0 alla manutenzione e rigenerazione di missili e razzi.\nSuccessivamente confluisce nel gruppo Aeritalia.\nAttivit\u00e0.\n\u00c8 stata membro dell'Agenzia Nato HAWK, agenzia internazionale sotto l'egida Nato, che si occupava dello sviluppo del missile contraereo Raytheon HAWK, insieme a Nuova San Giorgio, Oto Melara, SETEL ed Aerochemie."}
{"id": "2619296", "revid": "1543377", "url": "https://it.wikipedia.org/wiki?curid=2619296", "title": "Cravo Norte", "text": "Cravo Norte, anche San Jos\u00e9 de Cravo Norte, \u00e8 un comune della Colombia facente parte del dipartimento di Arauca.\nIl centro abitato venne fondato da un gruppo di gesuiti guidato da Jos\u00e9 Gumilla nel 1538, mentre l'istituzione del comune \u00e8 del 13 aprile 1987."}
{"id": "2619297", "revid": "62004", "url": "https://it.wikipedia.org/wiki?curid=2619297", "title": "Evgenia Kanaeva", "text": ""}
{"id": "2619298", "revid": "247222", "url": "https://it.wikipedia.org/wiki?curid=2619298", "title": "If I'd Been Born An Eagle", "text": ""}
{"id": "2619299", "revid": "247933", "url": "https://it.wikipedia.org/wiki?curid=2619299", "title": "San Jos\u00e9 de Cravo Norte", "text": ""}
{"id": "2619301", "revid": "287204", "url": "https://it.wikipedia.org/wiki?curid=2619301", "title": "Croce Rossa della Namibia", "text": "La Societ\u00e0 della Croce Rossa della Namibia \u00e8 la societ\u00e0 nazionale di Croce Rossa della Repubblica della Namibia, stato dell'Africa meridionale.\nStoria.\nLa Societ\u00e0 della Croce Rossa della Namibia \u00e8 stata fondata nel 1992 a seguito della Legge del Parlamento n. 16 del 1991. La Societ\u00e0 Nazionale \u00e8 stata successivamente ammessa a far parte del Comitato Internazionale della Croce Rossa e della Federazione nel 1992.\nRisorse umane.\nLa Croce Rossa della Namibia impiega 548 dipendenti e quasi 4000 volontari (nel 2009)"}
{"id": "2619303", "revid": "62004", "url": "https://it.wikipedia.org/wiki?curid=2619303", "title": "Ekaterina Vladimirovna Lobaznjuk", "text": ""}
{"id": "2619305", "revid": "30677", "url": "https://it.wikipedia.org/wiki?curid=2619305", "title": "Societ\u00e0 della Croce Rossa della Namibia", "text": ""}
{"id": "2619307", "revid": "1543377", "url": "https://it.wikipedia.org/wiki?curid=2619307", "title": "Fortul", "text": "Fortul \u00e8 un comune della Colombia facente parte del dipartimento di Arauca.\nIl comune venne istituito il 15 dicembre 1989."}
{"id": "2619309", "revid": "30677", "url": "https://it.wikipedia.org/wiki?curid=2619309", "title": "Namibia Red Cross Society", "text": ""}
{"id": "2619310", "revid": "131358", "url": "https://it.wikipedia.org/wiki?curid=2619310", "title": "Volodymyr Chesnakov", "text": ""}
{"id": "2619311", "revid": "62004", "url": "https://it.wikipedia.org/wiki?curid=2619311", "title": "Svetlana Vasil'evna Chorkina", "text": ""}
{"id": "2619312", "revid": "767487", "url": "https://it.wikipedia.org/wiki?curid=2619312", "title": "Puerto Rond\u00f3n", "text": "Puerto Rond\u00f3n \u00e8 un comune della Colombia facente parte del dipartimento di Arauca.\nL'abitato venne fondato da Luis Felipe Hern\u00e1ndez nel 1921, mentre l'istituzione del comune \u00e8 del 13 aprile 1987."}
{"id": "2619313", "revid": "1305772", "url": "https://it.wikipedia.org/wiki?curid=2619313", "title": "NRCS", "text": ""}
{"id": "2619314", "revid": "339392", "url": "https://it.wikipedia.org/wiki?curid=2619314", "title": "Seisho Arakaki", "text": ""}
{"id": "2619315", "revid": "729019", "url": "https://it.wikipedia.org/wiki?curid=2619315", "title": "Battaglia di Durham", "text": "La battaglia di Durham, nota anche come la battaglia di Neville's Cross, fu combattuta ad ovest di Durham (Inghilterra), il 17 ottobre 1346.\nScenario.\nA partire dalla met\u00e0 del 1346, si era fatta plausibile l'eventualit\u00e0 che il re Edoardo III d'Inghilterra fosse intenzionato a rompere la tregua di Malestroit e riprendere la guerra, poi conosciuta con il nome di guerra dei cent'anni, contro la Francia. Come conseguenza dell'Auld Alliance fra Francia e Scozia e del timore di Filippo VI di Francia dell'imminente invasione inglese del nord della Francia (una zona in cui i francesi non avevano ancora preparato adeguate difese), Filippo VI mand\u00f2 a Davide II di Scozia numerose richieste d'assistenza per affrontare la minaccia inglese. Sebbene gli appelli di Filippo VI si fossero fatti particolarmente insistenti nel giugno del 1346 (quando gli inglesi avevano predisposto numerose truppe a sud dell'Inghilterra), l'offensiva scozzese contro gli inglesi non inizi\u00f2 prima dell'ottobre di quello stesso anno.\nIl 7 ottobre gli scozzesi varcarono il confine con l'Inghilterra con un esercito di circa 12.000 uomini. Gli scozzesi si aspettavano di trovare l'Inghilterra settentrionale relativamente indifesa, per il fatto che Edoardo III stava conducendo la campagna in Francia. Tuttavia, la disposizione tattica e strategica di Davide II non furono sufficienti per mettere a frutto l'effetto sorpresa dell'invasione scozzese. Dopo aver preso Liddesdale ed aver sorpassato Carlisle dopo aver ricevuto un riscatto, gli scozzesi procedettero verso Durham e lo Yorkshire a seguito di una marcia di oltre una settimana. Lungo il cammino, saccheggiarono il monastero di Hexham e fecero terra bruciata sulla propria strada. L'esercito scozzese giunse a Durham il 16 ottobre e si stanzi\u00f2 a Bearpark, dove gli scozzesi richiesero alla citt\u00e0 il pagamento \u00a31,000 entro il 18 ottobre.\nSenza che per\u00f2 gli scozzesi ne fossero a conoscenza, gli inglesi avevano gi\u00e0 disposto delle truppe per una sorta d'invasione. Una volta che gli scozzesi invasero l'Inghilterra settentrionale, un'armata fu immediatamente mobilitata a Richmond, sotto la supervisione di William Zouche, arcivescovo di York. L'esercito inglese non contava tuttavia in un nutrito numero di uomini e le stesse truppe furono divise in due gruppi: 3.000-4.000 uomini da Cumberland, Northumberland e Lancashire, con altri 3.000 soldati dallo Yorkshire in marcia. Date le truppe stanziate per l'assedio di Calais, non fu possibile disporre ulteriori uomini per la difesa dell'Inghilterra del nord; inoltre, il 14 ottobre l'arcivescovo William Zouche decise di non attendere oltre i rinforzi dallo Yorkshire e si mosse verso il castello di Barnard.\nLa battaglia.\nGli scozzesi vennero a conoscenza della presenza di un esercito inglese solo la mattina del 17 ottobre; le truppe sotto il comando di William Douglas si erano infatti imbattute in quest'ultimo durante un saccheggio mattutino a sud di Durham. Le due divisioni dell'esercito inglese respinsero gli scozzesi indietro causando loro pesanti perdite. Una volta informato da Douglas, Davide II guid\u00f2 l'esercito scozzese su una collina, presso il Neville's Cross (sito di un'antica pietra anglo-sassone posta nel mezzo di un incrocio) e vi dispose gli uomini. Sia gli scozzesi che gli inglesi disposero i propri soldati in tre differenti battaglioni.\nSebbene gli scozzesi fossero considerati in una posizione svantaggiata (c'erano numerosi ostacoli fra loro e la postazione degli inglesi), l'esercito venne disposto in modo tale che fosse pronto a difendersi anzich\u00e9 ad attaccare, attendendo perci\u00f2 l'assalto inglese. Comunque, anche gli inglesi assunsero una posizione difensiva, essendo consapevoli della posizione potenzialmente vantaggiosa che avevano acquisito. La situazione di stallo prosegu\u00ec fino al pomeriggio, quando gli inglesi inviarono gli archilunghi avanti affinch\u00e9 bersagliassero le linee scozzesi; gli arcieri riuscirono nel loro intento ed indussero gli scozzesi ad attaccare. La posizione svantaggiata degli scozzesi framment\u00f2 progressivamente la formazione assunta dall'esercito nell'atto di attaccare: ci\u00f2 permise agli inglesi di resistere facilmente all'assalto scozzese. Quando fu chiaro che la battaglia stava andando a favore degli inglesi, Robert Stewart ed il conte di March si ritirarono, lasciarono il battaglione di Davide II ad affrontare il nemico da solo. Pi\u00f9 tardi, la sera, anche il battaglione del re tent\u00f2 la ritirata, ma fall\u00ec ed il re stesso fu catturato, mentre il resto dell'armata scozzese fu inseguita dagli inglesi per oltre venti miglia."}
{"id": "2619317", "revid": "123719836", "url": "https://it.wikipedia.org/wiki?curid=2619317", "title": "Riesenrundgem\u00e4lde", "text": "Il Riesenrundgem\u00e4lde di Innsbruck \u00e8 una raffigurazione panoramica.\nSu una superficie di 1.000\u00a0m\u00b2 la pittura gigante visualizza la terza battaglia del Monte Isel, avvenuta presso l'omonimo colle poco sopra la citt\u00e0 di Innsbruck, durante la quale i Tirolesi, condotti da Andreas Hofer, sconfissero le truppe francesi e bavaresi. L'ordine di creare questa pittura lo ha dato Michael Zeno Diemer, il quale inoltre \u00e8 stato supportato da Franz von Defregger.\nIl dipinto gigante \u00e8 composto da una piattaforma elevata, sulla quale i visitatori si possono muovere. Il \"faux terrain\", un paesaggio artificiale, d\u00e0 l'impressione che gli avvenimenti sul quadro siano reali. Il dipinto \u00e8 stato realizzato su una tavola di legno curvo, in modo che lo spettatore veda il dipinto in un'illusione tridimensionale.\nNel 1906 il \"Riesenrundgem\u00e4lde\" fu spostato a Londra ed esposto presso il \"Royal Austrian Exhibition\". Solo durante la prima guerra mondiale il dipinto ritorn\u00f2 in Austria, a Vienna.\nNel settembre 2010 il dipinto \u00e8 stato spostato nel nuovo museo \"Das Tirol Panorama\", appositamente costruito per ospitarlo, situato sul Monte Isel."}
{"id": "2619318", "revid": "767487", "url": "https://it.wikipedia.org/wiki?curid=2619318", "title": "Saravena", "text": "Saravena \u00e8 un comune della Colombia facente parte del dipartimento di Arauca.\nIl comune venne istituito con parte del territorio del comune di Tame il 3 febbraio 1976."}
{"id": "2619319", "revid": "62004", "url": "https://it.wikipedia.org/wiki?curid=2619319", "title": "Serhiy Shevchuk", "text": ""}
{"id": "2619321", "revid": "635893", "url": "https://it.wikipedia.org/wiki?curid=2619321", "title": "Parco nazionale \u00d8vre An\u00e1rjohka", "text": "Il parco nazionale \u00d8vre An\u00e1rjohka \u00e8 un parco nazionale della Norvegia, nella contea di Finnmark. \u00c8 stato istituito nel 1975 e occupa una superficie di 1.390\u00a0km\u00b2."}
{"id": "2619323", "revid": "163662", "url": "https://it.wikipedia.org/wiki?curid=2619323", "title": "Nick Vujicic", "text": "Biografia.\nPrimogenito di una famiglia serba cristiana, Nick Vujicic nacque a Melbourne, Australia con una rara malattia genetica: la tetramelia; \u00e8 privo di arti, senza entrambe le braccia, e senza gambe eccetto i suoi piccoli piedi, uno dei quali ha tre dita. Inizialmente, i suoi genitori rimasero sconvolti per le sue condizioni ma riuscirono ad accettarlo.\nCrescita.\nLa sua vita \u00e8 stata piena di difficolt\u00e0. Non ha potuto frequentare la scuola tradizionale a causa del suo handicap, come la legge australiana richiede. Durante il suo periodo scolastico, la legge fu cambiata, e Nick fu uno dei primi studenti disabili a frequentare una scuola normale.\nHa imparato a scrivere usando le due dita del suo \"piede\" sinistro, e un dispositivo speciale che si aggancia al suo grande alluce. Ha anche imparato ad usare un computer e a scrivere usando il metodo \"punta tacco\" (come mostra durante i suoi discorsi), lanciare palle da tennis, rispondere al telefono, radersi e versarsi un bicchiere d'acqua (anche questo mostrato nei suoi discorsi).\nPreso di mira dai bulli della scuola, Nick divent\u00f2 estremamente depresso, ed all'et\u00e0 di otto anni, cominci\u00f2 a pensare al suicidio. Dopo aver supplicato Dio di fargli crescere braccia e gambe, Nick comprese che le sue condizioni erano di ispirazione per molte persone, e cominci\u00f2 a ringraziare Dio di essere vivo. Un punto chiave della sua vita fu quando sua madre gli mostr\u00f2 un articolo di giornale che parlava di un uomo che viveva con grandi difficolt\u00e0 dovute ai suoi handicap. Questo gli fece capire di non essere il solo a vivere con grandi difficolt\u00e0. Quando aveva diciassette anni, cominci\u00f2 a parlare con il suo gruppo di preghiera, e finalmente cominci\u00f2 la sua organizzazione non-profit, Life Without Limbs.\nDi religione evangelico pentecostale, regolarmente tiene discorsi in tutto il mondo sulla sua fede e speranza nella persona di Ges\u00f9 Cristo e su come l'abbia liberato dal peso emotivo legato alla sua disabilit\u00e0.\nCarriera.\nNick usc\u00ec dal college all'et\u00e0 di 21 anni con un double major in Ragioneria e Promozione finanziaria. Cominci\u00f2 a viaggiare come uno speaker motivatore (motivational speaker), concentrandosi sull'argomento dei giovani di oggi. Tenne discorsi anche nel settore aziendale, in quanto il suo scopo era quello di diventare uno speaker ispiratore internazionale, in luoghi cristiani. Regolarmente viaggia di paese in paese per parlare a congregazioni cristiane, scuole, meetings aziendali. Ha tenuto discorsi a pi\u00f9 di due milioni di persone fino ad ora, in dodici paesi di cinque continenti. (Africa, Europa, Asia, Oceania e Nordamerica).\nDall'et\u00e0 di 25 anni, Nick ha sperato di poter diventare economicamente indipendente. Intende promuovere la sua parola sia tramite show televisivi come \"The Oprah Winfrey Show,\" sia scrivendo libri. Il suo primo libro, uscito nel 2010, si intitola \"Life Without Limits: Inspiration for a Ridiculously Good Life\".\nIl suo DVD, \"Life's Greater Purpose\", \u00e8 disponibile sul sito di Life Without Limbs. Gran parte del DVD fu girato nel 2005: documenta in breve parte della sua vita quotidiana, di come lui vive senza arti. La seconda parte del DVD fu girata nella chiesa di Brisbane, dove tenne uno dei suoi primi discorsi motivazionali professionali. I suoi discorsi possono essere visti sul sito dei Premiere Speakers Bureau. Vujicic attualmente vive in California.\nIl suo DVD \"No Arms, No Legs, No Worries\" \u00e8 disponibile online grazie alla compagnia di speaker motivazionali \"Attitude Is Altitude\".\nLa prima intervista a livello mondiale di Nick, effettuata con \"20/20\" (ABC) con Bob Cummings, \u00e8 stata trasmessa il 28 marzo 2008.\nNel 2009 Nick Vujicic partecipa come protagonista nel cortometraggio \"The Butterfly Circus\".\nVita privata.\nIl 12 febbraio 2012 ha sposato Kanae Miyahara. La coppia ha 4 figli: Kiyoshi James Vujicic, nato il 13 febbraio 2013, Dejan Levi Vujicic, nato il 7 agosto 2015, e le gemelle Olivia Mei and Ellie Laurel, nate il 20 dicembre 2017."}
{"id": "2619328", "revid": "1543377", "url": "https://it.wikipedia.org/wiki?curid=2619328", "title": "Tame", "text": "Tame \u00e8 un comune della Colombia facente parte del dipartimento di Arauca.\nIl centro abitato venne fondato da Alonso P\u00e9rez de Guzman nel 1628."}
{"id": "2619333", "revid": "339392", "url": "https://it.wikipedia.org/wiki?curid=2619333", "title": "\u0160kofije", "text": ""}
{"id": "2619334", "revid": "149587", "url": "https://it.wikipedia.org/wiki?curid=2619334", "title": "Aj\u0161evica", "text": ""}
{"id": "2619335", "revid": "149587", "url": "https://it.wikipedia.org/wiki?curid=2619335", "title": "Artvi\u017ee", "text": ""}
{"id": "2619336", "revid": "635893", "url": "https://it.wikipedia.org/wiki?curid=2619336", "title": "Parco nazionale \u00d8vre Pasvik", "text": "Il parco nazionale \u00d8vre Pasvik \u00e8 un parco nazionale della Norvegia, nella contea di Finnmark. \u00c8 stato istituito nel 1970 e occupa una superficie di 119\u00a0km\u00b2."}
{"id": "2619339", "revid": "149587", "url": "https://it.wikipedia.org/wiki?curid=2619339", "title": "Besovica", "text": ""}
{"id": "2619340", "revid": "34392", "url": "https://it.wikipedia.org/wiki?curid=2619340", "title": "Ciclo del vetro", "text": ""}
{"id": "2619341", "revid": "1048993", "url": "https://it.wikipedia.org/wiki?curid=2619341", "title": "Nelly Corradi", "text": "Biografia.\nNata a Parma, si diploma soprano lirico, presso il Conservatorio della sua citt\u00e0 iniziando a lavorare nel campo dell'Opera lirica, ma nel 1934 il regista Max Oph\u00fcls la fa scritturare per il film \"La signora di tutti\", insieme a Isa Miranda. Sar\u00e0 il primo di una lunga lista di pellicole che la impegneranno sino alla met\u00e0 degli anni '50.\nNel Teatro dell'Opera di Roma nel 1945 \u00e8 Micaela nella replica di \"Carmen\" con Galliano Masini e Sofia nella ripresa di \"Werther\" diretta da Oliviero De Fabritiis con Tito Schipa, Saturno Meletti e Titta Ruffo.\nNel dopoguerra interpreta anche alcuni film-opera diretta da Carmine Gallone, specialista in questo genere di pellicole, e da Mario Costa e Piero Ballerini.\nLavorer\u00e0 in alcune operette, anche televisive per abbandonare l'attivit\u00e0 all'inizio degli anni '60.\nEra sposata con il regista Marco Elter."}
{"id": "2619343", "revid": "671029", "url": "https://it.wikipedia.org/wiki?curid=2619343", "title": "Serie A1 2009-2010 (hockey su pista)", "text": "Il campionato di Serie A1 2009-2010 fu l'87\u00aa edizione del massimo campionato italiano di hockey su pista maschile; il torneo ebbe luogo dal 17 ottobre 2009 all'8 giugno 2010. Lo scudetto fu conquistato per la prima volta dal Marzotto Valdagno, che sconfisse il Follonica Hockey nella finale play-off.\nStagione regolare.\nNella stagione regolare, le squadre partecipanti si sono affrontate in un girone unico all'italiana con partite di andata e ritorno.\nPlay-out.\nNei play-out, Roller Bassano e Forte dei Marmi incontrarono rispettivamente Roller 3000 Novara e Montebello, formazioni provenienti dal campionato di Serie A2.\nPlay-off scudetto.\nLe prime otto classificate della stagione regolare disputarono i play-off scudetto (quarti e semifinali al meglio delle tre partite; finale al meglio delle cinque).\nCannonieri.\nMassimo Tataranni ( Marzotto Valdagno), con 63 reti."}
{"id": "2619345", "revid": "287204", "url": "https://it.wikipedia.org/wiki?curid=2619345", "title": "Roman Eremenko", "text": ""}
{"id": "2619346", "revid": "253269", "url": "https://it.wikipedia.org/wiki?curid=2619346", "title": "Frank Finlay", "text": "Biografia.\nInterprete teatrale oltre che cinematografico, Frank Finlay fu candidato all'Oscar al miglior attore non protagonista per \"Otello\" (1965), in cui recitava accanto a Laurence Olivier e Maggie Smith.\nFu interprete sul palcoscenico nella versione inglese di \"Sabato, domenica e luned\u00ec\" (\"Saturday, Sunday, Monday\") di Eduardo De Filippo, accanto a Joan Plowright e Olivier, per la regia di Franco Zeffirelli, nonch\u00e9 della versione inglese di Filumena Marturano, ancora con la Plowright e per la regia di Zeffirelli.\nIn Italia \u00e8 conosciuto per essere stato il protagonista di \"La chiave\" (1983), di Tinto Brass, accanto a Stefania Sandrelli."}
{"id": "2619347", "revid": "149587", "url": "https://it.wikipedia.org/wiki?curid=2619347", "title": "Brje pri Komnu", "text": ""}
{"id": "2619349", "revid": "149587", "url": "https://it.wikipedia.org/wiki?curid=2619349", "title": "Spodnja Branica", "text": ""}
{"id": "2619353", "revid": "486946", "url": "https://it.wikipedia.org/wiki?curid=2619353", "title": "Alexei Eremenko", "text": ""}
{"id": "2619354", "revid": "149587", "url": "https://it.wikipedia.org/wiki?curid=2619354", "title": "Brestje", "text": ""}
{"id": "2619355", "revid": "149587", "url": "https://it.wikipedia.org/wiki?curid=2619355", "title": "Brestovica pri Komnu", "text": ""}
{"id": "2619356", "revid": "599013", "url": "https://it.wikipedia.org/wiki?curid=2619356", "title": "Brje", "text": ""}
{"id": "2619358", "revid": "149587", "url": "https://it.wikipedia.org/wiki?curid=2619358", "title": "Budanje", "text": ""}
{"id": "2619360", "revid": "599013", "url": "https://it.wikipedia.org/wiki?curid=2619360", "title": "B\u00e0bici", "text": ""}
{"id": "2619362", "revid": "729019", "url": "https://it.wikipedia.org/wiki?curid=2619362", "title": "Isole ABC (Stati Uniti)", "text": "Quello di isole ABC dell'Alaska (in inglese ABC Islands) \u00e8 il nome colloquiale scolasticamente utilizzato per le isole Admiralty, Baranof e Chichagof nella parte nord dell'Arcipelago Alessandro, nell'Alaska sud-orientale (\"Alaska Panhandle\"), sull'Oceano Pacifico.\nQueste isole sono famose per la loro natura quasi del tutto selvaggia e incontaminata, con una fauna interessante che include un clade dell'orso bruno che \u00e8 pi\u00f9 strettamente correlato all'orso polare.\nLa maggior parte dell'area di queste isole \u00e8 stata dichiarata riserva federalmente protetta. Esiste una minima presenza umana, e la poca industria presente viene condotta con metodi ecosostenibili, questo a dispetto del fatto che le isole Baranof e Chichagof sono tra le pi\u00f9 estese isole degli Stati Uniti d'America."}
{"id": "2619363", "revid": "599013", "url": "https://it.wikipedia.org/wiki?curid=2619363", "title": "B\u00f9ttari", "text": ""}
{"id": "2619366", "revid": "339392", "url": "https://it.wikipedia.org/wiki?curid=2619366", "title": "Isole ABC dell'Alaska", "text": ""}
{"id": "2619368", "revid": "149587", "url": "https://it.wikipedia.org/wiki?curid=2619368", "title": "Kamnje", "text": ""}
{"id": "2619370", "revid": "228587", "url": "https://it.wikipedia.org/wiki?curid=2619370", "title": "Cuatro", "text": "Cuatro (quattro in lingua spagnola) pu\u00f2 riferirsi a:"}
{"id": "2619371", "revid": "149587", "url": "https://it.wikipedia.org/wiki?curid=2619371", "title": "Dolga Poljana", "text": ""}
{"id": "2619373", "revid": "149587", "url": "https://it.wikipedia.org/wiki?curid=2619373", "title": "Voglarji", "text": ""}
{"id": "2619376", "revid": "149587", "url": "https://it.wikipedia.org/wiki?curid=2619376", "title": "Grbci", "text": ""}
{"id": "2619378", "revid": "339392", "url": "https://it.wikipedia.org/wiki?curid=2619378", "title": "Kostanjevica na Krasu", "text": ""}
{"id": "2619379", "revid": "1305772", "url": "https://it.wikipedia.org/wiki?curid=2619379", "title": "Richard Helms", "text": "Biografia.\nHelms nacque a Filadelfia nel 1913. Nel 1935, dopo la laurea conseguita al Williams College a Williamstown nel Massachusetts, trov\u00f2 lavoro presso la United Press a Londra.\nCarriera nei servizi segreti.\nA 23 anni Helms intervist\u00f2 Adolf Hitler per l'United Press International (UPI) durante le olimpiadi del 1936.\nDurante la Seconda guerra mondiale Helms prest\u00f2 servizio nella Marina degli Stati Uniti. Nel 1943, fu inviato al Secret Intelligence Branch dell'ufficio dei Servizi Strategici (OSS), vista la sua capacit\u00e0 di parlare tedesco. All'indomani della guerra fu trasferito al nuovo Office of Special Operations (OSO), dove dall'et\u00e0 di 33 anni fu messo a capo dell'intelligence e delle operazioni di counter-intelligence in Austria, Germania, e Svizzera.\nLa OSO divenne una divisione della CIA quando questa organizzazione fu creata dalla National Security Act of 1947. Nel 1962 Helms divenne Director of the National Clandestine Service (Direttore dei Piani) dopo il disastroso tentativo della CIA di invadere Cuba. Dopo essere decaduto con i Kennedy, fu espulso dal Vietnam per aver supervisionato al colpo di Stato per rovesciare il Presidente Ng\u00f4 \u0110\u00ecnh Di\u1ec7m. A seguito dell'assassinio di John F. Kennedy, Helms fu fatto vice direttore della CIA, sotto la guida dell'ammiraglio William Raborn. Un anno dopo, nel 1966, fu nominato direttore.\nLa facilit\u00e0 del ruolo di Helms, sotto il Presidente Lyndon Johnson cambi\u00f2 con l'arrivo del nuovo Presidente Richard Nixon e con il suo consigliere per la sicurezza: Henry Kissinger. Dopo la debacle di Watergate, dal quale Helms riusc\u00ec a mantenere a distanza la CIA, nei limiti del possibile, l'agenzia fin\u00ec sotto un maggior controllo da parte del Congresso. Nel gennaio 1973, Nixon, consider\u00f2 Helms maggiormente adatto per fare l'ambasciatore USA in Iran, viste le sue buone relazioni con lo Shah Mohammad Reza Shah Pahlavi, e incaricato di osservare nell'area l'industria petrolifera e le questioni relative alla stabilit\u00e0 di governo.. Poche settimane dopo aver intrapreso questo incarico, Helms lasci\u00f2 la posizione di Direttore della CIA e serv\u00ec dal 1973 al 1976 come ambasciatore in Iran a Tehran.\nNel 1983, il Presidente Ronald Reagan attribu\u00ec a Helms la National Security Medal. Dopo la morte per cancro alle ossa nel 2002, Richard Helms fu sepolto nel Cimitero Nazionale di Arlington in Virginia."}
{"id": "2619380", "revid": "149587", "url": "https://it.wikipedia.org/wiki?curid=2619380", "title": "Dobrovo", "text": ""}
{"id": "2619384", "revid": "149587", "url": "https://it.wikipedia.org/wiki?curid=2619384", "title": "Grad Predjama", "text": ""}
{"id": "2619385", "revid": "599013", "url": "https://it.wikipedia.org/wiki?curid=2619385", "title": "David Aganzo", "text": "Biografia.\n\u00c8 sposato con Milene Domingues, ex moglie di Ronaldo.\nCarriera.\nClub.\nProveniente dalle giovanili del Real Madrid, ha giocato anche con Extremadura, Espanyol, Valladolid, Levante, Racing Santander, Beitar Gerusalemme, Alav\u00e9s e Rayo Vallecano, squadra di cui tuttora fa parte.\nNazionale.\nHa rappresentato Under-17, Under-20 e Under-21 spagnole. Con l'Under-20 spagnola ha vinto il mondiale Under-20 del 1999."}
{"id": "2619386", "revid": "149587", "url": "https://it.wikipedia.org/wiki?curid=2619386", "title": "Podgrad", "text": ""}
{"id": "2619389", "revid": "1632387", "url": "https://it.wikipedia.org/wiki?curid=2619389", "title": "Emmanuel Agyemang-Badu", "text": "Caratteristiche tecniche.\nCentrocampista in grado di disimpegnarsi in pi\u00f9 ruoli, ma rende al meglio giocando da centrale davanti alla difesa. Agonismo, fisicit\u00e0 e resistenza sono le sue caratteristiche predominanti, con le quali maschera doti tecniche non eccellenti. \u00c8 dotato di grande forza esplosiva e velocit\u00e0 anche palla al piede seppur con un controllo di palla non eccelso. \u00c8 il tipico mediano capace di fornire molta sostanza ma poca qualit\u00e0 alla manovra.\nCarriera.\nClub.\nGli inizi.\nInizia la sua carriera in patria nella squadra del Berlin F.C. di Berekum, prima di trasferirsi nel 2001, da bambino, al Berekum Arsenal.\nEsordisce nel Campionato ghanese il 21 maggio 2007 e dopo un biennio con la maglia dei \"Gunners\" africani, l'11 luglio 2008, si trasferisce in prestito annuale all'Asante Kotoko.\nIl 16 aprile 2009 sigla poi un contratto di prestito semestrale con il Recreativo de Huelva con opzione d'acquisto valida sino al 30 giugno 2012, che per\u00f2 gli spagnoli decidono di non esercitare; nel mese di settembre 2009 fa quindi ritorno all'Asante Kotoko dopo una sola presenza in Primera Division.\nL'Udinese e il prestito al Bursaspor.\nNel gennaio 2010, a 19 anni, si trasferisce all' e il 28 marzo dello stesso anno esordisce nel campionato italiano entrando nei minuti finali di Fiorentina-Udinese (4-1).\nDopo le prime stagioni vissute da comprimario, nel campionato 2012-2013 acquisisce maggior regolarit\u00e0 d'impiego e diviene un titolare nello scacchiere di mister Guidolin, che lo schiera come mezzala.\nIl primo settembre 2013, al quinto campionato in Friuli, sigla la sua prima rete in Serie A nella gara fra Udinese e vinta per 3-1 dai bianconeri. La stagione si rivela particolarmente prolifica per Badu, che mette a segno 5 reti nel torneo (suo record personale). Seguono diverse stagioni vissute da protagonista con la casacca bianconera, che gli valgono anche le attenzioni di mercato di club importanti.\nIl 1\u00ba agosto 2017, dopo oltre sette stagioni a Udine, si aggrega al Bursaspor in prestito annuale e il 19 dello stesso mese mette a segno la sua prima ed unica rete con la nuova maglia nel 3 a 2 interno contro l'Alanyaspor. Infortunatosi gravemente al ginocchio (rottura del legamento collaterale mediale) sul finire della stagione, nell'estate del 2018 fa rientro all'Udinese per essere operato ed effettuare il percorso riabilitativo.\nTorna a giocare con la maglia bianconera il 30 marzo 2019 entrando gli ultimi 5 minuti nella vittoria per 2-0 contro il Genoa.\nHellas Verona e Qingdao FC.\nIl 13 luglio 2019 passa in prestito oneroso, con obbligo di riscatto, al . Fa il suo esordio con la maglia giallobl\u00f9 il 5 gennaio 2020, nella vittoria per 2-0 in trasferta contro la .\nIl 2 gennaio 2021 rescinde il suo contratto con la societ\u00e0 scaligera e, dopo sei mesi di inattivit\u00e0, firma un contratto con la squadra cinese Qingdao FC ufficializzato il 30 luglio 2021.\nNazionale.\nHa giocato con la maglia del Ghana Under-20, del Ghana Under-23 e della Nazionale maggiore, con cui ha esordito l'8 giugno 2008 contro il Lesotho dopo una precedente convocazione - la prima - risalente al 22 maggio 2008, e della quale ha vestito anche la fascia di capitano.\nNel settembre del 2009 \u00e8 stato convocato dalla Nazionale Under-20 per disputare i Mondiali di categoria in Egitto e il 16 ottobre 2009 ha segnato il rigore vincente nella finale contro il Brasile e ha permesso cos\u00ec al Ghana la vittoria del titolo Mondiale, risultando essere uno dei dieci migliori giocatori della rassegna iridata.\nCon la casacca delle \"Black Stars\" ha preso parte al Mondiale di Brasile 2014 e ha fatto il suo esordio nella manifestazione il 21 giugno 2014 a Fortaleza, in occasione della gara contro la Germania (2-2), sostituendo il compagno Rabiu al 77'.\nStatistiche.\nPresenze e reti nei club.\n\"Statistiche aggiornate al 29 luglio 2020.\""}
{"id": "2619391", "revid": "149727", "url": "https://it.wikipedia.org/wiki?curid=2619391", "title": "\u010crni\u010de", "text": ""}
{"id": "2619392", "revid": "767487", "url": "https://it.wikipedia.org/wiki?curid=2619392", "title": "Algarrobo (Colombia)", "text": "Algarrobo \u00e8 un comune della Colombia facente parte del dipartimento di Magdalena.\nIl centro abitato venne fondato da Jos\u00e9 Felipe O\u00f1ate nel 1895, mentre l'istituzione del comune \u00e8 del 24 giugno 1999."}
{"id": "2619394", "revid": "149587", "url": "https://it.wikipedia.org/wiki?curid=2619394", "title": "\u010cepovan", "text": ""}
{"id": "2619396", "revid": "1924342", "url": "https://it.wikipedia.org/wiki?curid=2619396", "title": "High", "text": "High (\"alto\" in lingua inglese) pu\u00f2 riferirsi a:"}
{"id": "2619399", "revid": "149587", "url": "https://it.wikipedia.org/wiki?curid=2619399", "title": "Klanec pri Komnu", "text": ""}
{"id": "2619402", "revid": "716642", "url": "https://it.wikipedia.org/wiki?curid=2619402", "title": "Opoku Agyemang", "text": "Carriera.\nClub.\nDopo aver giocato in patria con l'Ashanti Gold, e dopo una stagione in Tunisia, si \u00e8 trasferito in Qatar, all'Al-Sadd.\nNazionale.\nCon la nazionale di calcio del Ghana Under-20 ha vinto il campionato mondiale di calcio Under-20 2009. Ha debuttato anche in nazionale maggiore."}
{"id": "2619403", "revid": "149587", "url": "https://it.wikipedia.org/wiki?curid=2619403", "title": "Kozjane", "text": ""}
{"id": "2619404", "revid": "767487", "url": "https://it.wikipedia.org/wiki?curid=2619404", "title": "Attenti a quelle due... ninfomani", "text": "Attenti a quelle due ninfomani \u00e8 un film pornografico del 1981 diretto da Mario Siciliano con lo pseudonimo Lee Castle.\nDescrizione della trama.\nIl film, cos\u00ec come \"Sesso allegro\", diretto dal regista nello stesso anno, si annovera tra i primi esempi di connubio tra commedia e hardcore. In questa pellicola viene preso di mira lo stereotipo del nobile in disgrazia che fa di tutto per non affogare nei debiti. La vicenda \u00e8 ambientata in Ciociaria dove, il nobile decaduto, avverso ad ogni forma di lavoro, vive solo con il suo maggiordomo e cerca in tutti i modi di sfuggire ai ricatti di una nobildonna, interpretata da Guia Lauri Filzi. Fino a quando dall'America giunge la notizia di un'eredit\u00e0, lasciata da un lontano zio, che per\u00f2 pretende che il nobile si \"accasi\" a due fanciulle sessualmente scatenate. Come molti altri film del periodo, particolare risalto \u00e8 posto ai voluttuosi legami di parentele che intercorrono tra i personaggi."}
{"id": "2619406", "revid": "149587", "url": "https://it.wikipedia.org/wiki?curid=2619406", "title": "Kose\u010d", "text": ""}
{"id": "2619408", "revid": "149587", "url": "https://it.wikipedia.org/wiki?curid=2619408", "title": "Hrenovice", "text": ""}
{"id": "2619411", "revid": "149587", "url": "https://it.wikipedia.org/wiki?curid=2619411", "title": "Hrvatini", "text": ""}
{"id": "2619416", "revid": "767487", "url": "https://it.wikipedia.org/wiki?curid=2619416", "title": "Ariguan\u00ed", "text": "Ariguan\u00ed \u00e8 un comune della Colombia facente parte del dipartimento di Magdalena.\nIl centro abitato venne fondato da Bartolo Tovar, Toribio Garisao e Eustaquio Carrera nel 1901, mentre l'istituzione del comune \u00e8 del 30 novembre 1967."}
{"id": "2619421", "revid": "118768837", "url": "https://it.wikipedia.org/wiki?curid=2619421", "title": "Colmo", "text": ""}
{"id": "2619422", "revid": "27466860", "url": "https://it.wikipedia.org/wiki?curid=2619422", "title": "Irlandese antico", "text": ""}
{"id": "2619425", "revid": "1305772", "url": "https://it.wikipedia.org/wiki?curid=2619425", "title": "Duality", "text": ""}
{"id": "2619426", "revid": "1543377", "url": "https://it.wikipedia.org/wiki?curid=2619426", "title": "Cerro de San Antonio", "text": "Cerro de San Antonio, o anche Cerro San Antonio, \u00e8 un comune della Colombia facente parte del dipartimento di Magdalena.\nIl centro abitato venne fondato da Fernando De Mier y Guerra nel 1750 lungo il corso del fiume Magdalena, mentre l'istituzione del comune \u00e8 del 1912. "}
{"id": "2619427", "revid": "62004", "url": "https://it.wikipedia.org/wiki?curid=2619427", "title": "SKA Rostov-sul-Don", "text": ""}
{"id": "2619428", "revid": "110157", "url": "https://it.wikipedia.org/wiki?curid=2619428", "title": "Carbonil cianuro m-clorofenil idrazone", "text": "Carbonil cianuro m-clorofenil idrazone (CCCF), \u00e8 un composto chimico della classe degli ionofori che contiene nella struttura un gruppi nitrile e idrazone; svolge una funzione di inibitore chimico della fosforilazione ossidativa.\n\u00c8 un acido debole lipido-solubile ed agisce da disgiungente mitocondriale. Generalmente CCCF causa la graduale distruzione delle cellule viventi e la morte dell'intero organismo.\nMeccanismo di azione.\nIl carbonil cianuro m-clorofenil idrazone influisce sulle reazioni di sintesi proteica nei mitocondri\nNei mitocondri, il carbonil cianuro m-clorofenil idrazone attraversa la membrana fosfolipidica in forma neutra e successivamente deprotona all'ammina secondaria riesce in forma anionica. \nIl CCCF, a questo punto in forma anionica, presenta una carica negativa ampiamente delocalizzata su circa dieci atomi, il che gli conferisce un campo elettrico molto debole. Ci\u00f2 permette all'anione di ridiffondere facilmente nei mezzi non polari, quali le membrane fosfolipidiche. \nIl processo pu\u00f2 essere ripetuto innumerevoli volte, distruggendo il potenziale di membrana. Anche una piccola quantit\u00e0 di CCCF pu\u00f2 trasportare un enorme numero di protoni, distruggendo il gradiente di pH e cortocircuitando la catena respiratoria"}
{"id": "2619430", "revid": "767487", "url": "https://it.wikipedia.org/wiki?curid=2619430", "title": "Screamin' Cheetah Wheelies", "text": "Gruppo rock/blues dalle forti influenze \"southern\", formatosi a Nashville (Tennessee) nei primi anni '90.\nStoria degli Screamin' Cheetah Wheelies.\nComposto da Mike Farris, alta espressione vocale del rock americano, Steve Burgess al basso, Terry Thomas alla batteria e dai due chitarristi Rick White e Bob Watkins, il sound del gruppo, duro e corposo, \u00e8 intriso di un sanguigno hard-boogie, anche se non mancano brani dalle sonorit\u00e0 pi\u00f9 fluide e orecchiabili e persino delle ballate acustiche, come ad esempio la splendida Grace dell'album Big Wheels.\nIl gruppo si \u00e8 sciolto lasciandosi alle spalle una discografia di tre dischi in studio e un \"live\":\nMike Farris, dopo un periodo di dipendenza da droghe e alcool (culminato con la morte di un amico per overdose), ha intrapreso una brillante carriera solista."}
{"id": "2619432", "revid": "6923", "url": "https://it.wikipedia.org/wiki?curid=2619432", "title": "Rolando Damiani", "text": "Biografia.\nRolando Damiani ha insegnato letteratura comparata all'Universit\u00e0 di Padova. Attualmente tiene corsi di letteratura italiana e critica letteraria all'Universit\u00e0 Ca' Foscari di Venezia.\nCome autore \u00e8 ricordato per gli importanti lavori su Giacomo Leopardi, come \"All'apparir del vero\" (2002), fondamentale volume sulla vita del poeta, e \"Leopardi e il principio di inutilit\u00e0\" (2000); di Leopardi ha anche curato l'edizione delle \"Prose\" (1988), dell'\"Album\", dello \"Zibaldone\" (2003) e delle \"Lettere\" per la collana \"I Meridiani\" della Arnoldo Mondadori Editore.\nEsperto anche di letteratura italiana delle origini e di letteratura novecentesca ha pubblicato numerosi saggi e curato edizioni di opere di autori come Giovanni Comisso e Giovanni Arpino (sempre per \"I Meridiani\"). Ha svolto anche attivit\u00e0 di traduttore per Adelphi e Bompiani (Ren\u00e9 Girard, Georges Roditi, Driss Chra\u00efbi, Sony Labou Tansi ecc.)\nDa decenni collabora con Il Gazzettino con i suoi articoli soprattutto in merito a Leopardi, ma anche ai pi\u00f9 celebri esponenti della letteratura e della filosofia mondiale: Nietzsche, Stevenson, Pontiggia, Cioran solo per citarne alcuni.\nDa anni fa anche parte della commissione del Premio letterario Comisso e del Premio letterario Giacomo Noventa-Romano Pascutto, in qualit\u00e0 di giurato.\nBibliografia.\n2013\n2012\n2011\n2010\n2009\n2007\n2006\n2005\n2004\n2003\n2002\n2001\n2000\n1999\n1998\n1996\n1994\n1992\n1991\n1990\n1988\n1987\n1986\n1985\n1983\n1980\n1978\n1975"}
{"id": "2619433", "revid": "110157", "url": "https://it.wikipedia.org/wiki?curid=2619433", "title": "Chibolo", "text": "Chibolo, a volte Chivolo, \u00e8 un comune della Colombia facente parte del dipartimento di Magdalena.\nIl centro abitato venne fondato da Agust\u00edn Anaya e Manuel P\u00faa nel 1820, mentre l'istituzione del comune \u00e8 dell'8 marzo 1974."}
{"id": "2619434", "revid": "1924342", "url": "https://it.wikipedia.org/wiki?curid=2619434", "title": "I Don't Believe You", "text": "I Don't Believe You \u00e8 una canzone della cantante statunitense Pink. \u00c8 stata pubblicata come 5\u00b0 singolo a livello mondiale e come 6\u00b0 singolo per il mercato australiano e neozelandese per l'album \"Funhouse\", di cui promuove un'edizione speciale denominata \"Funhouse Tour Edition\".\nVideo.\nNel video musicale diretto da Sophie Muller troviamo la cantante vestita da sposa che cammina per le stanze deserte del ristorante dove si era tenuto il suo matrimonio. Sopra una grande torta una ballerina in miniatura ruota su se stessa malinconicamente. La stanza del pranzo, con i tavoli imbanditi, \u00e8 vuota e triste come la sala da ballo dove le luci da discoteca illuminano ancora la pista. Sfoglia nei ricordi attraverso un album fotografico e poi si guarda allo specchio cantando e urlando contro se stessa. Questa scena \u00e8 molto commovente come tutto il video che spazia dalla dolcezza, alla tristezza potenziata dall'effetto del bianco e nero."}
{"id": "2619435", "revid": "1543377", "url": "https://it.wikipedia.org/wiki?curid=2619435", "title": "Latif Salifu", "text": "Carriera.\nClub.\nHa sempre giocato per il Liberty Professionals, dal settore giovanile alla prima squadra; ha segnato diversi gol nel campionato ghanese di calcio.\nNazionale.\nCon la Nazionale di calcio del Ghana Under-20 ha vinto il campionato mondiale di calcio Under-20 2009."}
{"id": "2619437", "revid": "33751", "url": "https://it.wikipedia.org/wiki?curid=2619437", "title": "Campionato di calcio ghanese", "text": ""}
{"id": "2619441", "revid": "729019", "url": "https://it.wikipedia.org/wiki?curid=2619441", "title": "Gran Premio motociclistico d'Australia 2009", "text": "Il Gran Premio motociclistico d'Australia 2009 corso il 18 ottobre, \u00e8 stato il quindicesimo Gran Premio della stagione 2009 e ha visto vincere Casey Stoner in MotoGP, Marco Simoncelli nella classe 250 e Juli\u00e1n Sim\u00f3n nella classe 125.\nClasse 250.\nLa gara \u00e8 stata fatta terminare in anticipo al 18\u00ba giro (rispetto ai 23 giri previsti) a causa dell'incidente occorso a Roberto Locatelli; il pilota, non avendo potuto fare ritorno ai box con la propria moto dopo l'esposizione della bandiera rossa, come da regolamento, non compare tra i piloti classificati."}
{"id": "2619451", "revid": "1543377", "url": "https://it.wikipedia.org/wiki?curid=2619451", "title": "Ghandy Kassenu", "text": "Carriera.\nClub.\nHa debuttato per il Liberty Professionals nel campionato ghanese di calcio; ha trascorso un periodo in prestito al Bollklubben H\u00e4cken nell'Allsvenskan svedese prima di tornare in patria.\nNazionale.\nCon la Nazionale di calcio del Ghana Under-20 ha vinto il campionato mondiale di calcio Under-20 2009."}
{"id": "2619453", "revid": "149587", "url": "https://it.wikipedia.org/wiki?curid=2619453", "title": "Gri\u017ee", "text": ""}
{"id": "2619454", "revid": "179980", "url": "https://it.wikipedia.org/wiki?curid=2619454", "title": "BK H\u00e4cken", "text": ""}
{"id": "2619455", "revid": "149587", "url": "https://it.wikipedia.org/wiki?curid=2619455", "title": "Grise (Sesana)", "text": ""}
{"id": "2619465", "revid": "194688", "url": "https://it.wikipedia.org/wiki?curid=2619465", "title": "Media World", "text": ""}
{"id": "2619466", "revid": "196390", "url": "https://it.wikipedia.org/wiki?curid=2619466", "title": "Lokavec", "text": ""}
{"id": "2619468", "revid": "110157", "url": "https://it.wikipedia.org/wiki?curid=2619468", "title": "Ci\u00e9naga", "text": "Ci\u00e9naga \u00e8 un comune della Colombia facente parte del dipartimento di Magdalena, localizzato nella parte nord-orientale dell'area metropolitana di Santa Marta.\nIl centro abitato venne fondato da Rodrido de Bastida nel 1525."}
{"id": "2619469", "revid": "968255", "url": "https://it.wikipedia.org/wiki?curid=2619469", "title": "Ben Nicholson", "text": "Biografia.\nFiglio del pittore William Nicholson, nasce a Denham, nel Buckinghamshire, studia in varie scuole a Londra (contemporaneamente con Paul Nash, Stanley Spencer, Mark Gertler e Edward Wadsworth), a La Tour e a Milano per recarsi infine anche a Pasadena. Rimase molto legato alle esperienze neoplastiche, imponendosi fra i pittori astratto-geometrici pi\u00f9 importanti del suo tempo.\nNicholson si sposa per tre volte dando alla luce sei figli.\nCarriera artistica.\nIl suo primo lavoro lo vede nel ruolo di disegnatore di teatro producendo le immagini e i manifesti per l'opera \"Peter Pan\" di J. M. Barrie nel 1904; vengono affidati invece al padre i bozzetti della scenografia e dei costumi.\nIl suo problema con l'asma gli permette di non effettuare la leva militare durante la prima guerra mondiale, offrendogli cos\u00ec la possibilit\u00e0 di viaggiare: nel 1917 infatti per un'operazione alle tonsille si deve recare negli Stati Uniti, dove rester\u00e0 per circa un anno. Durante la permanenza all'estero il fratello Anthony muore in battaglia e la madre viene a mancare per un'influenza non curata.\nNel 1922 riesce ad esporre le sue opere per la prima volta a Londra, opere in cui si nota l'influenza del Cubismo e un primitivo stile derivato da Rousseau.\nA Londra Nicholson incontra la scultrice Barbara Hepworth (con cui rimase sposato dal 1938 al 1951) ed Henry Moore. \nUn'influenza notevole su di lui la si deve all'incontro con Piet Mondrian, che lo indirizza verso una direzione astratta del cubismo. La sua pi\u00f9 grande peculiarit\u00e0 risiede nel fatto che riesce a coniugare queste tendenze europee in uno stile personale.\nNel 1955 alla Tate Gallery di Londra riesce ad ottenere una mostra personale. \nTre anni pi\u00f9 tardi si trasferisce in Svizzera per via del matrimonio contratto con la moglie Felicitas Vogler; negli anni settanta dopo la separazione dalla moglie ritorna a Cambridge.\nMuore a Londra nel 1982; le sue ceneri sono conservate nel cimitero di Golders Green.\nPremi.\nNel 1952 riceve il Premio Pittsburg, nel 1957 il premio della Biennale di S\u00e3o Paulo."}
{"id": "2619470", "revid": "124029856", "url": "https://it.wikipedia.org/wiki?curid=2619470", "title": "Microscopio", "text": "Il microscopio (dal greco: \"mikr\u00f3n\" \"piccolo\" e \"skop\u00e9in\" \"guardare\") \u00e8 uno strumento scientifico che consente di ingrandire o produrre immagini di oggetti piccoli altrimenti impossibili da studiare a occhio nudo. Permette di osservarne i dettagli mediante una osservazione diretta ad occhio nudo, oppure indiretta tramite la fotografia e/o sistemi elettronici. Il microscopio pu\u00f2 essere di tipo ottico, basato sull'osservazione diretta dello spettro elettromagnetico visibile, oppure elettronico, basato sull'osservazione tramite fasci di elettroni, o a scansione di sonda, basato sull'esplorazione della superficie del campione con una sonda materiale, oppure di altro tipo.\nI primi strumenti utilizzabili, nell'ambito dei microscopi di tipo ottico, vennero prodotti nei Paesi Bassi alla fine del XVI secolo, ma autore e datazione dell'invenzione vera e propria sono tuttora oggetto di controversia. Galileo ne invi\u00f2 uno di sua costruzione al principe Federico Cesi, fondatore dell'Accademia dei Lincei, per mostrargliene il funzionamento. Galileo definiva lo strumento un \"occhialino per vedere le cose minime\". Tra i primi scienziati ad utilizzare, diffondere e migliorare l'uso di questo potente strumento, a partire dal XVII secolo, si ricordano Marcello Malpighi, Antoni van Leeuwenhoek, Robert Hooke e Bartolomeo Panizza. Quest'ultimo ebbe il merito di istituire il primo corso di anatomia microscopica in Italia.\nDescrizione.\nCostituenti.\nIl microscopio \u00e8 formato da una parte meccanica, strutturale e una parte tradizionalmente chiamata ottica, funzionale.\nParte meccanica.\nLa parte meccanica deve essere robusta e relativamente pesante per consentire la necessaria stabilit\u00e0 al sistema. Lo stativo rappresenta il corpo principale del microscopio ed ha la funzione di fare da supporto ai meccanismi di movimento e di messa a fuoco ed alla parte ottica.\nLa parte meccanica del microscopio alloggia anche il sistema di illuminazione, in caso di sistemi con illuminazione incorporata.\nIl preparato da osservare si pone sul tavolino portaoggetti, dotato di un carrello traslatore per mezzo del quale il preparato pu\u00f2 essere spostato agevolmente eventualmente con movimenti meccanici micrometrici nelle direzioni destra-sinistra e avanti-indietro.\nAl di l\u00e0 del tavolino portaoggetti, verso l'illuminazione si trova un supporto meccanico che ospita il condensatore ed il diaframma di apertura. Ancora oltre, prima dell'illuminatore, si trova il diaframma di campo.\nIl microscopio deve essere dotato di un sistema molto accurato di messa a fuoco sia del preparato che del sistema di illuminazione. Il tavolino portaoggetti viene spostato verticalmente rispetto all'obiettivo attraverso i comandi di messa a fuoco macrometrici e micrometrici (o alternativamente si pu\u00f2 spostare l'ottica rispetto al tavolino). Il condensatore focalizza correttamente l'illuminazione sul preparato, il collettore focalizza la sorgente luminosa in un particolare piano ottico del condensatore.\nParte funzionale.\nLa parte funzionale, in genere chiamata ottica per gli strumenti basati sull'utilizzo della luce, \u00e8 formata da tre o quattro sistemi di lenti e dalla sorgente, che, nei sistemi composti a radiazione trasmessa, partendo dalla base del microscopio, sono:\nL'eventuale parte di microscopio, nella quale vanno inseriti gli obiettivi multipli, che possono essere scelti in base all'ingrandimento voluto, si chiama revolver.\nPotere di risoluzione.\nLa risoluzione laterale di un microscopio \u00e8 quella minima distanza tra due punti, che permette ancora di distinguerli; se la distanza tra i due punti \u00e8 minore, essi si confondono in uno solo.\nNel caso che lo strumento si basi sull'utilizzo di radiazione con una propria lunghezza d'onda associata, come i tradizionali microscopi ottici, risoluzione e lunghezza d'onda utilizzata sono parametri tra loro strettamente correlati. Microscopi che si basino su diverse tecnologie, come ad esempio l'AFM, ovviamente rispondono a considerazioni differenti.\nIn prima approssimazione, e non tenendo conto di aberrazioni ottiche, possiamo considerare che la relazione che lega la risoluzione laterale (\"d\" , ovvero la distanza tra due punti tra loro risolti), la lunghezza d'onda della radiazione utilizzata e l'apertura numerica di un sistema ottico (tutto il sistema) sia:\nQuesta relazione \u00e8 generalmente nota come \"principio di Abbe\".\nPer un microscopio ottico in luce visibile, \"d\" raggiunge i 0,2 \u03bcm; il microscopio elettronico giunge a 0,1 nm.\nIl potere risolutivo \u00e8 il reciproco della risoluzione laterale.\nIngrandimento.\nSi definisce tale il rapporto tra le dimensioni dell'immagine ottenuta e quelle dell'oggetto originale.\nL'ingrandimento lineare o angolare (da non confondersi con quello areale o di superficie, alle volte utilizzato), in caso di microscopi composti \u00e8 dato da:\ndove formula_3 \u00e8 l'ingrandimento dell'obiettivo, dipendente dalla sua lunghezza focale formula_4 e dalla distanza formula_5 tra il piano focale posteriore dell'obiettivo e il piano focale dell'oculare, ed formula_6 quello dell'oculare.\nformula_5 viene chiamato anche \"lunghezza ottica\" del tubo, fissa, e nei moderni strumenti ottici generalmente di 160\u00a0mm. Da notare che gli obiettivi devono essere progettati per una data lunghezza ottica di utilizzo (riportata sull'obiettivo stesso). In passato era abbastanza diffusa la misura 170\u00a0mm, mentre attualmente ha preso piede la progettazione di sistemi corretti all'infinito. Anche l'ingrandimento oculare dipende dalla sua lunghezza focale formula_9 e pu\u00f2 essere calcolato dalle normali equazioni delle lenti di ingrandimento.\nQuindi, per calcolare l'ingrandimento al quale si osserva un campione, si moltiplica quello proprio dell'obiettivo per quello dell'oculare. Tale ingrandimento \u00e8 quello dell'immagine visibile, idealmente riportata sul piano in cui giace il campione stesso, e cio\u00e8 alla distanza tra quest'ultimo e l'occhio dell'osservatore. Diversa \u00e8 la situazione se l'immagine viene raccolta su uno schermo o una lastra fotografica: in questo caso \u00e8 necessario tenere conto dell'altezza dello schermo (o pellicola) rispetto all'oculare e l'ingrandimento sar\u00e0 quello risultante sul negativo. In questi casi conviene sempre usare un vetrino micrometrico, per avere un sicuro termine di paragone. Con i migliori obiettivi ed oculari e nelle ideali condizioni di illuminazione l'ingrandimento utile, senza perdita di risoluzione, del microscopio ottico pu\u00f2 raggiungere i 1000 - 1500 diametri (1000 - 1500\u00d7).\nAumentando il tiraggio del tubo o proiettando l'immagine su uno schermo lontano, si potrebbero raggiungere ingrandimenti molto maggiori, ma il potere risolutivo che, come abbiamo visto sopra, \u00e8 funzione della lunghezza d'onda della luce visibile, non ne sarebbe in alcun modo incrementato.\nAberrazioni.\nLe principali aberrazioni, difetti del sistema nel formare un'immagine nitida e risolta, che affliggono i microscopi, e le loro eventuali correzioni si possono riassumere in:\nA seconda della branca di microscopia considerata, tali difetti saranno pi\u00f9 o meno rappresentati. Ad esempio utilizzando radiazione di una sola lunghezza d'onda, non avremo aberrazioni di tipo cromatico.\nTipologie.\nI microscopi si dividono sommariamente, a seconda del sistema adoperato per indagare il campione, in microscopi ottici, microscopi elettronici, microscopi a scansione di sonda, microscopi binoculari da dissezione, microscopi di altro tipo:\n\"Data la vastit\u00e0 dell'argomento, quella che segue \u00e8 solamente una sintesi. Per l'approfondimento si rimanda alle specifiche singole voci.\"\nMicroscopio ottico.\nI microscopi ottici, che utilizzano le lunghezze d'onda della luce visibile, sono i pi\u00f9 semplici e quelli di pi\u00f9 comune utilizzo. Sono costituiti da un sistema di lenti adatto a focalizzare la luce nell'occhio o in un altro dispositivo rivelatore. L'ingrandimento tipico dei microscopi ottici, all'interno dello spettro di luce visibile, \u00e8 fino a 1500x, con un limite di risoluzione teorica di circa 0,2\u00a0\u00b5m. Tecniche pi\u00f9 sofisticate, come la microscopia confocale a raggio laser o la vertico SMI, possono superare questo limite di ingrandimento, ma la risoluzione \u00e8 limitata dalla diffrazione. L'utilizzo di lunghezze d'onda pi\u00f9 piccole, come l'ultravioletto, \u00e8 un modo per migliorare la risoluzione spaziale del microscopio ottico, cos\u00ec come la microscopia ottica in campo prossimo (SNOM).\nMicroscopio a raggi X.\nTale microscopio \u00e8 basato sull'utilizzo di radiazioni X molli, come radiazioni sincrotroniche.\nA differenza della luce visibile, i raggi-X non si riflettono n\u00e9 si rifrangono facilmente, e sono invisibili per l'occhio umano, ponendo diversi problemi tecnologici. La risoluzione \u00e8 intermedia tra il microscopio ottico ed elettronico, ma con diversi vantaggi nell'osservazione delle strutture biologiche.\nViene utilizzato anche per studiare le strutture di molecole e ioni presenti all'interno della cellula mediante analisi delle figure di diffrazione analogamente alla cristallografia a raggi X. Quando i raggi emessi attraversano le strutture cellulari subiscono delle diffrazioni che verranno impresse su una lastra fotografica, apparendo come delle sfocate bande concentriche. Dalla analisi della differente disposizione di tali bande si potr\u00e0 determinare la distribuzione atomica delle molecole all'interno dei tessuti analizzati.\nMicroscopi elettronici e ionici.\nIl microscopio elettronico \"illumina\" i campioni in esame, invece che con un fascio di luce visibile, con un fascio di elettroni, di lunghezza d'onda quindi pi\u00f9 breve, e per il principio di Abbe permette di ottenere immagini con una risoluzione maggiore.\nAl contrario dei microscopi ottici utilizzano lenti magnetiche per deviare i fasci di elettroni (cariche elettriche in movimento, quindi sensibili al campo magnetico) e quindi ingrandire le immagini.\nI microscopi elettronici sono molto costosi, devono operare in assenza d'aria (sotto vuoto), in assenza di vibrazioni e di campi magnetici. Inoltre hanno bisogno di correnti a tensioni molto elevate (almeno 5kV) e molto stabili.\nPer il medesimo principio di Abbe, diminuendo ulteriormente la lunghezza d'onda e utilizzando sempre particelle cariche, si possono avere strumenti con risoluzioni maggiori, utilizzando ad esempio ioni.\nMicroscopio elettronico a scansione (SEM).\nIl microscopio elettronico a scansione, al contrario di quello a trasmissione, ricava l'immagine illuminando con un fascio di elettroni un oggetto anche relativamente grande (un insetto per esempio) e rilevando gli elettroni secondari riflessi, e pu\u00f2 quindi fornire immagini 3D.\nPu\u00f2 analizzare solo oggetti conduttori o semi-conduttori. Gli oggetti organici devono quindi essere prima rivestiti con una sottile lamina metallica.\nQuesto strumento ha la necessit\u00e0 di operare in condizioni di vuoto elevato: per questo \u00e8 stato sviluppato il microscopio elettronico ambientale a scansione che, libero da questo vincolo, \u00e8 in grado di analizzare campioni di materiale organico controllando e modificando a piacimento le condizioni di temperatura, pressione ed umidit\u00e0.\nMicroscopio elettronico a trasmissione (TEM).\n Il microscopio elettronico a trasmissione fa attraversare un campione molto sottile (da 5 a 500\u00a0nm) da un fascio di elettroni, quindi con un insieme di magneti (che funzionano come le lenti del microscopio ottico) ingrandisce l'immagine ottenuta che viene infine proiettata su uno schermo fluorescente rendendola visibile.\nD\u00e0 immagini della struttura interna dell'oggetto esaminato, al contrario del SEM che ne d\u00e0 solo la superficie, ma permette di ottenere solo immagini 2D. Raggiunge i nanometri, permettendo di vedere anche le molecole pi\u00f9 piccole.\nUlteriori miglioramenti hanno prodotto l'HRTEM (\"High-Resolution Transmission Electron Microscope\"), col quale \u00e8 stato possibile distinguere i singoli atomi di litio in un composto.\nMicroscopio elettronico ad emissione di campo.\nAll'interno di un bulbo di vetro \u00e8 fatto il vuoto. La superficie del bulbo \u00e8 ricoperta da una patina fluorescente, mentre al centro \u00e8 contenuta una punta di tungsteno dal diametro molto piccolo. Tra la punta e la superficie del bulbo \u00e8 presente una differenza di potenziale molto alta, in modo che nei punti prossimi alla punta esista un campo elettrico molto intenso (si raggiungono valori nell'ordine dei milioni di volt al centimetro). Se la punta \u00e8 carica negativamente gli elettroni di essa vengo strappati dal campo elettrico e accelerati radialmente verso lo schermo: dall'immagine ottenuta si pu\u00f2 ricostruire la disposizione degli atomi della punta stessa con una risoluzione di circa 25 \u00c5. L'incertezza \u00e8 dovuta ad effetti di diffrazione quantistica e al moto disordinato degli elettroni, le cui velocit\u00e0 mantengono quindi componenti non radiali anche dopo l'estrazione. Nel caso in cui, invece, all'interno del bulbo sia iniettato dell'elio e la punta sia caricata positivamente sono le molecole di gas (ionizzato in prossimit\u00e0 della punta) ad essere accelerate verso le schermo. Siccome questi ioni sono molto pi\u00f9 pesanti degli elettroni la lunghezza d'onda quantistica \u00e8 decisamente ridotta e la risoluzione dello strumento \u00e8 di circa 1 \u00e5ngstrom. L'immagine prodotta sullo schermo presenta quindi chiazze scure (in prossimit\u00e0 degli interstizi tra due atomi) e tracce dell'arrivo delle molecole di elio (ionizzate dai nuclei).\nSi sono raggiunti ingrandimenti pari a 2000000x (10 volte maggiori rispetto al microscopio a scansione per effetto tunnel).\nMicroscopio ionico.\nIl microscopio ionico si colloca sulla stessa linea teorica che permette di passare dal microscopio ottico al microscopio elettronico, ma utilizzando fasci di ioni invece che di elettroni; ricordando poi la relazione fondamentale della meccanica ondulatoria:\nformula_10\nesposta da de Broglie nel concetto di dualismo onda-particella, \u00e8 evidente che, aumentando la massa \"m\" delle particelle \"illuminanti\" il campione, diventa possibile lavorare con lunghezze d'onda associate minori, che consentono quindi, per il principio di Abbe, risoluzioni ancora maggiori.\nUn esempio di microscopio ionico \u00e8 dato dallo SHIM, acronimo di \"Scanning Helium Ion Microscope\".\nMicroscopi a scansione di sonda (SPM).\nMicroscopio a scansione per effetto tunnel (STM).\nCon questa tecnica si riescono a raggiungere precisioni molto elevate: fino a 1 \u00c5.\nQuesto tipo di microscopio consente di analizzare la superficie di un campione conduttore o semiconduttore drogato utilizzando, come sensore, una punta cresciuta su un cristallo singolo di tungsteno e rastremata alla sommit\u00e0 fino allo spessore di qualche atomo: a questa punta, posta ad una distanza molto ravvicinata dal campione, viene applicato un piccolo potenziale (ad esempio dell'ordine del volt) rispetto al campione. Quando la punta \u00e8 sufficientemente vicina al campione una corrente fluisce dalla punta verso il campione (o viceversa) per effetto tunnel elettronico. Poich\u00e9 la corrente, a parit\u00e0 di tensione applicata, varia con la distanza della punta dalla superficie del campione, tramite un processo di retroazione \u00e8 possibile mantenere costante tale corrente (o distanza), muovendo la punta sull'asse ortogonale alla superficie del campione con la precisione garantita da un attuatore piezoelettrico. Effettuando una scansione su tutta la superficie del campione e registrando punto per punto i valori della corrente, \u00e8 possibile ricostruirne un modello tridimensionale.\nMicroscopio ottico a scansione in campo prossimo (SNOM).\nLa microscopia ottica \u00e8 stata la prima a nascere ed ancora oggi \u00e8 la pi\u00f9 popolare ed usata per\nvia della sua semplicit\u00e0 ed immediatezza nell'interpretazione dei risultati. Il limite principale\ndi questo tipo di microscopia sta nella risoluzione massima ottenibile che \u00e8 strettamente legata\nalla diffrazione. Il cosiddetto criterio di Abbe limita infatti la risoluzione massima a circa 0.5 \u03bb/(n sin \u03b8) per un sistema ottico avente apertura numerica n sin \u03b8, che impieghi luce di lunghezza d'onda\n\u03bb.\nPer luce nello spettro visibile essa si attesta sui 0.2 \u00f7 0.4\u00a0\u00b5m, circa due ordini di grandezza\npi\u00f9 grande rispetto alle tecniche di microscopia moderne non ottiche. Nel 1928 E. H. Synge, in una discussione con Albert Einstein, propose lo schema di un nuovo microscopio, il microscopio ottico a scansione in campo prossimo, SNOM (\"Scanning Near-Field Optical Microscope\"), che superava il limite di diffrazione collocato: il campione doveva essere illuminato attraverso una piccolissima apertura avente dimensioni molto minori della lunghezza d'onda della luce impiegata, posta a distanze z \u00ab \u03bb dalla sua superficie, nel cosiddetto campo prossimo (\"near-field\"); la luce raccolta da sotto il campione (nel \"far-field\") contiene informazione relativa ad una piccola porzione di superficie delle dimensioni dell'apertura di illuminazione.\nI primi a superare il limite di diffrazione usando luce visibile furono Pohl e altri all'IBM di Zurigo sfruttando parte della tecnologia gi\u00e0 adoperata nel microscopio a scansione ad effetto tunnel (STM); usando radiazione a \u03bb = 488\u00a0nm ottennero risoluzioni di 25\u00a0nm ovvero di \u03bb/20. L'illuminazione del campione veniva fatta focalizzando la luce di un laser su un cristallo di quarzo appuntito che guidava la luce nella parte terminale ricoperta da un film di alluminio che presentava un'apertura di qualche decina di nm dalla quale fuoriusciva la luce. Le sonde utilizzate oggi sono delle fibre ottiche monomodo appuntite con un'apertura terminale di 50 \u00f7 150\u00a0nm e ricoperte da un sottile strato di alluminio, che serve a convogliare una maggiore quantit\u00e0 di luce sull'estremit\u00e0 per effetto punta. Le punte vengono prodotte stirando le fibre con delle apposite \"micropipette pullers\", riscaldando il punto dove si vuole \"rompere\" mediante il fascio focalizzato di un laser a CO2; altre tecniche di attacco chimico di fibre ottiche in HF, consentono di formare strutture appuntite di geometria variabile e controllata.\nUn film di alluminio (tipicamente uno spessore di 1000 \u00c5) viene depositato per evaporazione sulla fibra in rotazione attorno al suo asse, angolata di circa 30\u00ba rispetto all'orizzontale, in modo la lasciare un'apertura non ricoperta di diametro variabile dai 20 ai 500\u00a0nm. L'impiego di punte metalliche (oro, argento) con raggi di curvatura apicali dell'ordine dei 10\u00a0nm, consente di raggiungere risoluzioni spaziali sub-10\u00a0nm nello spettro visibile. L'effetto fisico alla base di questo tipo di sonde \u00e8 l'amplificazione di campo (\"field enhancement\"), legata da un lato alla geometria della sonda (punta, effetto parafulmine), dall'altro alle propriet\u00e0 elettroniche dei materiali (oscillazioni collettive di elettroni, \"surface plasmons\") che consentono di ottenere fattori di \"enhancement\" fino a 106.\nMicroscopio a forza atomica (AFM).\nIl microscopio a forza atomica permette di effettuare analisi non distruttive di superfici, con una risoluzione inferiore al nanometro. Una sonda di dimensioni dell'ordine del micrometro, detto \"cantilever\", esplora la superficie da analizzare a brevissima distanza da essa (circa 1 nanometro = anche a 10 \u00c5ngstr\u00f6m). Interagendo con gli atomi del campione, per effetto delle forze di Van der Waals, subisce microscopiche deflessioni che, attraverso sensibilissimi dispositivi (leva ottica ed altri), vengono tradotte nei dettagli di un'immagine topografica tridimensionale della superficie del campione. Rispetto allo \"Scanning Electron Microscope\" (SEM) e allo \"Scanning Tunnelling Microscope\" (STM), il microscopio a forza atomica ha il vantaggio di consentire analisi non distruttive, su campioni non trattati e di adattarsi anche a campioni di materiale non conduttore fornendone una reale mappa tridimensionale, a fronte di un'area ed una profondit\u00e0 di scansione limitate e di un tempo necessario all'indagine relativamente lungo. Tipicamente viene impiegato per esaminare macromolecole biologiche, parti di microorganismi, dispositivi a semiconduttore.\nAltre tipologie di microscopio.\nMicroscopio acustico.\nSi tratta d'uno strumento che impiega frequenze ultrasoniche. Opera non distruttivamente, penetrando molti solidi al pari d'un ecografo. Il microscopio acustico risale al 1836, quando S. Ya. Sokolov lo propose come mezzo per produrre immagini ingrandite a mezzo di frequenze acustiche di 3\u00a0GHz. Fino al 1959, quando Dunn Fry realizz\u00f2 i primi prototipi, non fu possibile costruirne alcuno. Strumenti di reale utilit\u00e0 applicativa arrivarono solo negli anni settanta. Attualmente sono tre le tipologie di strumenti usati:\nI campi d'applicazione spaziano dagli utilizzi tecnologici nei controlli di qualit\u00e0 di elementi meccanici ed elettronici, fino ad indagini di biologia cellulare, investigando comportamento meccanico e caratteristiche di strutture quali il citoscheletro.\nMicroscopi combinati.\nI laboratori di nanoscienze NNL del CNR hanno realizzato un microscopio che nasce dall'unione di tre strumenti: un microscopio confocale laser per studiare il volume (vista dall'esterno), un microscopio a forza atomica per visualizzare i dettagli della superficie (vista dall'alto), e un microscopio a riflessione interna totale in fluorescenza, che mostra come la cellula aderisce al supporto.\nIl microscopio permette una visione quanto mai completa della cellula, oltre a misurare l'elasticit\u00e0 della membrana cellulare, importante \"marker\", che lo rende utile nello diagnosi del tumore.\nOgni strumento \u00e8 capace di raggiungere risoluzioni di miliardesimi di metro. Una delle prime applicazioni sar\u00e0 il test della somministrazione cellulare selettiva di antitumorali mediante nanocapsule."}
{"id": "2619472", "revid": "767487", "url": "https://it.wikipedia.org/wiki?curid=2619472", "title": "Otto Bollinger", "text": "Biografia.\nDopo aver studiato a Monaco di Baviera e Vienna, consegu\u00ec il dottorato a Berlino nel 1868. Abilitato all'insegnamento nel 1870, fu professore alla scuola di veterinaria di Zurigo per poi passare a quella di Monaco di Baviera nel 1874.\nNel 1875 fond\u00f2 insieme a Ludwig Franck il \"Deutsche Zeitschrift f\u00fcr innere Medizin und vergleichende Pathologie\", una della pi\u00f9 note riviste scientifiche di patologia veterinaria e comparata.\nNel 1880 gli fu assegnata la cattedra di patologia generale e anatomia patologica dell'Universit\u00e0 della citt\u00e0 bavarese, succedendo Ludwig von Buhl di cui era stato in precedenza assistente.\nAttivit\u00e0 scientifica.\nDurante la sua carriera ha individuato numerosi agenti eziologici di malattie veterinarie. Nel 1877 descrisse compiutamente l\"'Actinomyces bovis\", responsabile dell'actinomicosi bovina, gi\u00e0 individuato anni prima da Sebastiano Rivolta.\n\u00c8 conosciuto anche per i suoi studi clinici sulla rabbia, nel periodo antecedente alla scoperta del vaccino, e sul diftero-vaiolo aviario, di cui descrisse le caratteristiche intrusioni citoplasmatiche, oggi chiamate in suo onore \"corpi di Bollinger\". Diede il suo nome anche ai \"granuli di Bollinger\", osservabili nelle lesioni da botriomicosi.\nNel 1891 estese le sue esperienze cliniche anche alla medicina umana, operando una prima classificazione dei sintomi della apoplessia traumatica ritardata, un tipo particolare di emorragia cerebrale osservata in quattro pazienti."}
{"id": "2619478", "revid": "767487", "url": "https://it.wikipedia.org/wiki?curid=2619478", "title": "Concordia (Magdalena)", "text": "Concordia \u00e8 un comune della Colombia facente parte del dipartimento di Magdalena.\nL'istituzione del comune \u00e8 del 24 giugno 1999."}
{"id": "2619479", "revid": "775372", "url": "https://it.wikipedia.org/wiki?curid=2619479", "title": "Oregon Country", "text": "Oregon o Oregon Country (Paese dell'Oregon, da distinguere sia dall'attuale stato dell'Oregon che dall'omonimo Territorio dell'Oregon istituito tra il 1848 ed il 1859) fu un termine statunitense, usato nella prima met\u00e0 dell'Ottocento, per descrivere la regione del Pacifico nordoccidentale. La regione, con una superficie di circa 1,5 milioni di km\u00b2, fu esplorata ed occupata dai mercanti di pellicce di origine inglese e francese gi\u00e0 prima del 1810 e da coloni americani a partire del 1830.\nAlla fine del Settecento questo territorio fu dapprima disputato tra gli Spagnoli, provenienti dalla California, i Russi dall'Alaska ed i Britannici dal Canada. Dopo la cosiddetta Crisi di Nootka gli Spagnoli, che pure si erano spinti molto a nord, costruendo anche il Forte San Miguel, rinunciarono alle loro rivendicazioni con la convenzione di Nootka, nel 1790. Successivamente le rivendicazioni ripresero tra i Britannici e gli Statunitensi, finch\u00e9 il Trattato dell'Oregon del 1846 pose fine alle dispute, stabilendo il confine britannico-statunitense al 49\u00ba parallelo.\n\"Oregon\" fu un termine strettamente statunitense; i britannici usavano la denominazione \"Columbia\". L'Oregon Country consisteva nei territori a nord del 42\u00ba parallelo e a sud del 54\u00ba parallelo, ad ovest delle Montagne Rocciose. Quest'area comprende l'attuale provincia canadese della Columbia Britannica e gli stati dell'Oregon, Washington, e Idaho, nonch\u00e9 parti del Montana e Wyoming. La regione, da parte britannica, venne amministrata dalla Compagnia della Baia di Hudson.\nPrime esplorazioni.\nGeorge Vancouver esplor\u00f2 lo stretto di Puget nel 1792 e ne reclam\u00f2 la possessione per conto del Regno di Gran Bretagna, chiamandolo col nome di Peter Puget, un suo ufficiale. Alexander Mackenzie fu il primo europeo ad attraversare il Nordamerica, partendo dal Messico settentrionale, arrivando a Bella Coola nella Columbia Britannica nel 1793. Dal 1804 al 1806 Meriwether Lewis e William Clark esplorarono la zona per conto degli Stati Uniti. David Thompson, insieme all'amico Simon Fraser esplor\u00f2 gran parte della regione tra il 1807 e il 1811.\nOrigine del nome.\nL'origine del nome \"Oregon\" non \u00e8 sicura. Una teoria vuole che i mercanti di pellicce franco-canadesi chiamassero il fiume Columbia come \"le fleuve d'ouragan,\" per i forti venti della gola del fiume. Lo storico George R. Stewart sostenne, in un articolo del 1944 per la rivista \"American Speech\", che il nome fu originato da un errore dell'incisore in una mappa francese pubblicata agli inizi del Settecento, in cui il \"Ouisiconsink\" (il fiume Wisconsin) era chiamato \"Ouaricon-sint\", mostrando cos\u00ec un fiume \"Ouaricon\" che sfociava ad occidente. Questa teoria venne indicata dalla Oregon Historical Society come la \"pi\u00f9 plausibile\".\nEvoluzione territoriale.\nL'Oregon Country venne inizialmente rivendicato da Gran Bretagna, Francia, Russia e Spagna. Le rivendicazioni spagnole furono in seguito riprese dagli Stati Uniti. L'estensione del territorio rivendicato era vaga, in seguito si evolse nei decenni in confini ben delimitati nel trattato britannico-americano del 1818. Gli Stati Uniti fecero valere le loro rivendicazioni in base alle esplorazioni di Robert Gray alla fine del Settecento e alla spedizione di Lewis e Clark di inizio Ottocento. La Gran Bretagna basava le sue rivendicazioni dalle esplorazioni nell'entroterra di David Thompson e dalle navigazioni, in tempi pi\u00f9 antichi, della costa. La rivendicazioni spagnole si basavano sulle esplorazioni sulla costa pacifica alla fine del Settecento. Anche la Russia poggiava le sue pretese territoriali sulla sua attivit\u00e0 esplorativa nella zona. La Spagna rinunci\u00f2 alle pretese sui territori del Pacifico nordoccidentali, a favore della Gran Bretagna, con la Convenzione di Nootka. La Spagna rinunci\u00f2 definitivamente ad ogni rivendicazione territoriale a nord del 42\u00ba parallelo, con il Trattato Adams-On\u00eds del 1819. Intanto la Russia iniziava a rivendicare i territori a sud del 54\u00ba parallelo e ad est del 141\u00ba meridiano. Nel 1818 gli stati Uniti e la Gran Bretagna negoziarono una convenzione con la quale venivano estesi i rispettivi territori lungo il 49\u00ba parallelo. Nel 1821, il parlamento britannico impose la giurisdizione dell'Alto Canada a tutti i cittadini britannici domiciliati nella Terra di Rupert e nel distretto Columbia.\nNel 1843 i coloni statunitensi instaurarono il loro governo, chiamato il governo provvisorio dell'Oregon. Un comitato legislativo abbozz\u00f2 un insieme di normative conosciuto come l'\"Organic Law\".\nPrimi insediamenti.\nL'esploratore David Thompson della Compagnia del Nord-Ovest, in seguito Compagnia della Baia di Hudson, penetr\u00f2 nell'Oregon Country da nord, via il passo Athabasca, arrivando nel 1807. Nel 1810 John Jacob Astor I fond\u00f2 la Pacific Fur Company, filiale occidentale della sua American Fur Company, attiva nel commercio delle pellicce, e ne install\u00f2 un emporio chiamato Fort Astoria, primo insediamento dell'odierna Astoria. Thompson, attraversando il fiume Columbia, riusc\u00ec a raggiungere Fort Astoria ancora in costruzione. Questi eventi diedero inizio a una breve era di competizione tra mercanti di pellicce britannici e americani. Nel 1812 scoppi\u00f2 in Nordamerica la guerra tra britannici e statunitensi. Sotto controllo britannico Fort Astoria venne rinominato Fort George.\nNel 1821, quando la Compagnia del Nord-Ovest si fuse con la Compagnia della Baia di Hudson, il parlamento britannico impose la giurisdizione dell'Alto Canada sui sudditi britannici del distretto Columbia e della Terra di Rupert, e diede alla Compagnia della baia di Hudson l'autorit\u00e0 di applicare le leggi britanniche. John McLoughlin venne nominato capo del Columbia Department nel 1824, questi spost\u00f2 il suo quartier generale a Fort Vancouver che divent\u00f2 \"de facto\" il centro politico del Pacifico nordoccidentale. McLoughlin applic\u00f2 la legge ai sudditi britannici, ottenne la pace con i nativi e cerc\u00f2 di mantenere l'ordine anche sui coloni statunitensi.\nAstor con la sua American Fur Company continuava le sue operazioni di commercio delle pellicce nelle Montagne Rocciose. Negli anni 1820 alcuni esploratori statunitensi visitarono quest'area oltre le Montagne Rocciose. Alcune notizie sull'Oregon country circolavano negli Stati Uniti orientali. Alcune chiese decisero di inviare missionari per convertire gli indiani. Jason Lee, un pastore metodista di New York, fu il primo missionario ad insediarsi nell'Oregon. Costru\u00ec una missione destinata agli indiani nel 1834. Alcuni anni dopo seguirono altri missionari.\nI coloni statunitensi iniziarono ad arrivare, attraverso la pista dell'Oregon, in numero sempre maggiore a partire dagli anni 1830. Aumentarono cos\u00ec le discussioni sui confini tra Stati Uniti e Nordamerica britannico. La crescente tensione port\u00f2 alla disputa sui confini dell'Oregon. Entrambi i contendenti si accorsero che i coloni avrebbero deciso chi avrebbe alla fine controllato la regione. Tardivamente la Compagnia della Baia di Hudson, che in precedenza scoraggiava la colonizzazione poich\u00e9 poteva essere da ostacolo alla sua attivit\u00e0, decise di invertire la sua posizione. Nel 1841 il cacciatore di pellicce James Sinclair guid\u00f2 pi\u00f9 cento coloni nella zona vicino a Fort Vancouver. \nGli sforzi anglo-canadesi per fermare l'avanzata statunitense si dimostrarono tardivi. Ad esempio, nel 1843 solo un migliaio di coloni britannici partirono per l'Oregon. Con il Trattato dell'Oregon del 1846 la Gran Bretagna cedette la Columbia a sud del 49\u00ba parallelo.\nIl Trattato dell'Oregon.\nNel 1843 i coloni della Willamette Valley instaurarono un governo provvisorio a Champoeg, che fu riconosciuto, anche se in forma non ufficiale da John McLoughlin della Compagnia della Baia di Hudson nel 1845.\nIntanto negli Stati Uniti ci furono forti pressioni per occupare l'Oregon Country. In quegli anni gli Stati Uniti erano impegnati nel contendere il Texas al Messico. L'annessione del Texas agli Stati Uniti era fortemente voluta dagli Stati del sud, mentre quella dell'Oregon da quelli del nordest. Nelle elezioni presidenziali del 1844 i democratici erano favorevoli a espandersi in entrambe le aree in questione. Vinte le elezioni, la presidenza di James Knox Polk sostenne la soluzione, per quanto riguardava l'Oregon, del 49\u00ba parallelo come confine. Intanto il governo britannico cerc\u00f2 di prendere controllo del territorio a nord del fiume Columbia. Nonostante la situazione tesa, n\u00e9 la Gran Bretagna n\u00e9 gli Stati Uniti volevano arrivare alle armi. I due paesi di lingua inglese arrivarono ad un accordo nel 1846, con il trattato dell'Oregon, secondo il quale il territorio occidentale veniva diviso lungo il 49\u00ba parallelo.\nDurante gli anni 1840 la Compagnia della Baia di Hudson spost\u00f2 i suoi quartieri generali del Columbia Department da Fort Vancouver a Fort Victoria nell'isola di Vancouver. L'idea di spostarsi in una localit\u00e0 pi\u00f9 settentrionale era gi\u00e0 stata pianificata negli anni 1820. La decisione finale di spostare i quartieri generali del Columbia District, nonostante le forti resistenze di John McLoughlin, fu presa dall'amministratore George Simpson nel 1842.\nLa decisione di Simpson era motivata da una serie di fattori tra cui il declino del commercio di pellicce nel Nordamerica. All'opposto la Compagnia della Baia di Hudson vide un incremento di utili con l'esportazione di salmoni e legname. Inoltre venne scoperto un giacimento carbonifero nell'isola di Vancouver. In sostanza la zona di Fort Victoria stava diventando strategicamente sempre pi\u00f9 importante. Infine, il crescente numero di coloni statunitensi nella \"Bassa Columbia\" diede a Simpson preoccupazioni riguardo all'effettiva sicurezza di Fort Vancouver. Simpson cap\u00ec che il confine tra Nordamerica britannico e Stati Uniti non avrebbe seguito il fiume Columbia bens\u00ec, pi\u00f9 realisticamente, il 49\u00ba parallelo.\nNel 1848 la porzione statunitense dell'Oregon Country fu formalmente organizzata come Territorio dell'Oregon. Nel 1849 l'isola di Vancouver divenne una dipendenza della corona britannica, con la terraferma organizzata, nel 1858, come colonia della Columbia Britannica. Nel 1853 la regione a nord del fiume Columbia fu organizzato nel Territorio di Washington."}
{"id": "2619483", "revid": "12458", "url": "https://it.wikipedia.org/wiki?curid=2619483", "title": "Montagne rocciose", "text": ""}
{"id": "2619484", "revid": "1543377", "url": "https://it.wikipedia.org/wiki?curid=2619484", "title": "El Banco", "text": "El Banco \u00e8 un comune della Colombia facente parte del dipartimento di Magdalena.\nIl centro abitato venne fondato da Jos\u00e9 Domingo Ort\u00edz nel 1680."}
{"id": "2619487", "revid": "307923", "url": "https://it.wikipedia.org/wiki?curid=2619487", "title": "Montignano", "text": ""}
{"id": "2619493", "revid": "635893", "url": "https://it.wikipedia.org/wiki?curid=2619493", "title": "Parco nazionale Reinheimen", "text": "Il parco nazionale Reinheimen \u00e8 un parco nazionale della Norvegia, nelle contee di Innlandet e M\u00f8re og Romsdal. \u00c8 stato istituito nel 2006 e occupa una superficie di 1.969\u00a0km\u00b2."}
{"id": "2619495", "revid": "663182", "url": "https://it.wikipedia.org/wiki?curid=2619495", "title": "Live at Madison Square Garden (Bon Jovi)", "text": "Live at Madison Square Garden \u00e8 il quinto video dal vivo pubblicato dalla rock band statunitense Bon Jovi. Il video \u00e8 stato registrato il 14 e 15 luglio 2008 al Madison Square Garden di New York, durante i concerti conclusivi del Lost Highway Tour. La scaletta \u00e8 un mix delle canzoni suonate durante le due serate.\nIl video, diretto da Anthony M. Bongiovi e Brian Lockwood, \u00e8 stato pubblicato in Europa, Giappone e Australia nell'autunno 2009, mentre negli Stati Uniti e in Canada nel maggio 2010.\nScaletta.\nBrani tratti dal concerto del 15 luglio\nBonus tracks.\nBrani tratti dal concerto del 14 luglio\nDurata totale: 144:15\nEdizione Blu-ray.\nLa versione Bluray contiene 2 dischi: oltre al concerto contiene come disco bonus il documentario \"When We Were Beautiful\"."}
{"id": "2619500", "revid": "228587", "url": "https://it.wikipedia.org/wiki?curid=2619500", "title": "Montes di Venere", "text": "Segue una lista dei montes presenti sulla superficie di Venere. La nomenclatura di Venere \u00e8 regolata dall'Unione Astronomica Internazionale; la lista contiene solo formazioni esogeologiche ufficialmente riconosciute da tale istituzione.\nI montes di Venere portano il nome di divinit\u00e0 femminili di varie culture. Fanno eccezione i Maxwell Montes, dedicati ad un fisico.\nInoltre, si contano 6 montes inizialmente battezzati dall'IAU e la cui denominazione \u00e8 stata poi abrogata."}
{"id": "2619507", "revid": "1889177", "url": "https://it.wikipedia.org/wiki?curid=2619507", "title": "Parco nazionale Reisa", "text": "Il parco nazionale Reisa \u00e8 un parco nazionale della Norvegia, nella contea di Troms og Finnmark. \u00c8 stato istituito nel 1986 e occupa una superficie di 803\u00a0km\u00b2."}
{"id": "2619513", "revid": "27467925", "url": "https://it.wikipedia.org/wiki?curid=2619513", "title": "Neolatine", "text": ""}
{"id": "2619520", "revid": "27467939", "url": "https://it.wikipedia.org/wiki?curid=2619520", "title": "Lingue Romanze", "text": ""}
{"id": "2619521", "revid": "118679893", "url": "https://it.wikipedia.org/wiki?curid=2619521", "title": "Sally Mortemore", "text": "Biografia.\n\u00c8 apparsa in numerosi spettacoli in teatro. Nel cinema \u00e8 apparsa interpretando il ruolo di Madame Irma Pince, in \"Harry Potter e la camera dei segreti\". Il suo debutto nel cinema \u00e8 stato in \"Daphne &amp; Apollo\", interpretando Miss Quigley. Il film \u00e8 uscito nel 1997. In televisione ha interpretato il ruolo di Grace in una puntata della serie inglese \"Wire in the Blood\". \u00c8 apparsa anche nel cortometraggio \"The Harvest\", del 2006. \u00c8 apparsa inoltre in una puntata della serie \"Drop Dead Gorgeous\", interpretando Hiawyn Sinclair."}
{"id": "2619522", "revid": "729019", "url": "https://it.wikipedia.org/wiki?curid=2619522", "title": "Ferrovia Brienz-Rothorn", "text": "La ferrovia Brienz\u00a0\u2013 Rothorn (in tedesco Brienz-Rothorn-Bahn) \u00e8 una ferrovia a cremagliera a scartamento ridotto, gestita dall'omonima societ\u00e0; collega Brienz, in Svizzera, al culmine del Brienzer Rothorn, dove sono stati costruiti complessi alberghieri per i visitatori i quali possono fare escursioni a piedi in ampi sentieri protetti.\nStoria.\nLa ferrovia venne costruita tra il 1889 e il 1891 e venne inaugurata con trazione a vapore e sistema a cremagliera. L'uso della locomotiva a vapore \u00e8 rimasto fino ad oggi, con l'utilizzo di locomotive di recente costruzione, alimentate a nafta anzich\u00e9 a carbone. L'esercizio \u00e8 solo stagionale, e solitamente ha luogo da maggio a ottobre.\nCaratteristiche.\nLa linea parte dalla quota di 566\u00a0m s.l.m. e raggiunge il culmine del Rothorn a 2.244\u00a0m s.l.m. con treni spinti da locomotive a vapore, in cui la trazione \u00e8 esercitata direttamente sulla cremagliera, mentre le ruote sul binario sono solamente portanti. La pendenza media \u00e8 del 225\u2030, con una punta massima del 250\u2030."}
{"id": "2619523", "revid": "647919", "url": "https://it.wikipedia.org/wiki?curid=2619523", "title": "Lingua parlata", "text": ""}
{"id": "2619529", "revid": "635893", "url": "https://it.wikipedia.org/wiki?curid=2619529", "title": "Parco nazionale Saltfjellet-Svartisen", "text": "Il parco nazionale Saltfjellet-Svartisen \u00e8 un parco nazionale della Norvegia, nella contea di Nordland. \u00c8 stato istituito nel 1989 e occupa una superficie di 2.102\u00a0km\u00b2 a tutela del gruppo montuoso del Saltfjellet e del ghiacciaio Svartisen."}
{"id": "2619534", "revid": "76963", "url": "https://it.wikipedia.org/wiki?curid=2619534", "title": "Kate Duch\u00eane", "text": "Debutta come attrice nel 1987, interpretando un ruolo in un adattamento televisivo di \"Miss Marple al Bertram Hotel\", opera di Agatha Christie. In seguito ha lavorato in varie produzioni televisive e cinematografiche britanniche fra cui \"Kiss Me Kate\" (1998), \"Family Affairs\" (2005) e \"Afterlife - Oltre la vita\" (2006).\nKate Duch\u00eane \u00e8 principalmente nota per aver interpretato il ruolo della severa e austera 'Miss Hardbroom', nella serie per ragazzi \"Scuola di streghe\" (\"The Worst Witch\"), andata in onda per la prima volta dal 1998 al 2001."}
{"id": "2619536", "revid": "933835", "url": "https://it.wikipedia.org/wiki?curid=2619536", "title": "Azienda Mobilit\u00e0 Aquilana", "text": "A.M.A. Spa, acronimo di Azienda Mobilit\u00e0 Aquilana, \u00e8 un'azienda italiana che gestisce il trasporto pubblico locale, consistente nella sola rete autobus, nel territorio comunale dell'Aquila, nel vicino comune di Fossa e nella localit\u00e0 di Picenze, nel comune di Barisciano. Nata nel 2000 come societ\u00e0 per azioni, il controllo sociale \u00e8 al 100% nelle mani del Comune dell'Aquila.\nStoria.\nIl primo embrione del trasporto urbano all'Aquila fu una linea filoviaria, aperta nel 1909, gestita dall'azienda privata Chiodi &amp; Capranica e che fu smantellata nel 1924, sostituita da un servizio automobilistico. La gestione privata prosegu\u00ec, parallelamente all'ampliamento della rete, fino ai primi anni Settanta quando il servizio venne municipalizzato e costituita l'A.S.M. (Aquilana Servizi Municipalizzati) attiva anche nel servizio della nettezza urbana locale.\nNel 2000 dall'A.S.M. viene scorporata l'A.M.A., con la separazione del settore autotrasporti.\nDati aziendali.\nFin dalla sua fondazione, avvenuta il 1\u00ba gennaio 2000, l'A.M.A. \u00e8 societ\u00e0 per azioni il cui socio unico \u00e8 il Comune dell'Aquila. L'azienda concorda percorsi e orari delle autolinee sia con il comune, per quanto riguarda le corse interne al territorio comunale, che con la Regione Abruzzo, per quanto riguarda il servizio intercomunale.\nIl bilancio 2015 si \u00e8 chiuso con un attivo di \u20ac . Il parco mezzi consta di 82 veicoli aventi un'et\u00e0 media di 18,2 anni; di questi, il 54,8% \u00e8 dotato di pedana per la salita a bordo di disabili non deambulanti.\nServizio.\nIl servizio \u00e8 svolto su una rete di 17 linee automobilistiche diurne, di cui la maggior parte transitanti per il Terminal \"Lorenzo Natali\" dove \u00e8 attivo l'interscambio con le linee interurbane gestite da TUA. Esiste inoltre un collegamento meccanizzato, mediante scale mobili, tra il citato Terminal e la centralissima Piazza Duomo; tuttavia, il suo funzionamento \u00e8 sospeso a tempo indeterminato.\nDal 2011, nelle sole giornate di gioved\u00ec e sabato, \u00e8 attiva una linea di collegamento notturna tra il Parco del Castello e la localit\u00e0 di Sassa, dedicata agli studenti universitari. Il servizio \u00e8 attivo dalle 21:15 alle 02:00 ed \u00e8 soggetto alle stesse tariffe del servizio diurno."}
{"id": "2619538", "revid": "253269", "url": "https://it.wikipedia.org/wiki?curid=2619538", "title": "Una Stubbs", "text": "Pur avendo cominciato come ballerina per lo show televisivo del 1956 \"Cool For Cats\" ha proseguito la sua carriera partecipando a diversi film e sketch show per la televisione inglese.\nL'attrice \u00e8 morta nel 2021 all'et\u00e0 di ottantaquattro anni."}
{"id": "2619539", "revid": "1782831", "url": "https://it.wikipedia.org/wiki?curid=2619539", "title": "Jakeem Thunder", "text": "Jakeem Thunder, inizialmente chiamato J.J. Thunder il cui vero nome \u00e8 Jakeem Johnny Williams, \u00e8 un personaggio immaginario nell'Universo DC, un membro del team di supereroi conosciuto come la Justice Society of America. Jakeem comparve per la prima volta in \"Flash\" vol. 2 n. 134 (febbraio 1998), e fu creato da Grant Morrison, Mark Millar e Paul Ryan.\nBiografia del personaggio.\nJakeem Johnny Williams \u00e8 un adolescente precoce di Keystone City (casa del Flash originale). La madre di Jakeem lasci\u00f2 suo padre mentre lei era ancora incinta e rimase orfano quando sua madre mor\u00ec di cancro. A sua zia Lashawn fu data la piena custodia del ragazzo e suo padre, Phil, non seppe mai (e ancora non lo sa) della sua nascita. Jakeem divenne un ragazzino autosufficiente che crebbe per la strada ed adott\u00f2 un modo di fare da duro e sboccato per sopravvivere.\nQuando Johnny Thunder cominci\u00f2 a perdere controllo sul suo \"Genio\" Thunderbolt, a causa del suo declino mentale, mise il genio all'interno di una penna stilografica. Senza conoscere la pericolosit\u00e0 dell'oggetto, Jay Garrick regal\u00f2 questa penna a Jakeem.\nDurante il crossover \"Justice League/Justice Society\", quando il mondo fu minacciato da un Thunderbolt malvagio, Jakeem scopr\u00ec presto che in realt\u00e0 Thunderbolt veniva dalla Quinta Dimensione e che veniva controllato pronunciando il suo nome (Yz) al contrario (\"Say You\"). Jakeem lavor\u00f2 con un piccolo gruppo di membri della Justice Society, dato che tentarono di rimanere vivi mentre Yz e il Genio blu di nome Lkz si battevano nello spazio. Jakeem tent\u00f2 anche di sconfiggere Qwisp, un terzo Genio che arriv\u00f2 a minacciare il gruppo.\nQwisp fu arrestato dalla polizia della Quinta Dimensione. Con l'aiuto di Capitan Marvel, Jakeem riusc\u00ec a fondere Yz con Lkz. Lkz veniva controllato pronunciando le parole \"So C\u00fbl\" (pronunciato all'inglese \"So Cool\"). Yz e Lkz formarono un nuovo Genio color porpora di nome Yzlkz e anche questo Genio veniva controllato dalla frase \"so cool\".\nJustice Society.\nIn qualche modo, Jakeem si un\u00ec come recluta part-time nella Justice Society of America. Gli fu dato il benvenuto dalla compagna di squadra Stargirl, che divenne un'amica, e un'influenza positiva per lui. Benefici\u00f2 anche della guida dello stesso Johnny Thunder. Lui ed Hourman (Rick Tyler), strinsero con lui un'amicizia fraterna. Come Johnny prima di lui, caus\u00f2 alcuni guai senza la volont\u00e0 di farlo, a causa della povera scelta di parole nei suoi comandi.\nDurante la storia \"Last Laugh\" dove alcuni criminali dell'Universo DC furono infettati dal gas esilarante del Joker, un Solomon Grundy \"Jokerizzato\" attacc\u00f2 il quartier generale della JSA. Il suo attacco iniziale cominci\u00f2 con lo stacco della testa della Statua della Libert\u00e0 fuori dall'entrata e la neutralizzazione dell'allora custode del museo Alexander Montez. Jakeem e Stargirl erano gli unici due eroi all'interno del quartier generale al momento dell'attacco. Il loro combattimento contro Solomon Grundy non fu un successo, infatti questi rub\u00f2 la penna magica di Jakeem e a gett\u00f2 nelle fogne. Jakeem disse a Stargirl di voler recuperare la penna, non perch\u00e9 egli vedeva Thunderbolt come il suo potere, ma perch\u00e9 era un suo amico.\nDurante il combattimento con Grundy, Jakeem fu quasi sconfitto da un behemoth. Cap\u00ec che Stargirl era in grande pericolo ed in un attacco di panico, tent\u00f2 di allungarsi per recuperare la sua penna. Un'onda rosa e porpora ne scatur\u00ec nei suoi occhi e intorno alla penna, e levit\u00f2 nel suo palmo. Jakeem si chiese, inizialmente, come questo poteva essere accaduto, ma decise di scoprirlo successivamente. Il combattimento serv\u00ec come esperienza di congiunzione per i due eroi. Jakeem, nei panni di Thunderbolt, riaggiust\u00f2 la statua.\nJohnny Thunderbolt.\nSempre nella battaglia contro Grundy, Jakeem inconsapevolmente cur\u00f2 il suo predecessore dal morbo di Alzheimer. Sfortunatamente, Johnny divenne una preda di Ultra-Humanite, che prese il corpo di Johnny al fine di controllare i poteri di Thunderbolt. Nella storia \"Stealing Thunder\", Jakeem \u00e8 uno degli eroi rimasti liberi dal controllo di Humanite. Infine Jakeem riusc\u00ec a riprendere il controllo di Thunderbolt, ma Johnny Thunder perse la sua vita. Jakeem, quindi, desider\u00f2 che Thunderbolt salvasse Johnny in qualche modo, cos\u00ec il Genio scelse di fondersi con Johnny, creando un nuovo essere con le memorie di entrambi. Successivamente assunse il nome di Johnny Thunderbolt. Johnny Thunderbolt aveva la somiglianza di Johnny Thunder sebbene non si sapeva in che modo le personalit\u00e0 di Johnny e dei due Genii interagivano, e se una delle personalit\u00e0 era dominante sulle altre. La famiglia di Johnny fu informata della sua morte e il funerale si svolse al Valhalla, un cimitero per supereroi. La famiglia non sapeva che egli sopravviveva come Thunderbolt. Il Thunderbolt infine smise di mostrare le sembianze di Johnny mentre parlava come lui.\nNumero del Padre.\nCon l'aiuto di Johnny, Jakeem incontr\u00f2 il suo padre biologico, Phil, che era ora uno studente di ingegneria. Jakeem non rivel\u00f2 la sua vera identit\u00e0, ma incontr\u00f2 anche sua moglie, Jennifer, ed il suo giovane fratellastro. Jakeem sent\u00ec fortemente di volersi riconnettere alla vita di suo padre, ma temette di sconvolgerne la vita attuale.\nCrisi Infinita.\nDopo l'alba di \"Crisi infinita\", Lo Spettro invi\u00f2 Jakeem nella sua penna nella Quinta Dimensione, dove soccombette alle macchinazioni di Qwsp e divenne un tiranno pazzo. Thunderbolt mise insieme un'armata per sconfiggerlo, incluso il figlio di Thunderbolt, Shocko e la di lui moglie Peachy Pet. Con l'aiuto della JSA, Jakeem fu liberato dalle influenze malvagie di Qwsp. Tra i prigionieri di Qwsp vi era Johnny Thunder, separato dal Genio e vivente nella Quinta Dimensione. Dopo il ritorno della JSA dalla Quinta Dimensione, trovarono Mordru a combattere contro Nabu. Jakeem afferr\u00f2 una pistola e si mise in azione contro il mago malvagio (che aveva precedentemente squarciato la gola di Jakeem). Jakeem restitu\u00ec il favore tagliando la gola di Mordru con la sua penna, quindi convoc\u00f2 Thunderbolt per elettrificarlo. Jakeem quindi chiese a Thunderbolt di inviare Mordru \"in un posto dove nessuno di noi lo rivedr\u00e0 pi\u00f9\", finendo la frase, per la prima volta, con \"per favore\".\nKingdom Come.\nIn \"Kingdom Come\" di Alex Ross e Mark Waid, Jakeem mostr\u00f2 un ovvio interesse per il membro della JSA, Fulmine. Nella conseguente battaglia contro Magog, fu messo k.o. all'inizio della battaglia e rimase nello sfondo per tutta la storia.\nPoteri e abilit\u00e0.\nJakeem possiede l'abilit\u00e0 di convocare e controllare un potentissimo Genio nella forma di \"Johnny Thunderbolt\". Il Genio pu\u00f2 esaudire ogni desiderio richiesto da Jakeem, sebbene talvolta li esegua troppo alla lettera. Le abilit\u00e0 di Thunderbolt si limitarono a causa di alcune limitazioni secondo le nuove regole di \"Tenth Age of Magic\".\nMichael Holt (Mister Terrific), afferm\u00f2 che potevano fare eseguire a Thunderbolt ogni desiderio pronunciato anche dalla voce registrata di Jakeem, sebbene ci\u00f2 non si vide mai."}
{"id": "2619540", "revid": "373458", "url": "https://it.wikipedia.org/wiki?curid=2619540", "title": "VIII secolo d.C.", "text": ""}
{"id": "2619548", "revid": "27468277", "url": "https://it.wikipedia.org/wiki?curid=2619548", "title": "Tarda romanit\u00e0", "text": ""}
{"id": "2619550", "revid": "635893", "url": "https://it.wikipedia.org/wiki?curid=2619550", "title": "Parco nazionale Seiland", "text": "Il parco nazionale Seiland \u00e8 un parco nazionale della Norvegia, nella contea di Finnmark. \u00c8 stato istituito nel 2006 e occupa una superficie di 316,3\u00a0km\u00b2, di cui 306,7\u00a0km\u00b2 sulla terraferma e 9,6\u00a0km\u00b2 in mare ."}
{"id": "2619551", "revid": "838137", "url": "https://it.wikipedia.org/wiki?curid=2619551", "title": "Sebastiano Andreantonelli", "text": " L'opera per la quale \u00e8 maggiormente conosciuto \u00e8 la \"Historiae Asculanae\".\nRicordato come uomo di raffinata erudizione si dimostr\u00f2 fin da giovanissimo incline a diverse discipline ed il suo ingegno ed i suoi interessi lo condussero a distinguersi in pi\u00f9 campi della conoscenza quali la storia, la poesia e la giurisprudenza.\nLa figura dello storico \u00e8 soprattutto nota e considerata come la pi\u00f9 importante tra quelle degli autori di memorie dell'antichit\u00e0 della cultura della citt\u00e0 di Ascoli Piceno. Si deve alla sua accurata e minuziosa opera di ricerca la scrittura della \"Storia di Ascoli\". Le sue opere sono da sempre apprezzate ed accreditate come solida fonte di riferimento per la conoscenza delle vicissitudini cittadine, spesso corredate anche da numerose citazioni epigrafiche. \u00c8 stato menzionato anche tra i pi\u00f9 illustri scrittori nazionali da Giammaria Mazzucchelli e da Girolamo Tiraboschi che cita l\"'Historiae Asculanae\", nel III libro, tomo III, della sua \"Storia della Letteratura Italiana\".\nLa citt\u00e0 di Ascoli ha intitolato a suo nome una via del centro storico (una \"rua\" secondo la dicitura utilizzata nella toponomastica ascolana) dove si trova la casa in cui \u00e8 nato.\nBiografia.\nL'assenza di fonti documentali non consente di trovare molte informazioni sulla sua vita. Sappiamo comunque che nacque da una nobile famiglia e fu allievo di Erennio Massimi, canonico ascolano e suo precettore.\nDall'anno 1612 s'impegn\u00f2 nella ricerca di notizie sulla storia della sua citt\u00e0, consultando molti archivi per riunire quanto necessario a raccogliere le memorie della storia patria. Di tutto questo si trova traccia in due delibere del \"Consiglio degli Anziani di Ascoli\" che recano rispettivamente le date 6 ed 11 dicembre 1612 nelle quali il Consiglio stesso accoglie, all'unanimit\u00e0, le richieste presentate dall'Andreantonelli per la consultazione \u00ab\"di libri, scritture e privilegi della segreteria\"\u00bb utili alla stesura ed alla descrizione delle cose celebri di Ascoli.\nIn seguito si trasfer\u00ec a Roma dove consegu\u00ec il dottorato in giurisprudenza con gli insegnamenti di Pompeo Ugonio.\nOrdinato sacerdote, il giorno 1\u00ba giugno 1620 fu nominato preposto, dal vescovo Sigismondo Donati, della chiesa di Santa Maria Assunta presso Spinetoli, parrocchia di cui prese possesso il 16 giugno dello stesso anno. Qui rest\u00f2 fino al 1639. Durante questo periodo si divise tra gli impegni della vita religiosa e la stesura della sua \"Historiae Asculanae\", tralasciando l'esercizio della professione forense. Spese parte della sua vita anche nella cittadina calabra di Mileto, dove ricopr\u00ec l'incarico di vicario generale del cugino, il vescovo minorita Virgilio Capponi. Rientr\u00f2 nella sua citt\u00e0 natale dopo la morte del Capponi ricevendo i titoli di canonico del duomo di Sant'Emidio e di protonotario apostolico.\nLa vastit\u00e0 delle sue conoscenze avvicin\u00f2 l'Andreantonelli alle maggiori Accademie italiane quali la Romana e la Partenope, fu anche Principe dell'Accademia degli Imperfetti della citt\u00e0 di Ascoli che aveva come motto \"Perfecta producam\".\nAndreantonelli mor\u00ec nel 1643, all'et\u00e0 di soli quarantanove anni.\nPer celebrarne la morte Domenico Urbani Veneto scrisse la lirica \"Ascoli Sospirosa\", una lunga ode dedicata allo storico ascolano, in cui si legge:\n\u00ab\"Ascoli tu, che dalle stelle avesti\"&lt;br&gt;\n\"Con l'inclito natal Ciel si benigno;\"&lt;br&gt;\n\"Tu ch'hai partorir quel Cigno,\"&lt;br&gt;\n\"Che nel Ciel della gloria orna i tuoi gesti.\"\u00bb\nLe sue spoglie furono accolte dalla cripta di Sant'Emidio dove ancora oggi si trova la lapide con l'epigrafe che gli Imperfetti dedicarono alla sua memoria:\n\u00ab\"SEBASTIANO ANDREANTONELLO J.C. HVIVS BASILICAE CAN.co MILETI VICARIO PROTHON.o APOSTOL.o POETAE HISTORICO ANTIQVARIO LEPIDISS.o CANDIDISS.o VERSATO QVI VIVENS INTER ROMANAS ET PARTHENOPAEAS ACADEMIAS COMMENDATVS LVSIT ASCVLANAM IMPERFECTORVM CVIVS MODERATOR OCCIDIT ILLVSTRAVIT EADEM ACADEMIA PRINCIPI DE SE B. M. L. L. P. A.o D.m M. DCXLIII.\"\u00bb\n\u201c\"A Sebastiano Andreantonelli giureconsulto, canonico di questa cattedrale, vicario vescovile di Mileto, protonotario apostolico, poeta, storico, erudito, letterato assai elegante e raffinato che in vita coltiv\u00f2 gli studi umanistici con grande onore presso le Accademie Romana e Partenope, rese illustre l'Accademia Ascolana degli Imperfetti, della quale fu rettore e in tale carica venne a morte. La stessa Accademia al proprio presidente con affetto ed animo grato pose nell'anno del Signore 1643.\"\u201d\nOpere.\nTutti i suoi testi, scritti in latino, furono dati alle stampe, a cura dei suoi nipoti Francesco Antonio e Carlo Celidonio Andreantonelli, dopo la sua morte.\nNella citt\u00e0 di Ascoli, presso l'Archivio Storico Comunale, a conferma della divulgazione che ebbero i suoi libri si trova riportato nel volume 281 del \"Libro delle spese\", recante data 28 giugno 1713, l'annotazione della delibera del \"Consiglio dei Cento e della Pace\", del 14 maggio 1713, in cui si corrispondevano uno scudo e 25 baiocchi a Girolamo Morelli che aveva inviato un volume della Storia di Andreantonelli alla cittadina di Senigallia dove sarebbe stato conservato per la pubblica consultazione.\nHistoriae Asculanae.\nQuesto testo, suddiviso in quattro libri, rappresenta la sua opera maggiore. Fu lasciato dallo scrittore senza una completa revisione a causa della sua prematura scomparsa. Cercarono di completarlo e correggerlo i nipoti materni, i quali dichiararono apertamente di non sentire di avere l'adeguata preparazione.\nAsculanae Ecclesiae historiarum liber unicus.\nQuesto testo tratta della storia della chiesa ascolana. Nella prima parte l'autore riporta notizie particolareggiate su tutte le chiese e tutte le istituzioni religiose presenti nella citt\u00e0. Nella seconda parte elenca la cronotassi dei vescovi e narra la storia e le vicissitudini della diocesi di Ascoli Piceno.\nBreve ristretto dell'historia asculana.\nIl volume \u00e8 costituito da una versione ridotta del libro della \"Historiae Asculanae\", fu stampato in lingua italiana nella citt\u00e0 di Ascoli nell'anno 1676.\nRime.\nVolumetto in cui sono raccolti i suoi componimenti poetici. In questi l'autore descrive l'amenit\u00e0 dei luoghi ed il suo attaccamento per la pace."}
{"id": "2619556", "revid": "767487", "url": "https://it.wikipedia.org/wiki?curid=2619556", "title": "Blue Orchid", "text": "Blue Orchid \u00e8 una canzone dei White Stripes del 2005, pubblicata come primo singolo dall'album \"Get Behind Me Satan\" il 30 maggio 2005 per l'etichetta XL Recordings. Il sound che la caratterizza \u00e8 grezzo, con forte contaminazione Blues e ritmo lento e piuttosto pesante alla Black Sabbath: questo la identifica come esempio dello Stoner rock."}
{"id": "2619558", "revid": "767487", "url": "https://it.wikipedia.org/wiki?curid=2619558", "title": "Fratellanza - Brotherhood", "text": "Fratellanza \u2013 Brotherhood (\"Broderskab\") \u00e8 un film del 2009 diretto da Nicolo Donato.\nIl film, di produzione danese, \u00e8 stato presentato in concorso al Festival Internazionale del film di Roma 2009, dove ha vinto il Marc'Aurelio d'oro.\nTrama.\nIl film si svolge in Danimarca. Lars \u00e8 un ragazzo ventiduenne che si trova rifiutata la sua domanda a tenente nell'esercito danese perch\u00e9 accusato di aver tentato degli approcci con alcuni commilitoni anche se fuori dalla caserma. Il giovane attraversa un periodo di crisi, ha forti contrasti con i genitori, e, quasi per caso, si trova ad avere a che fare con un gruppo neonazista.\nDapprima molto riluttante, finisce per farsi coinvolgere sempre pi\u00f9 dalla dinamica del \"branco\", fino a diventarne membro effettivo, attraversando i violenti riti di passaggio di questa sottocultura. Il capogruppo sceglie di affiancare a Lars il veterano Jimmy, per indottrinarlo (anche attraverso la lettura del \"Mein Kampf\") e testarne la fedelt\u00e0 alla causa: il loro rapporto passer\u00e0 bruscamente e in rapido crescendo dall'astio e dalla diffidenza all'ammirazione reciproca, per sfociare nella passione e nell'amore. I due si sforzano di mantenere segreta la relazione, ma questa arriver\u00e0 inevitabilmente alle orecchie degli altri membri del gruppo neonazista, intrisi di pulsioni omofobe, e le conseguenze per i due \"traditori della purezza\" saranno gravi."}
{"id": "2619560", "revid": "253269", "url": "https://it.wikipedia.org/wiki?curid=2619560", "title": "Indra Ov\u00e9", "text": "\u00c8 figlia del regista Horace Ov\u00e9, originario del Trinidad. \nHa debuttato al cinema nel 1994 nel film \"Intervista col vampiro\".\nHa preso parte in altri film, serie televisive e spettacoli teatrali, tra cui i pi\u00f9 noti \"Resident Evil\", \"Othello\" (1995) ed \u00e8 apparsa nello spin-off della serie \"Scuola di streghe\", in cui ha interpretato il ruolo di Miss Nightingale.\n\u00c8 sposata con il direttore della fotografia Oliver Loncraine."}
{"id": "2619561", "revid": "635893", "url": "https://it.wikipedia.org/wiki?curid=2619561", "title": "Parco nazionale Skarvan og Roltdalen", "text": "Il parco nazionale Skarvan og Roltdalen \u00e8 un parco nazionale della Norvegia, nella contea di Tr\u00f8ndelag. \u00c8 stato istituito nel 2004 e occupa una superficie di 441,4\u00a0km\u00b2."}
{"id": "2619562", "revid": "149587", "url": "https://it.wikipedia.org/wiki?curid=2619562", "title": "Marina (Croazia)", "text": ""}
{"id": "2619565", "revid": "682087", "url": "https://it.wikipedia.org/wiki?curid=2619565", "title": "Brelle", "text": ""}
{"id": "2619570", "revid": "599013", "url": "https://it.wikipedia.org/wiki?curid=2619570", "title": "\u00d3scar Tabuenca", "text": "Carriera.\nCresce nelle giovanili dell'Athletic Bilbao, con la quale debutta con la squadra riserve nella stagione 1989-1990. L'anno successivo viene \"promosso\" alla prima squadra con cui esordisce nella Primera Divisi\u00f3n nel campionato 1990-1991, precisamente il 28 ottobre 1990 nella partita Athletic-Maiorca (2-0). Per sette stagioni veste la maglia dei \"rojiblancos\" collezionando 98 presenze.\nDurante la stagione 1997-1998 passa al Compostela, con cui milita due stagioni, al termine delle quali viene acquistato dal Granada, societ\u00e0 in cui disputa altri due campionati. L'anno successivo termina la carriera con la maglia dell'Aurrer\u00e1 Vitoria."}
{"id": "2619575", "revid": "27468575", "url": "https://it.wikipedia.org/wiki?curid=2619575", "title": "Endamame", "text": ""}
{"id": "2619576", "revid": "729019", "url": "https://it.wikipedia.org/wiki?curid=2619576", "title": "Lockheed EC-130H Compass Call", "text": "Il Lockheed EC-130H Compass Call \u00e8 una versione modificata del Lockheed C-130 Hercules volta ad ostacolare le comunicazioni nemiche con particolari contromisure elettroniche.\nStoria.\nSviluppo.\nGli EC-130H fanno parte dei \"Block\" (serie) 20/30/35 dei C-130. La conversione di tutta la flotta all'ultima serie, la 35, con una nuova sistemazione degli spazi interni e nuovi software operativi, \u00e8 prevista per il 2011.\nImpiego.\nIl Compass Call ha preso parte con successo a numerose operazioni militari condotte dall'USAF, come la guerra del Kosovo, l'invasione di Panam\u00e1, la guerra del Golfo e la guerra in Afghanistan.\nAttualmente tutti i Compass Call sono parte del \"55th Electronic Combat Group\" di stanza alla Davis-Monthan Air Force Base in Arizona."}
{"id": "2619577", "revid": "635893", "url": "https://it.wikipedia.org/wiki?curid=2619577", "title": "Parco nazionale Varangerhalv\u00f8ya", "text": "Il parco nazionale Varangerhalv\u00f8ya \u00e8 un parco nazionale della Norvegia, nella contea di Finnmark. \u00c8 stato istituito nel 2006 e occupa una superficie di 1804,1\u00a0km\u00b2. \u00c8 situato all'interno della penisola di Varanger, nel nord-est del Paese."}
{"id": "2619578", "revid": "767487", "url": "https://it.wikipedia.org/wiki?curid=2619578", "title": "Marf", "text": "Biografia.\nIl padre di Mario Bonavita, Leonida, era titolare della Societ\u00e0 Anonima Bonavita che fu una storica azienda italiana per la produzione di borre di feltro, nonch\u00e9 la pi\u00f9 importante tra le due guerre, tanto che nel 1928 Ettore Casadei scriveva: \"Questa fabbrica, unica nel suo genere in Italia, pu\u00f2 ritenersi la pi\u00f9 importante e grandiosa d'Europa, poich\u00e9 \u00e8 la sola in grado di produrre tutti indistintamente i tipi di feltro battuto\".\nStudente di farmacia, dopo essersi laureato nel 1921 in chimica farmaceutica, Mario and\u00f2 a dirigere nel 1926 una farmacia a Milano, in via del Broletto; ma la passione per la musica lo spinse a dedicarsi sempre pi\u00f9 alla composizione che fino ad allora era stata solo un passatempo. Si ricorda, ad esempio, la giovanile \"Donne moi de l'amour!\", pubblicata nel 1914 col nome di Mario Bonavita.\nNella citt\u00e0 meneghina incontr\u00f2 molto presto i pi\u00f9 importanti autori e compositori del panorama musicale italiano ed instaur\u00f2, a partire dal 1928 circa, un particolare sodalizio prima con l'eclettico artista Paolo Bernard e poi, soprattutto, con il compositore Vittorio Mascheroni. Si dedic\u00f2 con passione alla composizione in particolare di testi, ma anche di melodie, senza disdegnare l'attivit\u00e0 di cantante. Infatti possedeva una bella voce, calda e ironica, che gli permise di incidere come interprete alcune canzoni e persino un disco a Parigi, dove spesso soggiornava. Mario suonava discretamente il pianoforte, a orecchio dato che conosceva solo approssimativamente la musica scritta sul pentagramma.\nCollabor\u00f2 con autori e compositori di successo come Vittorio Mascheroni, Paolo Bernard, Bixio Cherubini, Angelo Ramiro Borella, Gorni Kramer, C. Bruno, Ennio Neri, Peppino Mendes, Eldo Di Lazzaro e tanti altri.\nLe sue canzoni vennero interpretate da artisti come il Trio Lescano, Carlo Buti, Lydia Johnson, Daniele Serra, Renzo Mori, Giacomo Osella, Miscel, Vittorio De Sica, Milly, Fernando Orlandis, Franco Lary, Mistinguett, Lys Gauty, Tino Rossi, ecc. con la direzione d'orchestra di Cinico Angelini, Pippo Barzizza, Dino Olivieri, Stefano Ferruzzi, Eugenio Mignone, Nino Piccinelli. Durante la sua carriera compose circa 150 canzoni oltre ad alcune decine di inediti.\nNei pressi di Forl\u00ec, in localit\u00e0 Vecchiazzano, esiste una villa circondata da un vasto parco di larici che nel 1894 fu acquistata dai Bonavita, \"Villa Tesoro\": questa fu la residenza preferita di Marf, dove si trasfer\u00ec definitivamente nel 1936, dopo aver lasciato la direzione della farmacia di Milano, e dove, nel silenzio campestre, continu\u00f2 a comporre le sue canzoni, ospitando frequentemente artisti di ogni genere.\nMarf seppe fondere con grande perizia l'attivit\u00e0 di musicista con quella di raffinato pittore dai delicati colori e atmosfere poetiche, a quella di ricercatore scientifico, che poi applic\u00f2 sia alla fauna che alla flora. Fu infatti un appassionato allevatore di pregiati animali da cortile, con relativi esperimenti genetici mediante incroci, ed uno stimato floricoltore che riproduceva ibridi di giaggioli (iris). Proprio per i suoi meriti nel campo della sperimentazione degli incroci degli animali da cortile, Alessandro Ghigi lo volle chiamare all'universit\u00e0 di Bologna prima in qualit\u00e0 di assistente in zoologia, poi per la stazione sperimentale di pollicoltura di Rovigo.\nLa passione per i fiori e gli animali fu incrementata sin dal 1930, quando inizi\u00f2 ad aggiornarsi sui cataloghi specialistici, provenienti dagli Stati Uniti (Oregon, Illinois), dall'Olanda e da Londra.\nMarf fu uomo sensibile, eclettico ed eccentrico, una persona inquieta e anche tormentata, ma dimostr\u00f2 per tutta la sua vita di possedere un senso dell'organizzazione che gli permise di realizzare sempre i suoi obiettivi, nei diversi settori d'attivit\u00e0 pur cos\u00ec vari e complessi, lavorando sempre con passione e con metodo; tutto, come sempre e secondo il suo stile, non direttamente finalizzato al lucro. Fu in ogni campo uno studioso attento, un ricercatore appassionato e competente, un amante delle cose fini, capace per\u00f2 di vivere nella semplicit\u00e0 pi\u00f9 disarmante.\nMario non si spos\u00f2 e non ebbe figli, ma visse dell'affetto dei quattro nipoti, figli della sorella Jole.\nMor\u00ec improvvisamente, il 3 agosto 1946, a \"Villa Tesoro\" per ipertensione aortica, emorragia cerebrale.\nA circa mezzo secolo dalla sua scomparsa, risultava che venissero ancora \"eseguite in tutto il mondo una trentina di sue canzoni\"\nComposizioni pi\u00f9 note.\nLe composizioni pi\u00f9 note a suo nome sono:"}
{"id": "2619581", "revid": "599013", "url": "https://it.wikipedia.org/wiki?curid=2619581", "title": "John Christopher Patrick Anderson", "text": ""}
{"id": "2619588", "revid": "2153076", "url": "https://it.wikipedia.org/wiki?curid=2619588", "title": "Duets (Frank Sinatra)", "text": "Duets \u00e8 un album di Frank Sinatra pubblicato nel 1993. Contiene una raccolta di classici in duetto con grandi star, come Bono Vox, Luther Vandross e Liza Minnelli e raggiunse la seconda posizione nella classifica Billboard 200 ed in Australia, la terza in Nuova Zelanda, la quinta nella Official Albums Chart, la settima in Svezia e l'ottava in Austria vincendo sette Dischi di platino.\nAd esso segue Duets II, un'altra raccolta di canzoni famose in duetto con Chrissie Hynde, Frank Sinatra Jr. e altri."}
{"id": "2619590", "revid": "112887479", "url": "https://it.wikipedia.org/wiki?curid=2619590", "title": "Pairana", "text": "Pairana \u00e8 l'unica frazione del comune di Landriano ed \u00e8 posta ad oriente del centro abitato, verso Melegnano.\nStoria.\nL'origine storica del paese risale all'epoca romana, come attestano alcuni laterizi rinvenuti in occasione della deprecabile distruzione del castello, avvenuta nel 1994. Lo stesso nome del paese deriverebbe dal nome personale latino dell'antico proprietario (Parius), da cui deriv\u00f2 Vico Pariano, attestato in un documento altomedievale dell'anno 856. \u00c8 interessante rilevare che nella parlata locale si \u00e8 conservata questa forma pi\u00f9 antica \u201cPariana\u201d, poi italianizzata in Pairana. \nFin dal IX secolo, fece parte del feudo di Bascap\u00e8, appartenente all'omonima famiglia, passando nel XIV secolo ai marchesi Brivio (che si definivano \u201cfeudatari di Melegnano e di Pairana\u201d). \nNel 1751 il paese contava una popolazione di 471 abitanti, tutti dediti alle attivit\u00e0 agricole, tanto che l'attrattivit\u00e0 dei pi\u00f9 trafficati centri vicini fece poi scendere i residenti fino alle 399 unit\u00e0 del 1805. Fu sempre strettamente legata a Milano, passando alla giurisdizione di Pavia per volere del governo austriaco dapprima provvisoriamente nel 1786, e poi a titolo definitivo nel 1815.\nLa localit\u00e0 non diede particolari segni di sviluppo, conteggiando 489 anime nel 1859, e poi 498 nel 1861 e 425 nel 1871, tanto che nel 1872 fu unita al comune di Landriano.\nParrocchie.\nLa chiesa parrocchiale \u00e8 dedicata alla Purificazione di Maria Vergine. Fu costruita nel XV secolo su un edificio pi\u00f9 antico."}
{"id": "2619593", "revid": "21880", "url": "https://it.wikipedia.org/wiki?curid=2619593", "title": "Nectarinia rufipennis", "text": ""}
{"id": "2619597", "revid": "132266", "url": "https://it.wikipedia.org/wiki?curid=2619597", "title": "Paludo", "text": ""}
{"id": "2619601", "revid": "183483", "url": "https://it.wikipedia.org/wiki?curid=2619601", "title": "Sh2-233", "text": ""}
{"id": "2619602", "revid": "149587", "url": "https://it.wikipedia.org/wiki?curid=2619602", "title": "San Pietro (Croazia)", "text": ""}
{"id": "2619603", "revid": "635893", "url": "https://it.wikipedia.org/wiki?curid=2619603", "title": "Parco nazionale Ytre Hvaler", "text": "Il parco nazionale Ytre Hvaler \u00e8 un parco nazionale della Norvegia, nella contea di Viken. \u00c8 stato istituito nel 2009 e occupa una superficie di 354\u00a0km\u00b2."}
{"id": "2619606", "revid": "149587", "url": "https://it.wikipedia.org/wiki?curid=2619606", "title": "Gudel", "text": ""}
{"id": "2619608", "revid": "212348", "url": "https://it.wikipedia.org/wiki?curid=2619608", "title": "Candidato Maestro", "text": ""}
{"id": "2619609", "revid": "767487", "url": "https://it.wikipedia.org/wiki?curid=2619609", "title": "Mott (Dakota del Nord)", "text": "Mott \u00e8 un centro abitato (\"city\") degli Stati Uniti d'America, capoluogo della Contea di Hettinger, nello Stato del Dakota del Nord. Nel censimento del 2000 la popolazione era di 808 abitanti. La citt\u00e0 \u00e8 stata fondata nel 1904.\nGeografia fisica.\nSecondo i rilevamenti dell'United States Census Bureau, la localit\u00e0 di Mott si estende su una superficie di 2,30\u00a0km\u00b2, tutti occupati da terre.\nPopolazione.\nSecondo il censimento del 2000, a Mott vivevano 808 persone, ed erano presenti 205 gruppi familiari. La densit\u00e0 di popolazione era di 346 ab./km\u00b2. Nel territorio comunale si trovavano 441 unit\u00e0 edificate. Per quanto riguarda la composizione etnica degli abitanti, il 99,50% era bianco, lo 0,12% era nativo, lo 0,25% proveniva dall'Oceano Pacifico e lo 0,12% apparteneva a due o pi\u00f9 razze.\nPer quanto riguarda la suddivisione della popolazione in fasce d'et\u00e0, il 20,8% era al di sotto dei 18, il 3,0% fra i 18 e i 24, il 18,1% fra i 25 e i 44, il 23,9% fra i 45 e i 64, mentre infine il 34,3% era al di sopra dei 65 anni di et\u00e0. L'et\u00e0 media della popolazione era di 51 anni. Per ogni 100 donne residenti vivevano 87,0 maschi."}
{"id": "2619616", "revid": "1982", "url": "https://it.wikipedia.org/wiki?curid=2619616", "title": "Prologiaz", "text": ""}
{"id": "2619617", "revid": "1310927", "url": "https://it.wikipedia.org/wiki?curid=2619617", "title": "Endika Bordas", "text": "Carriera.\nCresciuto nella cantera dell'Athletic Bilbao, debutta con il Baskonia nella stagione 2000-2001, per passare al Bilbao Athletic nel corso della stessa. Dopo la trafila nelle suddette squadre satelliti dell'Athletic, arriva a debuttare con la prima squadra il 3 settembre 2003 durante Deportivo La Coruna-Athletic Club (1-0).\nL'anno successivo va in prestito al Terrassa, per ritornare con i \"rojiblancos\" nella stagione 2005-2006. Riuscir\u00e0 a scendere in campo solo 2 volte.\nPassa quindi a L'Hospitalet ed in seguito al C\u00f3rdoba, al Salamanca, in cui milita per tre stagioni, al Bermeo ed all'Amorebieta."}
{"id": "2619618", "revid": "371529", "url": "https://it.wikipedia.org/wiki?curid=2619618", "title": "What Goes On (album The Velvet Underground)", "text": "What Goes On \u00e8 una raccolta in cofanetto di inediti e rarit\u00e0 del gruppo rock statunitense The Velvet Underground. Il cofanetto venne in origine pubblicato nel 1993 dalla casa discografica australiana Raven Records solo per il mercato australiano. In seguito \u00e8 stato distribuito nel resto del mondo.\nRegistrazione e compilazione.\nDopo che il catalogo discografico dei Velvet Underground era stato ristampato e ripubblicato in vinile e compact disc, grazie alla crescente popolarit\u00e0 del gruppo presso le nuove generazioni, il prossimo passo era quello di pubblicare un best-of e un box set antologico della band. La Verve Records pubblic\u00f2 \"The Best of The Velvet Underground: Words and Music of Lou Reed\" (1989) e un cofanetto intitolato semplicemente \"The Velvet Underground\" (1986) con incluso un bonus disc contenente materiale inedito che in seguito verr\u00e0 pubblicato separatamente con il titolo \"Another View\".\nLa casa discografica indipendente Raven Records ricevette il permesso sia dalla Polygram Records che dalla Atlantic Records di compilare un proprio box set per il mercato australiano. Il compilatore Dominic Molumby utilizz\u00f2 un approccio documentaristico per il progetto, inframezzando brani ufficiali degli album con inediti, rarit\u00e0 e intermezzi parlati. Grazie alle molte rarit\u00e0, il cofanetto \u00e8 stato a lungo ricercato sul mercato dell'importazione dai fan dei Velvet Underground.\nNonostante sia stato poi ampiamente sorpassato dal box set \"Peel Slowly and See\" pubblicato dalla Polydor Records nel 1995, \"What Goes On\" conserva ancora delle rare tracce presenti solo in questa raccolta, come la versione in acetato di \"Ride into the Sun\" e due brani dal vivo risalenti al 1969, \"After Hours\" e \"I'm Sticking with You\". Per questo motivo \u00e8 ancora molto ricercato dai collezionisti.\nTracce.\nLe tracce segnalate con * sono brani parlati. Tutte le canzoni sono scritte da Lou Reed eccetto dove indicato.\n(3\u201310) da \"The Velvet Underground &amp; Nico\"; (11) da \"Chelsea Girl\"; (13\u201315) da \"White Light/White Heat\".\n(1\u20132) da \"White Light/White Heat\"; (3, 5) da \"Another View\"; (4, 12\u201313) da \"VU\"; (6\u201311) da \"The Velvet Underground\".\n(1\u20132) da \"VU\"; (4, 9\u201310, 15) inedite; (5\u20138) da \"\"; (11\u201314) da \"Loaded\"; (16) da \"Live at Max's Kansas City\"."}
{"id": "2619619", "revid": "287204", "url": "https://it.wikipedia.org/wiki?curid=2619619", "title": "Runovici", "text": ""}
{"id": "2619620", "revid": "1543377", "url": "https://it.wikipedia.org/wiki?curid=2619620", "title": "Bartolomeo Caporali", "text": "Biografia.\nFiglio di Segnolo di Giovanni, di professione militare e soprannominato il Caporale, nativo di Massa Lombarda. Si hanno alcune notizie sulla sua formazione artistica, ed il suo nome apparve compreso nell'elenco degli iscritti alla Corporazione dei pittori nel 1442. \nLa sua famiglia fu molto attiva nell'arte: suo fratello Giapeco fu miniatore; artisti furono i figli, Giovan Battista e Giovanni Paolo, e il nipote Giulio. Appare comunque certa una sua frequentazione degli ambienti pittorici rinascimentali perugini formati sulla scia del soggiorno di Domenico Veneziano avvenuto nel 1438. Da questa fertile scuola mossero i primi passi pittori come il Perugino. L'humus che consent\u00ec la nascita della scuola fu dovuto all'innesto delle nuove teorie prospettiche sulla pi\u00f9 antica tradizione gotica.\nLe stile di Caporali ricevette l'influenza, nelle sue prime fasi, di Benedetto Bonfigli, e successivamente, nella sua ultima fase creativa, di Fiorenzo di Lorenzo e del Pinturicchio.\nLe opere di esordio di Caporali sono di incerta attribuzione: sia la \"Madonna col Bimbo\" degli Uffizi sia la \"Adorazione dei Magi con il Crocefisso\" della National Gallery di Londra, sono assegnate a lui oppure a Benedetto Bonfigli.\nCertamente sue sono il \"Crocefisso\" della parrocchiale dell'Isola Maggiore sul Trasimeno, la \"Madonna\" del Museo di Berlino-Dahlem, la \"Madonna tra santi ed angeli musicanti\" a Fanciullata, tutte realizzate tra il 1450 e il 1459.\nSe le opere degli anni settanta, come \"Gli Angeli con strumenti della Passione\" della Galleria perugina (1477), la \"Madonna della Misericordia ed i santi Francesco e Bernardino\" e i \"Quattro Evangelisti\" (1480), per la cappella della chiesa di Sant'Antonio a Deruta, risultarono bonfiglieschi, quelle degli anni ottanta, come il \"Gonfalone di san Francesco\" (1482) di Montone, la \"Madonna\" della Galleria di Capodimonte a Napoli, si avvicinarono alla scuola perugina del Pinturicchio.\nLe opere principali del Caporali si racchiudono nelle due tavolette gi\u00e0 Barberini, \"Nativit\u00e0 della Vergine\" (New York, Metropolitan Museum of Art) e \"Presentazione al Tempio\" (Boston, Museum of Fine Arts), la cui attribuzione \u00e8 incerta e secondo alcuni critici potrebbe essere riferita a Piero della Francesca oppure a Leon Battista Alberti, e nelle opere decorative della nicchia di San Bernardino del 1473 (Perugia, Galleria nazionale dell'Umbria), realizzate sotto la guida del Perugino, caratterizzate dalle piccole figure inserite come in una pagina miniata e dagli sfondi architettonici in prospettiva tipicamente rinascimentale umbra.\nBartolomeo Caporali mor\u00ec a Perugia tra il 1503 e l'ottobre 1505.\nIl figlio di Caporali, Giovanni Paolo, lavor\u00f2 come orafo."}
{"id": "2619622", "revid": "115768635", "url": "https://it.wikipedia.org/wiki?curid=2619622", "title": "Soltarico", "text": "Soltarico (\"Sultarich\" in dialetto lodigiano) \u00e8 una frazione del comune italiano di Cavenago d'Adda.\nStoria.\nLa localit\u00e0, piccolo borgo agricolo, fu attestata per la prima volta intorno al 1180.\nIn et\u00e0 napoleonica (1809-16) Soltarico fu frazione di San Martino in Strada, recuperando l'autonomia con la costituzione del Regno Lombardo-Veneto.\nAll'Unit\u00e0 d'Italia (1861) il comune contava 210 abitanti. Nel 1869 fu aggregato al comune di Cavenago d'Adda.\nMonumenti e luoghi d'interesse.\nIl paese sorge a poca distanza dalla \"lanca di Soltarico\", un braccio morto dell'Adda abbandonato dal fiume nel 1976; tale lanca, una delle maggiori in Europa, rappresenta un'area naturalistica di grande valore, inclusa nel territorio del Parco Adda Sud.\nA poca distanza, lungo la strada provinciale Lodi-Castiglione, \u00e8 stata realizzata una discarica, a servizio dell'intera provincia di Lodi."}
{"id": "2619626", "revid": "1543377", "url": "https://it.wikipedia.org/wiki?curid=2619626", "title": "Alessandro Caravia", "text": "Biografia.\nDi professione era gioielliere. Personaggio austero sia nella vita materiale sia nella pratica spirituale.\nSi avvicin\u00f2 profondamente alle dottrine della Riforma che ebbero al suo tempo varie ripercussioni negli ambiti veneziani. Conserv\u00f2 un buon rapporto di amicizia con il patriarca di Aquileia Giovanni Grimani, sospettato di eresia.\nIn uno dei suoi primi poemetti, \"Il sogno del Caravia\" del 1541, evidenzi\u00f2 tutta la sua passione religiosa, le sue convinzioni audaci, e le critiche agli usi e costumi contemporanei. Le stesse tematiche furono al centro del suo secondo poemetto, intitolato \"Verra\".\nI suoi scritti non sfuggirono al controllo del Santo Uffizio, che lo sottopose ad un lungo processo, durante il quale il poeta si mostr\u00f2 pentito e pronto a redimersi.\nMa nonostante questo, il suo testamento, scritto nel 1556, conserv\u00f2 una lieve coerenza con il suo credo contestato dalla Chiesa cattolica.\nTra le sue peculiarit\u00e0 letterarie e linguistiche si annover\u00f2 una poesia dialettale veneta, composta da un linguaggio bravesco, parlato da bulli e malviventi, ma anche da ceti plebei onesti quali i barcaiuoli e gli artigiani, denominato \"da sbis\u00e0o\".\nL'opera nella quale espresse al meglio il suo talento letterario fu \"La verra ant\u00ecga de castellani, canaruoli, e gnatti, con la morte di Giurco e Gnani\" del 1550, ovverosia un poemetto eroicomico e tragico, incentrato sulle schermaglie di gruppi di popolani provenienti da alcuni quartieri veneziani, che si sfidavano sul cosiddetto \"Ponte dei Pugni\". \u00c8 presente anche una velata critica a quella classe dirigente che incitava quelle manifestazioni violente. Inoltre Caravia descrisse la morte di due eroi come una rappresentazione emblematica della fede cattolica, l'una, oppure di quella protestante, l'altra.\nIl protagonista del \"Naspo bizaro\" (1565) \u00e8 un bravo impegnato con le serenate dedicate alla sua morosa, cos\u00ec come anche il personaggio principale della \"Caravana\", raccolta di rime del 1573, mentre postumo \u00e8 il poema \"La guerra dei Nicolotti e Castellani dell'anno 1521\", uscito nel 1603.\nTutte le sue opere si caratterizzarono per una grande fantasia unita ad elementi realistici."}
{"id": "2619629", "revid": "104458", "url": "https://it.wikipedia.org/wiki?curid=2619629", "title": "Sestanovaz", "text": ""}
{"id": "2619632", "revid": "36426", "url": "https://it.wikipedia.org/wiki?curid=2619632", "title": "Maddalena (Piero della Francesca)", "text": ""}
{"id": "2619633", "revid": "393022", "url": "https://it.wikipedia.org/wiki?curid=2619633", "title": "Naufragio della Droits de l'Homme", "text": ""}
{"id": "2619635", "revid": "767487", "url": "https://it.wikipedia.org/wiki?curid=2619635", "title": "New England (Dakota del Nord)", "text": "New England \u00e8 un centro abitato (\"city\") degli Stati Uniti d'America, situato nella Contea di Hettinger, nello Stato del Dakota del Nord. Nel censimento del 2000 la popolazione era di 555 abitanti. La citt\u00e0 \u00e8 stata fondata nel 1887.\nGeografia fisica.\nSecondo i rilevamenti dell'United States Census Bureau, la localit\u00e0 di New England si estende su una superficie di 1,30\u00a0km\u00b2, tutti occupati da terre.\nPopolazione.\nSecondo il censimento del 2000, a New England vivevano 555 persone, ed erano presenti 155 gruppi familiari. La densit\u00e0 di popolazione era di 427 ab./km\u00b2. Nel territorio comunale si trovavano 220 unit\u00e0 edificate. Per quanto riguarda la composizione etnica degli abitanti, il 98,20% era bianco, lo 0,54% era nativo, lo 0,36% proveniva dall'Asia e lo 0,90% apparteneva a due o pi\u00f9 razze. La popolazione di ogni razza ispanica rappresentava lo 0,36% della popolazione.\nPer quanto riguarda la suddivisione della popolazione in fasce d'et\u00e0, il 20,7% era al di sotto dei 18, il 4,3% fra i 18 e i 24, il 20,4% fra i 25 e i 44, il 30,5% fra i 45 e i 64, mentre infine il 24,1% era al di sopra dei 65 anni di et\u00e0. L'et\u00e0 media della popolazione era di 48 anni. Per ogni 100 donne residenti vivevano 88,8 maschi."}
{"id": "2619638", "revid": "373458", "url": "https://it.wikipedia.org/wiki?curid=2619638", "title": "Ysleta Del Sur Pueblo", "text": ""}
{"id": "2619645", "revid": "1982", "url": "https://it.wikipedia.org/wiki?curid=2619645", "title": "Zagolda", "text": ""}
{"id": "2619646", "revid": "484362", "url": "https://it.wikipedia.org/wiki?curid=2619646", "title": "Regent", "text": ""}
{"id": "2619647", "revid": "132266", "url": "https://it.wikipedia.org/wiki?curid=2619647", "title": "Molini Franceschi", "text": ""}
{"id": "2619648", "revid": "116744441", "url": "https://it.wikipedia.org/wiki?curid=2619648", "title": "Frances Callier", "text": "Biografia.\nHa partecipato a numerose serie televisive, sia in ruoli importanti che in piccole parti. \u00c8 conosciuta principalmente per il suo ruolo di Roxie nel telefilm statunitense Hannah Montana .Per il quale ha recitato dal 2006 al 2008. Il personaggio che interpreta in Hannah Montana si chiama Roxie, ed \u00e8 la guardia del corpo di Hannah, sa il suo segreto e vive con lei. Precisamente in Hannah Montana ha recitato \"circa\" in dieci episodi. In un episodio della seconda stagione \u00e8 stata citata solo una volta da Miley. Invece nell'episodio della seconda stagione \"\u00c8 questa la vita che volevi?\" appare come Roxi, ma poi Miley, quando vide una stella cadente, esprime il desiderio di essere Hannah tutto il tempo; ma poi l'angelo custode di Miley si traveste da Roxie per farla sentire pi\u00f9 a suo agio.\nHa inoltre partecipato al programma televisivo \"Best Week Ever\" di VH1 nel 2005."}
{"id": "2619651", "revid": "767487", "url": "https://it.wikipedia.org/wiki?curid=2619651", "title": "Regent (Dakota del Nord)", "text": "Regent \u00e8 un centro abitato (\"city\") degli Stati Uniti d'America, situato nella Contea di Hettinger, nello Stato del Dakota del Nord. Nel censimento del 2000 la popolazione era di 211 abitanti. La citt\u00e0 \u00e8 stata fondata nel 1910.\nGeografia fisica.\nSecondo i rilevamenti dell'United States Census Bureau, la localit\u00e0 di Regent si estende su una superficie di 1,40\u00a0km\u00b2, tutti occupati da terre.\nPopolazione.\nSecondo il censimento del 2000, a Regent vivevano 211 persone, ed erano presenti 62 gruppi familiari. La densit\u00e0 di popolazione era di 149 ab./km\u00b2. Nel territorio comunale si trovavano 126 unit\u00e0 edificate. Per quanto riguarda la composizione etnica degli abitanti, il 98,58% era bianco e l'1,42% era nativo. La popolazione di ogni razza ispanica rappresentava lo 0,47% della popolazione.\nPer quanto riguarda la suddivisione della popolazione in fasce d'et\u00e0, il 23,2% era al di sotto dei 18, il 1,9% fra i 18 e i 24, il 19,9% fra i 25 e i 44, il 20,4% fra i 45 e i 64, mentre infine il 34,6% era al di sopra dei 65 anni di et\u00e0. L'et\u00e0 media della popolazione era di 50 anni. Per ogni 100 donne residenti vivevano 91,8 maschi."}
{"id": "2619656", "revid": "125817876", "url": "https://it.wikipedia.org/wiki?curid=2619656", "title": "Al-Ain Sports and Cultural Club", "text": "LAl-Ain Sports and Cultural Club \u00e8 una societ\u00e0 polisportiva emiratina con sede ad al-'Ayn, fondata nel 1968 e nota principalmente per la sua sezione calcistica, che milita nella UAE Arabian Gulf League.\nLa squadra di calcio dell'Al-Ain \u00e8 la pi\u00f9 titolata degli Emirati Arabi, avendo vinto 13 campionati emiratini, 7 Coppe degli Emirati Arabi Uniti, una Coppa del Golfo Arabico e 5 Supercoppe del Golfo Arabico. In ambito internazionale ha vinto una AFC Champions League nel 2003, unico club emiratino a riuscire nell'impresa, e una Coppa dei Campioni del Golfo nel 2001. Ha partecipato, in qualit\u00e0 di campione in carica del campionato del paese ospitante il torneo, alla Coppa del mondo per club FIFA 2018, dove si \u00e8 classificato secondo.\nStoria.\nFondazione e primi anni.\nL'Al-Ain Sports and Cultural Club fu fondato nel 1968 e fu il primo club degli Emirati Arabi Uniti a passare al professionismo.\nDal 1975 prende parte regolarmente al campionato nazionale. Ben presto il club dimostr\u00f2 di essere uno dei migliori del paese, tanto che nella quarta edizione del massimo campionato emiratino la squadra si aggiudic\u00f2 il suo primo titolo, ma questa vittoria parve soltanto un lampo di luce in un periodo buio per l'Al-Ain, che non riusc\u00ec ad aggiudicarsi nessun trofeo fino agli inizi degli anni ottanta.\nFu nella stagione 1980-1981 che la squadra torn\u00f2 prepotentemente nell'\u00e9lite del calcio emiratino, aggiudicandosi per la seconda volta il campionato, titolo che la squadra riconferm\u00f2 anche due stagione pi\u00f9 tardi, nell'annata 1983-1984. Dopo questi due successi in pochi anni, le aspettative dei tifosi furono disattese, dal momento che per assistere ad un altro successo della squadra bisogn\u00f2 aspettare la stagione 1988-1989, anno in cui la squadra si aggiudic\u00f2 la sua prima Coppa degli Emirati Arabi Uniti. Dopo otto anni l'Al-Ain torn\u00f2 al successo in campionato nella stagione 1992-1993, vittoria seguita dalla prima affermazione nella Supercoppa nazionale nel 1994, mentre nella stagione 1995-1996 la squadra fece il suo esordio nelle competizioni internazionali col la partecipazione alla Coppa delle Coppe AFC.\nIl predominio nazionale e continentale.\nNella stagione 1997-1998 la squadra si aggiudic\u00f2 il suo quinto titolo nazionale, mentre nella stagione successiva vinse la sua prima Coppa del Presidente. Fece dunque il suo esordio nella AFC Champions League nella stagione 1998-1999, in cui la squadra termin\u00f2 la sua corsa in semifinale, riuscendo per\u00f2 a vincere la finale per il terzo posto contro i cinesi del Dalian Shide. Nel 1999 la squadra vinse nuovamente la UAE Arabian Gulf League, mentre nel 2000 si aggiudic\u00f2 la sua seconda Coppa del Presidente. Nel 2001 la squadra si impose nuovamente in campionato e mise in bacheca anche il suo primo titolo internazionale, la Coppa dei Campioni del Golfo, cui abbin\u00f2 la seconda vittoria nella Supercoppa degli Emirati Arabi Uniti.\nNella stagione 2002-2003 la squadra ottenne la consacrazione sia nazionale che internazionale, vincendo per il secondo anno consecutivo la UAE Arabian Gulf League (arriv\u00f2 all'ottavo titolo) e diventando la prima compagine degli Emirati Arabi Uniti ad aggiudicarsi la AFC Champions League, dopo aver sconfitto in finale i thailandesi del BEC Tero Sasana. Il periodo di successi per l'Al-Ain continu\u00f2 con la vittoria del terzo campionato consecutivo nella stagione 2003-2004. Si aggiudic\u00f2 quindi due Coppe del Presidente consecutivamente nelle stagioni 2004-2005 e 2005-2006, cos\u00ec come altre due UAE Federation Cup. Raggiunse inoltre la finale della AFC Champions League 2005, dove per\u00f2 questa volta fu sconfitto dai sauditi del Al-Ittihad.\nUn periodo di transizione.\nDopo dieci anni di dominio in patria e affermazioni in Asia, l'Al-Ain entr\u00f2 in un periodo di crisi. Fino al 2009 arrivarono in campionato un nono posto nella stagione 2006-2007, un sesto in quella 2007-2008 ed un terzo in quella 2008-2009. La stagione 2008-2009 port\u00f2 tuttavia nella bacheca dell'Al-Ain altri due trofei, la prima Etisalat Emirates Cup e la quinta Coppa del Presidente. Nella stagione successiva giunse la vittoria della terza Supercoppa degli Emirati Arabi Uniti.\nDopo questo biennio di successi, nella stagione 2010-2011 la squadra termin\u00f2 nuovamente decima in classifica, riuscendo ad evitare la retrocessione in UAE Second Division per soli cinque punti. In questo periodo di transizione la squadra partecip\u00f2 a quattro edizioni della AFC Champions League (2006, 2007, 2010 e 2011), riuscendo solo nel 2006 a superare la fase a gironi, prima di essere eliminata ai quarti di finale dai sauditi dell'Al-Qadisiya.\nNuovamente re degli Emirati Arabi Uniti.\nDopo la stagione 2010-2011, terminata con il decimo posto in classifica (peggior risultato dell'Al-Ain nella UAE Arabian Gulf League), la societ\u00e0 decise di effettuare una rivoluzione all'interno della squadra. Per guidare il club verso nuovi successi fu scelto il rumeno Cosmin Ol\u0103roiu al posto del brasiliano Alexandre Gallo. Il secondo passo fu quello di inserire nell'organico nuovi giocatori di esperienza sia nazionale e internazionale, per permettere alla societ\u00e0 di fare il salto di qualit\u00e0 che non vi era stato nella stagione precedente. La propriet\u00e0 mise a disposizione un budget molto consistente per il calciomercato, con il quale i dirigenti riuscirono ad aggiudicarsi diversi giocatori di calibro internazionale come l'argentino Ignacio Scocco, il rumeno Mirel R\u0103doi, il campione saudita in prestito dall'Al Hilal Yasser Al-Qahtani e per ultimo anche l'attaccante ghanese Asamoah Gyan. Grazie all'esperienza dei nuovi acquisti e alla bravura tecnica di Cosmin Ol\u0103roiu, l'Al Ain riusc\u00ec a tornare alla vittoria nella UAE Arabian Gulf League dopo otto anni di lunga attesa e lo fece nel modo migliore, con una stagione quasi perfetta, conclusa con 14 punti di vantaggio sul'Al-Nasr secondo classificato e con una sola sconfitta. Si guadagn\u00f2 cos\u00ec l'accesso alla fase a gironi della AFC Champions League 2013.\nLa stagione successiva, nonostante il titolo riconquistato, inizi\u00f2 con una nuova rivoluzione per quanto riguarda il parco giocatori. Infatti furono ceduti due dei quattro elementi stranieri acquistati la stagione precedente, cio\u00e8 Ignacio Scocco e Yasser Al-Qahtani, che ritorn\u00f2 alla base dopo il prestito. In compenso arrivarono l'australiano Alex Brosque e il francese Jir\u00e8s Kembo Ekoko. La squadra riusc\u00ec con un notevole sforzo economico ad acquistare definitivamente il capocannoniere della stagione appena chiusa, Asamoah Gyan.\nBen presto si cap\u00ec che la squadra da battere nel campionato emiratino sarebbe stata proprio l'Al-Ain, che nel settembre 2012 ottenne ai tiri di rigore la sua quarta Supercoppa nazionale contro l'Al Jazira. Le aspettative di inizio stagione furono ripagate, perch\u00e9, grazie alla vittoria per 3-0 contro il Dubai Club del 18 aprile 2013 con tripletta di Asamoah Gyan, l'Al-Ain si riconferm\u00f2 campione degli Emirati Arabi Uniti per la seconda stagione di seguito, con quattro giornate di anticipo.\nNel dicembre 2018 l'Al-Ain prese parte alla Coppa del mondo per club FIFA 2018 in qualit\u00e0 di squadra campione in carica del campionato del paese ospitante il torneo. Elimin\u00f2 al primo turno i campioni d'Oceania del Team Wellington ai tiri di rigore (3-3 dopo i tempi supplementari), al secondo turno i campioni d'Africa dell' (3-0) e in semifinale anche i favoriti e freschi campioni del Sudamerica del ai tiri di rigore (2-2 dopo 120 minuti), approdando cos\u00ec ad una storica finale, persa per 4-1 contro il campione d'Europa.\nStadi.\nTahnoun Bin Mohamed Stadium.\nTahnoun Bin Mohamed Stadium \u00e8 uno degli stadi dell'Al Ain. Lo stadio pu\u00f2 ospitare fino a 15.000 persone ed \u00e8 stato costruito nel 1987. Lo stadio ha ospitato una delle due partite finale della AFC Champions League 2003 e una nel 2005.\nSheikh Khalifa International Stadium.\nSheikh Khalifa International Stadium \u00e8 il secondo stadio dell'Al Ain, ospita fino a 12.000 persone. Uno degli eventi pi\u00f9 famosi disputati in questo stadio sono le partite del gruppo E della Coppa d'Asia del 1996\nColori della squadra.\nI colori della squadra sono ispirati a quelli dell'Anderlecht che nel 1977 and\u00f2 in ritiro nella citt\u00e0 di al-'Ayn, cos\u00ec i colori della squadra belga sostituirono i vecchi colori della squadra che erano il verde e il bianco.\nSuperleague Formula.\nL'Al-Ain ha partecipato alle edizioni 2008 e a quella 2009 della Superleague Formula concludendo le due stagioni al 12 e al 19 posto."}
{"id": "2619657", "revid": "355597", "url": "https://it.wikipedia.org/wiki?curid=2619657", "title": "William Edward Nicholson", "text": ""}
{"id": "2619662", "revid": "1305772", "url": "https://it.wikipedia.org/wiki?curid=2619662", "title": "Classe Combattante III", "text": "La classe di motocannoniere missilistiche Combattante III sono un'evoluzione del progetto delle Combattante II sviluppato dai cantieri francesi CMN di Cherbourg e dai cantieri tedeschi L\u00fcrssen Werft di Bremen-Vegesack.\nLe unit\u00e0 hanno avuto un deciso incremento di dislocamento, che ha comportato l'introduzione di alcune migliorie notevoli, come una maggiore autonomia, maggiore tenuta al mare, migliori apparati elettronici, inclusi quelli di comando e controllo per una piccola flottiglia di navi similari.\nL'armamento rispetto alle \"Combattante II\" \u00e8 praticamente raddoppiato, con due cannoni da 76mm Compatto, uno a prua e uno a poppa, quattro cannoni da 30mm in due impianti binati a centro nave per la difesa antiaerea ravvicinata e due tubi lanciasiluri da 533mm a poppa. L'armamento missilistico variava a seconda del committente.\nIl peso complessivo dell'armamento installato sulle unit\u00e0 di questa classe \u00e8 comparabile a quello delle corvette delle classi prodotte dalla Fincantieri, che sono gi\u00e0 pesantemente armate, ma con le \"Combattante III\" che pesano giusto i 2/3 delle corvette della Fincantieri, anche se le \"Combattante III\" non hanno la stessa dotazione elettronica e di carburante cosa che ne riduce l'autonomia. La differenza del dislocamento \u00e8 data proprio dallo spazio per apparecchiature elettroniche e carburante aggiuntivo, che conferiscono alle corvette di produzione italiana oltre ad una superiore capacit\u00e0 operativa, una pi\u00f9 confortevole sistemazione per gli equipaggi e una miglior tenuta del mare.\nGrecia.\nLa Grecia \u00e8 stato il principale committente di queste unit\u00e0, avendo ordinato dieci di queste motocannoniere, costruite in due serie. Le unit\u00e0 greche sono state tutte riammodernate nel 2006.\nLa Grecia ha poi acquistato sei delle unit\u00e0 della Classe Tiger dismesse dalla Deutsche Marine, che sono state immesse in servizio tra il 1994 e il 2000. Le sei unit\u00e0 nella Marina greca costituiscono la Classe La Combattante IIa, con due di queste motocannoniere che sono state riammodernate sostituendo gli Exocet con gli Harpoon.\nClasse La Combattante III.\nIl primo ordine per le \"Combattante III\", venne fatto dai greci ai cantieri francesi nel settembre 1974 per quattro unit\u00e0, costruite in Francia ed entrate in servizio tra il 1977 e il 1978.\nClasse La Combattante IIIb.\nIl secondo ordine venne fatto dai greci nel 1978. La seconda serie, denominata Classe La Combattante IIIb, era costituita da sei unit\u00e0, costruite su licenza nei cantieri greci di Skaramanga ed immesse in servizio tra il 1980 e il 1981.\nLe Combattante IIIb sono equipaggiate con i pi\u00f9 leggeri ed economici missili Penguin al posto degli Exocet.\nTra le unit\u00e0 della classe, la motocannoniera \"Kostakos\" \u00e8 andata perduta, affondando al largo dell'isola di Samo in seguito ad una collisione con la motonave passeggeri \"Samaina\": nell'incidente persero la vita quattro componenti dell'equipaggio della motocannoniera, il cui scafo venne recuperato il 15 marzo 1997, ma i costi di riparazione vennero ritenuti eccessivi, per cui la nave venne radiata.\nNigeria.\nLa Nigeria ha acquisito tre di queste unit\u00e0, entrate in servizio nel 1982. Le \"Combattante III\" denominate \"Ayam\", \"Ekun\" e \"Siri\" costituiscono la Classe Ayam. Le unit\u00e0 nigeriane sono prive di missili ed armate di un cannone da 76mm, una torretta binata da 40/70mm e quattro cannoni da 30/75mm in due torrette binate.\nQatar.\nIl Qatar ha acquistato dai cantieri francesi tre di queste motocannoniere entrate in servizio nel biennio 1982-83 e riammodernate tra il 1996 e il 1998; le tre unit\u00e0 costituiscono la Classe Damsah. Le unit\u00e0 in servizio nell'emirato sono armate di un cannone da 76mm, una torretta binata da 40/70mm e quattro cannoni da 30/75mm in due torrette binate e otto missili MM40 Exocet.\nTunisia.\nLa Tunisia ha ordinato tre di queste navi, costruite in Francia ed entrate tutte in servizio nel 1985. Le tre Combattante III tunisine della Classe La Galite, hanno un armamento differentemente strutturato, armate con otto missili antinave MM 40Exocet e due torrette binate da 30/75mm a centronave, un cannone OTO da 76mm a prua e una torre binata da 40/70mm a poppa."}
{"id": "2619666", "revid": "149587", "url": "https://it.wikipedia.org/wiki?curid=2619666", "title": "Bibinje", "text": ""}
{"id": "2619670", "revid": "179980", "url": "https://it.wikipedia.org/wiki?curid=2619670", "title": "Al-Ain Football Club", "text": ""}
{"id": "2619674", "revid": "640277", "url": "https://it.wikipedia.org/wiki?curid=2619674", "title": "M\u00e1rcio Emerson Passos", "text": ""}
{"id": "2619676", "revid": "339392", "url": "https://it.wikipedia.org/wiki?curid=2619676", "title": "Bosoni mediatori", "text": ""}
{"id": "2619677", "revid": "363629", "url": "https://it.wikipedia.org/wiki?curid=2619677", "title": "Circoscrizioni elettorali del Parlamento europeo", "text": "Per le elezioni europee, In quattro Stati membri dell'Unione europea (Belgio, Irlanda, Italia e Polonia), il territorio nazionale \u00e8 diviso in circoscrizioni elettorali. Negli altri Stati membri, la nazione nella sua interezza costituisce un singolo collegio elettorale; in Germania, ad esempio, i partiti politici hanno il diritto di presentare le loro liste di candidati sia a livello di l\u00e4nder, che a livello nazionale.\nIn tutti gli Stati membri si svolgono elezioni per il Parlamento europeo utilizzando diverse forme di rappresentanza proporzionale. La rappresentanza della popolazione dei singoli collegi elettorali varia anche di molto nei diversi paesi; i cittadini di Malta hanno la percentuale di rappresentanza pi\u00f9 alta, con un seggio ogni 70.000 abitanti, mentre la popolazione della Circoscrizione Podlachia e Varmia-Masuria (Polonia) \u00e8 la meno rappresentata, con un solo seggio ogni 1.326.000 persone.\nIl numero di seggi per singola circoscrizione varia da 1 nella comunit\u00e0 belga di lingua tedesca, fino a 20 nella circoscrizione nord-ovest in Italia. Se si contano le nazioni senza suddivisioni in collegi, la Germania rappresenta il collegio elettorale con pi\u00f9 seggi, 96.\nCircoscrizioni abolite.\nIn passato anche il Regno di Danimarca era suddiviso in due circoscrizioni: una per la Danimarca e una per la Groenlandia; quest'ultima venne abolita nel 1985, quando la Groenlandia, per effetto del referendum del 1982, lasci\u00f2 la Comunit\u00e0 Economica Europea.\nRegno Unito.\nIl Regno Unito ha lasciato l'Unione Europea il 31 gennaio 2020 e di conseguenza le sue circoscrizioni non esistono pi\u00f9. \nLa Gran Bretagna era divisa in collegi uninominali dalle elezioni del 1979 fino alle elezioni del 1999, quando \u00e8 stata divisa in dodici circoscrizioni.\nL'Irlanda del Nord era un collegio elettorale unico tra 1979 al 2020. \nCon l'eccezione dell'inclusione di Gibilterra nel sud-ovest dell'Inghilterra, i collegi elettorali corrispondevano alle NUTS 1 del Regno Unito, sebbene la denominazione differisse leggermente per distinguerli dagli altri collegi elettorali europei."}
{"id": "2619678", "revid": "104458", "url": "https://it.wikipedia.org/wiki?curid=2619678", "title": "Madonna dei Rovuzzi", "text": ""}
{"id": "2619680", "revid": "647919", "url": "https://it.wikipedia.org/wiki?curid=2619680", "title": "Paludo di Procleano", "text": ""}
{"id": "2619681", "revid": "1543377", "url": "https://it.wikipedia.org/wiki?curid=2619681", "title": "El Ret\u00e9n", "text": "El Ret\u00e9n \u00e8 un comune della Colombia facente parte del dipartimento di Magdalena.\nIl centro abitato venne fondato da Gregorio Antonio Garzon Chacon il 24 giugno 1913, mentre l'istituzione del comune \u00e8 del 3 maggio 1996."}
{"id": "2619683", "revid": "73843", "url": "https://it.wikipedia.org/wiki?curid=2619683", "title": "Terzo tempo (disambigua)", "text": ""}
{"id": "2619686", "revid": "2149408", "url": "https://it.wikipedia.org/wiki?curid=2619686", "title": "Dawson", "text": ""}
{"id": "2619690", "revid": "1543377", "url": "https://it.wikipedia.org/wiki?curid=2619690", "title": "Fundaci\u00f3n", "text": "Fundaci\u00f3n \u00e8 un comune della Colombia facente parte del dipartimento di Magdalena.\nIl centro abitato venne fondato da Manuel Faustino Mojica nel 1945, mentre l'istituzione del comune \u00e8 del 30 novembre 1988."}
{"id": "2619691", "revid": "1149807", "url": "https://it.wikipedia.org/wiki?curid=2619691", "title": "Abashiri ikka", "text": " \u00e8 un manga scritto da G\u014d Nagai e pubblicato sulla rivista \"Weekly Sh\u014dnen Champion\" di Akita Shoten dal 10 agosto 1969 al 9 aprile 1973. Conclusi i quattro anni di pubblicazione della serie, alcuni dei suoi personaggi appaiono con nomi differenti nell'anime \"Cutie Honey\" ed i suoi seguiti.\nLa serie fu riproposta in formato video OAV nel 1991, completata in quattro episodi, pubblicata in America del Nord dalla ADV Films. Un film in live-action, , con protagonista Erika Tonooka (affiliata delle Idoling!!!) e diretto da Teruyoshi Ishii, \u00e8 stato presentato a Tokyo il 21 novembre 2009. \nTrama.\nLa famiglia mafiosa pi\u00f9 conosciuta e rinomata al mondo \u00e8 sull'orlo di decadere, essendo stato rivelato il segreto del terzo membro della famiglia, Kikunosuke, l'associato pi\u00f9 influente. A peggiorare tutto, inoltre, \u00e8 l'iscrizione del giovane Kikunosuke in uno dei pi\u00f9 prestigiosi e facoltosi licei in Giappone; a differenza degli altri licei, in questo qui, Kikunosuke imparer\u00e0 letali ed apatiche tecniche di combattimento, diventando studente di psicopatici e schizofrenici.\nSolo alcuni degli scolari tenteranno di ribellarsi, bench\u00e9 tutti siano comandati dall'impudico Abashiri: la vita di Kikunosuke \u00e8 destinata a rettificarsi. \nCitazioni e riferimenti.\nI personaggi Daemon, Kichiza, Naojiro e Goemon apparirono tutti nella serie seguente di G\u014d Nagai, \"Cutie Honey\". In esso, Daemon transla in Hayami Danbei, mentre Kichiza diventa Hayami Junpei. Naojiro compare in seguito come nipote di Danbei e sovrintendente della \"Scuola Paradiso\". Goemon diventa Naojiro, insegnante della \"Scuola Paradiso\". Inoltre, Daemon compare anche in \"UFO Robot Grendizer\" (in Italia \"Atlas UFO Robot\") con il nome di Danbei Makiba, mentre in Italia \u00e8 Rigel. \nKikunosuke appare nel manga \"Mazinger Angels\" come pilota dell'Iron Z (primo stadio del prototipo di Energer Z, a sua volta prototipo di Mazinger Z). Come il tradizionale Mazinger e Grendizer ci sono Sayaka Yumi, Grace Maria Fleed, Hikaru Makiba e Jun Hono durante la battaglia verso l'Impero di Vega (l'antagonista principale di Duke Fleed nella serie \"Grendizer\")."}
{"id": "2619692", "revid": "767487", "url": "https://it.wikipedia.org/wiki?curid=2619692", "title": "Music Bank", "text": "Music Bank \u00e8 una raccolta di canzoni, composta da 3 dischi, del gruppo grunge Alice in Chains.\nTracce.\nDisco 1\nDisco 2\nDisco 3"}
{"id": "2619693", "revid": "36426", "url": "https://it.wikipedia.org/wiki?curid=2619693", "title": "Doppio ritratto dei Duchi di Urbino", "text": ""}
{"id": "2619694", "revid": "36426", "url": "https://it.wikipedia.org/wiki?curid=2619694", "title": "Adorazione della Croce e incontro tra Salomone e la Regina di Saba", "text": ""}
{"id": "2619695", "revid": "767487", "url": "https://it.wikipedia.org/wiki?curid=2619695", "title": "Guamal (Magdalena)", "text": "Guamal \u00e8 un comune della Colombia facente parte del dipartimento di Magdalena.\nIl centro abitato venne fondato da Jos\u00e9 Fernando De Mier y Guerra nel 1747, mentre l'istituzione del comune \u00e8 dell'11 ottobre 1886."}
{"id": "2619698", "revid": "235890", "url": "https://it.wikipedia.org/wiki?curid=2619698", "title": "Antileptoni", "text": ""}
{"id": "2619701", "revid": "179980", "url": "https://it.wikipedia.org/wiki?curid=2619701", "title": "Al Ain Football Club", "text": ""}
{"id": "2619702", "revid": "179980", "url": "https://it.wikipedia.org/wiki?curid=2619702", "title": "Al Ain FC", "text": ""}
{"id": "2619703", "revid": "36426", "url": "https://it.wikipedia.org/wiki?curid=2619703", "title": "Adorazione del sacro legno e incontro di Salomone con la Regina di Saba", "text": ""}
{"id": "2619705", "revid": "36426", "url": "https://it.wikipedia.org/wiki?curid=2619705", "title": "Sollevamento della Croce", "text": ""}
{"id": "2619707", "revid": "1305772", "url": "https://it.wikipedia.org/wiki?curid=2619707", "title": "Illuminations (Alice Coltrane e Carlos Santana)", "text": "Illuminations \u00e8 un album di Carlos Santana del 1974 in collaborazione con Alice Coltrane. Hanno partecipato anche musicisti jazz come Jules Broussard, Jack DeJohnette e Dave Holland ed \u00e8 possibile ascoltare nuovi strumenti, quali il contrabasso, il flauto e il sax. Alice Coltrane esegue alcuni glissando d'arpa, mentre l'orchestra d'archi aggiunge un sereno stato d'animo alla musica. Carlos Santana (Il cui nome indiano \"Devadip\" appare sulla copertina) utilizza molto i feedback e suona per lo pi\u00f9 note semplici e lunghe, lasciando molto spazio agli altri strumenti. L'album ha un tono principalmente jazz strumentale, con lunghi assoli di chitarra, tastiere e sax.\nL'introduzione di \"Angel of Air\", con i suoi archi, \u00e8 stata premiata dalla Cinematic Orchestra.\nMusicisti.\nGuru Sri Chinmoy Aphorism / Angel of Air\nAngel of Mater\nBliss: The Eternal Now\nAngel of Sunlight\nIlluminations\nClassifica.\nAlbum"}
{"id": "2619708", "revid": "8660", "url": "https://it.wikipedia.org/wiki?curid=2619708", "title": "Templiers d'\u00c9lancourt", "text": "I Templiers d'\u00c9lancourt, conosciuti anche come \"Templiers 78\" o \"\u00c9lancourt Templiers\", sono una squadra di football americano di \u00c9lancourt, un comune dell'area metropolitana di Parigi, in Francia.\nLa squadra fu fondata nel 1986 con il nome di \"Cormorans de Montigny-le-Bretonneux\". Nel 1992 divennero i \"Templiers de Saint-Quentin-en-Yvelines\", dal nome della comunit\u00e0 urbana in cui \u00e8 compresa la cittadina di \u00c9lancourt. L'anno successivo, promossi in prima divisione francese, assunsero il nome attuale. Nel 2002 la squadra lanci\u00f2 il progetto \"Europe 2005\", dichiarando l'intenzione di raggiungere le coppe europee per l'anno 2005. Dopo due partecipazioni in EFAF Cup, nel 2005 e nel 2006, i \"Templiers\" hanno debuttato in Eurobowl nel 2009 e nel 2010."}
{"id": "2619712", "revid": "36426", "url": "https://it.wikipedia.org/wiki?curid=2619712", "title": "Ritrovamento e verifica della vera Croce", "text": ""}
{"id": "2619713", "revid": "1543377", "url": "https://it.wikipedia.org/wiki?curid=2619713", "title": "Nueva Granada (Colombia)", "text": "Nueva Granada \u00e8 un comune della Colombia facente parte del dipartimento di Magdalena.\nIl centro abitato venne fondato da Fernando Li\u00f1an Aroca nel 1885."}
{"id": "2619714", "revid": "287204", "url": "https://it.wikipedia.org/wiki?curid=2619714", "title": "Templiers d'Elancourt", "text": ""}
{"id": "2619719", "revid": "36426", "url": "https://it.wikipedia.org/wiki?curid=2619719", "title": "Eraclio riporta la Vera Croce a Gerusalemme", "text": ""}
{"id": "2619723", "revid": "729019", "url": "https://it.wikipedia.org/wiki?curid=2619723", "title": "Western Fleet", "text": "La Western Fleet (in inglese: \"Flotta Occidentale\") britannica \u00e8 stata una flotta della Royal Navy attiva tra il 1967 ed il 1971.\nNacque dalla fusione della \"Home Fleet\" e della \"Mediterranean Fleet\" divenendo responsabile delle operazioni nelle acque del Regno Unito, nell'Atlantico settentrionale e meridionale nonch\u00e9 nel Mar Mediterraneo. La \"Western Fleet\" ebbe quindi il comando di tutte le operazioni \"ad ovest di Suez\"\nIl quartier generale della flotta venne fissato nella base di Northwood, nel Middlesex. Il Comandante in Capo della flotta occidentale (abbreviato in CINC WF) venne investito anche della carica NATO di Comandante in capo del Comando Alleato del Canale. Il primo comandante di questa forza NATO fu l'ammiraglio Arthur John Power, gi\u00e0 comandante in capo di Portsmouth, che venne designato nel febbraio 1952. Nel 1966 venne deciso che lo stesso comandante avrebbe diretto anche il Comando dell'Atlantico orientale della NATO. Come conseguenza di questa scelta i vari comandi vennero riunificati a Northwood.\nComparata a quella delle altre flotte della Royal Navy l'esistenza della \"Western Fleet\" fu abbastanza breve, venendo unita nel 1971 con la \"Eastern Fleet\" formando un unico comando di Flotta per tutta la marina britannica, conosciuto come Comando di Flotta o FLEET."}
{"id": "2619724", "revid": "110157", "url": "https://it.wikipedia.org/wiki?curid=2619724", "title": "Pedraza (Colombia)", "text": "Pedraza \u00e8 un comune della Colombia facente parte del dipartimento di Magdalena.\nIl centro abitato venne fondato nel 1791 e divenne comune il 9 dicembre 1908."}
{"id": "2619726", "revid": "1318658", "url": "https://it.wikipedia.org/wiki?curid=2619726", "title": "Shane McMahon", "text": "\u00c8 il figlio del proprietario della World Wrestling Entertainment, Vince McMahon, e dell'ex amministratrice delegata, Linda McMahon; la sorella Stephanie \u00e8 invece la vicepresidente esecutiva della federazione insieme al marito Paul Levesque.\nCome wrestler, Shane McMahon ha detenuto una volta l'European Championship, l'Hardcore Championship e lo SmackDown Tag Team Championship.\nBiografia.\nShane McMahon \u00e8 il figlio del proprietario della World Wrestling Entertainment, Vince McMahon, e dell'ex amministratrice delegata, Linda McMahon; la sorella Stephanie \u00e8 invece la vicepresidente esecutiva della federazione insieme al marito Paul Levesque.\nCarriera.\nNel corso dei suoi primi anni nella World Wrestling Entertainment, Shane McMahon ha avuto diverse faide pi\u00f9 o meno importanti: tra queste vanno ricordate quella con Steve Blackman per l'Hardcore Championship nel 2000, quella con Kurt Angle nel 2001 che vide un violento Street Fight match a \"King of the Ring\" e i diversi scontri con il padre Vince, il pi\u00f9 famoso dei quali nell'ambito della \"storyline\" dell'Invasion; \u00e8 inoltre ricordata la sua faida nel 2003 con Kane, contro il quale disput\u00f2 un Last Man Standing match ad Unforgiven in cui si lanci\u00f2 dalla cima dell'impalcatura dello stage.\nDopo una pausa di quasi tre anni, Shane McMahon ritorn\u00f2 in WWE all'inizio del 2006, schierandosi con suo padre nella faida che questi aveva intrapreso con Shawn Michaels, passando quindi tra le file degli \"heel.\" Il 18 marzo, nella trentaduesima edizione di \"Saturday Night's Main Event\", sconfisse Michaels in uno Street Fight match grazie ad uno \"screwjob\" (Michaels non aveva ceduto alla Sharpshooter). Il 30 aprile, a \"Backlash\", Shane e Vince ebbero la meglio su Michaels in un Handicap match grazie all'intervento della Spirit Squad (Johnny, Kenny, Mikey, Mitch e Nicky), mentre il 20 agosto, a \"SummerSlam\", furono battuti dalla riunita D-Generation X (Shawn Michaels e Triple H). Il 17 settembre, ad \"Unforgiven\", fecero squadra con Big Show in un Hell in a Cell match ma furono nuovamente sconfitti dalla D-Generation X, andando a concludere la faida. Nel 2007 si unirono ad Umaga in due Handicap match contro Bobby Lashley: il primo, svoltosi a \"Backlash\", vide la vittoria dei McMahon, mentre il secondo, a \"Judgment Day\", fu vinto da Lashley.\nNel 2008 Shane McMahon e la sorella Stephanie presero il controllo di \"Raw\" dopo le dimissioni di Mike Adamle (\"kayfabe\"). Nel 2009 affianc\u00f2 Batista e Triple H nella faida contro la Legacy (Cody Rhodes, Randy Orton e Ted DiBiase Jr.), nata da un Hardcore match con Orton a \"No Way Out\" in cui sub\u00ec un grave infortunio alla gamba destra. A fine anno comunic\u00f2 la sua decisione di lasciare la WWE per divergenze creative con gli altri dirigenti (\"legit\").\nNella puntata di \"Raw\" del 22 febbraio 2016 Shane McMahon fece il suo ritorno in WWE dopo oltre sei anni, interrompendo il padre Vince e la sorella Stephanie durante la cerimonia di premiazione del \"Vincent J. McMahon Award\"; Shane disse al padre di volere il completo controllo di \"Raw\" (\"kayfabe\"), ottenendo s\u00f9bito il supporto del pubblico, e Vince accett\u00f2 la proposta del figlio a patto che quest'ultimo sarebbe riuscito a vincere un Hell in a Cell match contro The Undertaker a \"WrestleMania 32\". Il 3 aprile seguente, al \"Grandaddy of Them All\", Shane fu sconfitto dal \"Deadman\", ma la sera successiva gli fu concesso comunque il controllo temporaneo di \"Raw\" da parte del padre; l'11 luglio fu invece eletto commissario di \"SmackDown\" in vista della nuova \"Brand Extension\" e scelse il nuovo General Manager dello show, che si rivel\u00f2 poi essere Daniel Bryan.\nNella puntata di \"SmackDown\" del 14 marzo 2017 Shane McMahon fu aggredito brutalmente da AJ Styles, furioso con lui per averlo escluso dal \"main event\" di \"WrestleMania 33\" contro Bray Wyatt (il posto and\u00f2 invece a Randy Orton). Il 2 aprile, a \"WrestleMania 33\", fu sconfitto da Styles e i due si strinsero la mano la sera successiva. Il 20 agosto, a \"SummerSlam\", arbitr\u00f2 il Single match vinto da Styles contro Kevin Owens con in palio lo United States Championship. Nella puntata di \"SmackDown\" del 5 settembre Shane \u00e8 stato sospeso dal ruolo di Commissioner di \"SmackDown\" dal General Manager Daniel Bryan per aver attaccato Kevin Owens (\"kayfabe\"). L'8 ottobre, a Hell in a Cell, Shane \u00e8 stato sconfitto da Kevin Owens in un Falls Count Anywhere Hell in a Cell match a causa dell'intervento di Sami Zayn. Nella puntata di \"Raw\" del 23 ottobre Shane si \u00e8 presentato avendo dapprima un confronto con il General Manager Kurt Angle, poi con quasi tutto lo spogliatoio di \"SmackDown\", dove sia gli uomini sia le donne aggrediscono i vari membri di \"Raw\", lanciando un chiaro segnale a Angle in vista di Survivor Series. Il 19 novembre, a Survivor Series, Shane ha preso parte al 5-on-5 Traditional Survivor Series Elimination match contro il \"Team Raw\" ma \u00e8 stato eliminato per ultimo da Triple H, il quale ha dato la vittoria al \"Team Raw\". La faida tra Shane e Kevin Owens \u00e8 successivamente culminata l'8 aprile 2018 a WrestleMania 34, dove McMahon e il rientrante Daniel Bryan hanno sconfitto Owens e Sami Zayn; questi due erano stati allontanati per aver attaccato Shane a \"SmackDown\" e come da stipulazione sono stati definitivamente licenziati (\"kayfabe\").\nNella puntata di \"SmackDown\" del 10 aprile Shane ha annunciato la nuova General Manager dello show in sostituzione di Daniel Bryan (tornato alla competizione attiva), ovvero Paige. Il 27 aprile, a Greatest Royal Rumble, Shane ha partecipato al Royal Rumble match a 50 uomini entrando col numero 47 ma \u00e8 stato eliminato da Braun Strowman. Il 2 novembre, a Crown Jewel, Shane ha sostituito The Miz (lottatore del roster di \"SmackDown\") nella finale della WWE World Cup, vincendo il match e il torneo contro Dolph Ziggler (appartenente al roster di \"Raw\"). Nella puntata di \"SmackDown\" del 6 novembre Shane, assieme alla General Manager Paige, ha annunciato che The Miz e Daniel Bryan saranno i primi due membri del \"Team SmackDown\" maschile per Survivor Series; Shane e Paige hanno inoltre nominato Miz e Bryan co-capitani del \"Team SmackDown\" lasciando dunque a loro il compito di selezionare i restanti membri della squadra. The Miz ha in seguito aggiunto lo stesso Shane McMahon al \"Team SmackDown.\" Il 18 novembre, a Survivor Series, Shane ha preso parte al 5-on-5 Traditional Survivor Series Elimination match contro il \"Team Raw\" ma \u00e8 stato eliminato per ultimo da Braun Strowman.\nNella puntata di \"SmackDown\" del 20 novembre, The Miz ha iniziato a chiedere a Shane McMahon di diventare il suo partner visto che avendo vinto il torneo WWE World Cup a Crown Jewel possono ritenersi i \"Best in The World\", con The Miz che ha vinto ai quarti di finale e alle semifinali rispettivamente contro Jeff Hardy e Rey Mysterio mentre Shane (che ha sostituito Miz in finale) ha sconfitto Dolph Ziggler conquistando la coppa e il torneo. La sera stessa, Miz ha chiesto un'opportunit\u00e0 a Shane dicendogli di aver trovato un ottimo tag team da affrontare, allora Shane ha dato questa possibilit\u00e0 a The Miz e la sera stessa lui e The Miz hanno affrontato questi Wrestler di cui tanto parlava Miz (che alla fine erano 2 jobber locali) e con i quali Shane e The Miz hanno perso dopo che uno dei due ha schienato The Miz con un Roll-up (Shane non \u00e8 mai entrato sul ring e a combattere \u00e8 stato il solo The Miz). Nelle settimane successive The Miz ha continuato a chiedere a Shane di diventare il suo Tag Team partner,ricevendo sempre un No. Nella puntata di SmackDown dell'11 dicembre The Miz ha chiamato sul ring Shane e gli ha detto che oggi avrebbero affrontato i The Vegas Boys (un tag team composto da 2 jobber locali) ,vincendo il match per sottomissione dopo che Shane ha sottomesso uno dei due (The Miz non \u00e8 mai entrato nel ring ed a combattere \u00e8 stato il solo Shane). Nella puntata di SmackDown del 25 dicembre, The Miz ha invitato Shane nel suo Talk Show \"Miz TV\" e gli ha chiesto nuovamente di formare un tag team e dopo averci pensato e aver visto che il pubblico voleva che ci fosse questo tag team, Shane ha accettato di diventare il Tag Team partner di The Miz. Nella puntata di SmackDown dell'8 gennaio The Miz ha sfidato gli SmackDown Tag Team Championship Cesaro &amp; Sheamus (al termine del loro match contro Gli Usos) per un match titolato alla Royal Rumble,i quali hanno accettato ed hanno attaccato Miz. Nella Puntata di SmackDown del 15 Gennaio The Miz ha organizzato una mega festa per il compleanno di Shane, che per\u00f2 \u00e8 stata rovinata dall'arrivo degli SmackDown Tag Team Championship Cesaro &amp; Sheamus, con Sheamus che ha poi sfidato The Miz ad un match 1-on-1. La sera stessa Shane \u00e8 rimasto a bordo ring per affiancare Miz, che ha poi vinto la contesa e nel post-match ha difeso The Miz dall'attacco di Sheamus mettendolo KO. Nella puntata di SmackDown \u00e8 rimasto a bordo ring per affiancare Miz nel suo match contro Cesaro, ma Miz \u00e8 stato sconfitto e nel post-match Shane ha attaccato sia Cesaro sia Sheamus, ma vista l'inferiorit\u00e0 numerica \u00e8 stato messo KO.\nIl 27 gennaio, alla Royal Rumble, Shane e The Miz hanno sconfitto i The Bar conquistando cos\u00ec il WWE SmackDown Tag Team Championship. Il 17 febbraio, ad Elimination Chamber, Shane e The Miz hanno perso i titoli contro gli Usos (Jey Uso e Jimmy Uso) dopo 21 giorni di regno.\nIl 10 marzo, a Fastlane, Shane e The Miz hanno affrontato gli Usos per il WWE SmackDown Tag Team Championship ma sono stati sconfitti; nel post match, inoltre, Shane ha brutalmente attaccato The Miz effettuando un turn \"heel\".\nNella puntata di SmackDown del 12 marzo Shane ha spiegato che ha attaccato The Miz perch\u00e9 nella sua vita la gente ha sempre cercato di fregarlo per ottenere delle promozioni, o delle opzioni di accumulo monetario e si \u00e8 stufato di tutto ci\u00f2 e per questo a Fastlane ha brutalmente attaccato The Miz nella sua citt\u00e0 natale. Shane ha continuato dicendo di non essere il \"Best in The World\" non per aver vinto una coppa o per aver vinto i titoli di coppia ma perch\u00e9 lui \u00e8 nato come migliore al mondo, ed ha deciso che da quella sera (da Fastlane) in poi avrebbe pensato solo per il proprio tornaconto, ed \u00e8 anche per questo che ha goduto nell'infliggere quell'attacco a Miz, e che la parte pi\u00f9 bella di esso \u00e8 stata che Miz prima di svenire (dopo che Shane l'ha strangolato con la sottomissione) ha visto come ultima cosa la faccia di suo padre (che Shane ha definito patata) e questo per lui \u00e8 stato fantastico.\nShane ha detto che l'attacco a Miz gli ha fatto scattare una scintilla dentro di lui e che per questo dice di avere una richiesta per Miz (che alla fine \u00e8 un ordine, visto che Shane \u00e8 il suo datore di lavoro): visto che gli \u00e8 piaciuto cos\u00ec tanto l'attacco ai suoi danni ha deciso di farlo nuovamente, per\u00f2 stavolta l'avrebbe fatto nello show pi\u00f9 importante dell'anno per la WWE ovvero WrestleMania 35 (sfidandolo dunque ad un match 1 vs 1), dichiarandosi pronto ad un altro assalto degno da \"Best in The World\". Il 7 aprile, a WrestleMania 35, Shane ha sconfitto The Miz, dopo aver subito un suplex da una rampa dall'altezza di cinque metri, cadendo fortunosamente sopra l'avversario.\nNella puntata di \"Raw\" del 15 aprile, Shane \u00e8 stato attaccato da The Miz (che \u00e8 passato al roster rosso per effetto del Superstar Shake-up). Nella puntata di \"SmackDown\" del 23 aprile, ha attaccato insieme ad Elias, Roman Reigns (che la settimana prima aveva attaccato il padre di Shane ed Elias stesso). Nella puntata di \"Raw\" del 29 aprile,ha distratto The Miz, facendogli perdere il suo match contro Bobby Lashley. Nel post-match Shane ha infierito su Miz, con l'aiuto dello stesso Lashley. La sera stessa The Miz ha sfidato Shane ad uno Steel Cage match a Money in the Bank, e tale match \u00e8 stato ufficializzato pochi minuti dopo dalla WWE sul proprio sito. Nella puntata di \"Raw\" del 6 maggio, Shane ha attaccato, insieme ad Elias, Roman Reigns, mentre quest'ultimo stava affrontando Drew McIntyre (che ha poi attaccato lo stesso Reigns, insieme ai due), facendo terminare il match in squalifica. Nel post-match, per\u00f2, Shane \u00e8 stato attaccato da The Miz. La sera dopo, a \"SmackDown\", Shane \u00e8 stato nuovamente attaccato da The Miz, per\u00f2, in suo aiuto sono corsi i due del B-Team (Bo Dallas e Curtis Axel), che sono stati messi fuori gioco pochi secondi dopo, lasciando per\u00f2 il tempo a Shane per poter prendere una sedia e attaccare Miz. Il 19 maggio, a Money in the Bank, Shane ha sconfitto The Miz in uno Steel Cage match. Nella puntata di \"Raw\" del 27 maggio Shane ha sconfitto il cugino di Roman Reigns in pochi secondi. Il 7 giugno, a Super ShowDown, Shane ha sconfitto Roman Reigns grazie all'intervento di Drew McIntyre. Nella puntata di \"Raw\" dell'8 luglio Shane e Drew McIntyre hanno sconfitto Roman Reigns e uno sfidante mascherato di nome \"Gary Garbutt\" (rivelatosi poi essere Cedric Alexander). Il 14 luglio, a Extreme Rules, Shane e Drew McIntyre sono stati sconfitti da Roman Reigns e The Undertaker in un No Holds Barred Tag Team match. Dopo aver chiuso negativamente la faida con Reigns, Shane ha ripreso la faida con Kevin Owens iniziata due anni prima dopo che lo stesso Owens lo ha pi\u00f9 volte colpito con la sua Stunner a seguito di alcuni promo. L'11 agosto, a SummerSlam, Shane \u00e8 stato sconfitto da Kevin Owens in un match in cui se quest'ultimo avesse perso, avrebbe dovuto lasciare la WWE. Nella puntata di \"SmackDown\" del 10 settembre, Shane ha sostituito l'infortunato Elias nella semifinale del King of the Ring, venendo per\u00f2 sconfitto da Chad Gable per 2-0 in un 2-out-of-3 Falls matc, dove Kevin Owens era l'arbitro speciale. Nel post-match, Shane ha attaccato alle spalle Kevin Owens e successivamente lo ha licenziato dalla WWE (\"kayfabe\"). Nella puntata di \"SmackDown\" del 4 ottobre Shane \u00e8 stato sconfitto da Kevin Owens in un Ladder match, dovendo abbandonare come da posta in palio la WWE (\"kayfabe\").\nDopo aver perso il match contro Kevin Owens, Shane McMahon si \u00e8 preso una pausa dal wrestling di circa dieci mesi per dedicarsi alle proprie attivit\u00e0 imprenditoriali con Ideanomics.\nDurante la puntata di \"Raw\" del 3 agosto 2020 Shane McMahon ha fatto il suo ritorno, diventando il presentatore di un nuovo programma intitolato \"Raw Underground\" in cui i lottatori si affrontavano in alcuni match basati sullo stile delle arti marziali miste; tuttavia, a partire dal 28 settembre \"Raw Underground\" non \u00e8 pi\u00f9 andato in onda.\nVita privata.\nShane McMahon \u00e8 sposato dal 1996 con Marissa Mazzola, dalla quale ha avuto tre figli: Declan James (2004), Kenyon Jesse (2006) e Rogan (2010).\nLucha de Apuestas.\nRecord: 0-1"}
{"id": "2619727", "revid": "1543377", "url": "https://it.wikipedia.org/wiki?curid=2619727", "title": "Santa B\u00e1rbara de Pinto", "text": "Santa B\u00e1rbara de Pinto, a volte semplicemente Pinto, \u00e8 un comune della Colombia facente parte del dipartimento di Magdalena.\nIl centro abitato venne fondato da Fernado De Mier y Guerra nel 1741, mentre l'istituzione del comune \u00e8 del 23 giugno 2000."}
{"id": "2619730", "revid": "599013", "url": "https://it.wikipedia.org/wiki?curid=2619730", "title": "Nikolaj Nikolaevi\u010d Voronov", "text": "Potenzi\u00f2 al massimo questa Arma, incrementando in modo eccezionale il numero, la potenza e la modernit\u00e0 dei cannoni e dell'artiglieria missilistica sovietica.\nGrazie a questo formidabile potenziamento l'Artiglieria dell'Armata Rossa si trasform\u00f2 nel maglio che schiacci\u00f2, con i suoi enormi concentramenti di potenza di fuoco, le difese tedesche sul fronte orientale negli ultimi anni della guerra mondiale. Oltre a questa importantissima attivit\u00e0 organizzativa, Voronov svolse anche in numerose occasioni incarichi operativi sul fronte come rappresentante e coordinatore dello Stavka (il Comando supremo sovietico diretto personalmente da Stalin) durante alcune grandi offensive sovietiche.\nIn particolare, dopo aver collaborato con \u017dukov e Vasilevsky all'organizzazione della Operazione Urano, diresse personalmente la fase iniziale dell'Operazione Piccolo Saturno del dicembre 1942 e, insieme al generale Rokossovskij, la fase finale della battaglia di Stalingrado (\"Operazione Kolz\u00f2\") che termin\u00f2 il 2 febbraio 1943 con la definitiva vittoria sovietica e con la resa del feldmaresciallo tedesco Friedrich Paulus."}
{"id": "2619736", "revid": "31360", "url": "https://it.wikipedia.org/wiki?curid=2619736", "title": "Xootsnoow\u00f9", "text": ""}
{"id": "2619746", "revid": "767487", "url": "https://it.wikipedia.org/wiki?curid=2619746", "title": "Piji\u00f1o del Carmen", "text": "Piji\u00f1o del Carmen, a volte chiamato semplicemente Piji\u00f1o, \u00e8 un comune della Colombia facente parte del dipartimento di Magdalena.\nIl centro abitato venne fondato da Jos\u00e9 Fernando Mier y Guerra nel 1750, mentre l'istituzione del comune \u00e8 del 26 marzo 1996."}
{"id": "2619752", "revid": "767487", "url": "https://it.wikipedia.org/wiki?curid=2619752", "title": "Pivijay", "text": "Pivijay \u00e8 un comune della Colombia facente parte del dipartimento di Magdalena.\nIl centro abitato venne fondato da Jos\u00e9 Flores, Julian Valera e Antonio S\u00e1nchez nel 1774, mentre l'istituzione del comune \u00e8 del 1912."}
{"id": "2619757", "revid": "1543377", "url": "https://it.wikipedia.org/wiki?curid=2619757", "title": "Arco di San Catello", "text": "L'Arco di San Catello \u00e8 un monumento sito nel luogo dove era presente un'antica porta della citt\u00e0 di Castellammare di Stabia.\nStoria.\nNel luogo dove ora sorge l'arco, sin dal XIV secolo era ubicata una delle porte della citt\u00e0: la porta del Quartuccio. Questa porta, insieme con tutta la muraglia difensiva, fu, in parte, demolita, perch\u00e9 ormai inutile, nel 1790 circa. \nUna trentina di anni dopo, nel 1819, Vincenzo Vingiani, al fine di ingrandire il suo palazzo, chiese la definitiva demolizione del residuo arco di fabbrica, ma la strenua opposizione di Saverio Scelzo, primo proprietario dell'attiguo palazzo, poi detto Martingano, che ottenne l'intervento personale dell'Intendente della Provincia, imped\u00ec tale progetto. Non rest\u00f2 che un residuo arco di fabbrica sul quale fu collocata una poderosa statua di San Catello in seguito ad una richiesta del 1840 da parte di Gaetano Martingano, proprietario dell'adiacente immobile. \nNell'anno 1995 la zona \u00e8 stata restaurata ed \u00e8 stata affissa da parte dell'Amministrazione Comunale la seguente lapide composta dal prof. Pippo D'Angelo: \"\u00c8 questa l'antica Porta marina del Quartuccio, risalente al XIV secolo, dove si esigeva da tutti i carri che entravano in Citt\u00e0 la Gabella del Quartuccio. Nel 1790 circa fu in parte demolita e, poi, ricostruita, a cura del Comune, nel 1819.\""}
{"id": "2619761", "revid": "110157", "url": "https://it.wikipedia.org/wiki?curid=2619761", "title": "Plato (Colombia)", "text": "Plato \u00e8 un comune della Colombia facente parte del dipartimento di Magdalena.\nIl centro abitato venne fondato da Nicomedes Fonseca nel 1626."}
{"id": "2619762", "revid": "426017", "url": "https://it.wikipedia.org/wiki?curid=2619762", "title": "Prince \u00e9tranger", "text": "L'espressione principe straniero (in francese, prince \u00e9tranger) indica un rango nobiliare, di grado elevato seppur ambiguo, utilizzato nella corte reale francese dell'\"Ancien R\u00e9gime\".\nTerminologia.\nNell'Europa medioevale un nobiluomo portava il titolo di principe come indicazione di sovranit\u00e0, tanto effettiva quanto potenziale; oltre a questi soggetti (ed ai pretendenti a divenire monarchi), il titolo apparteneva a coloro i quali erano nella linea di successione ad un trono reale o comunque indipendente . Nell'et\u00e0 postmedievale la Francia possedeva numerose categorie di principi, le quali erano spesso in contrasto fra di loro e con altri membri della nobilt\u00e0 su questioni riguardanti distinzioni e precedenze.\nI \"prince \u00e9tranger\", in Francia, si situavano approssimativamente al di sopra dei \"prince de titre\" (principi titolari, ossia detentori di un titolo legale bench\u00e9 straniero di principe, senza alcuna associazione con un reame ereditario) e della maggior parte dei nobili titolati, compresi quelli di rango pi\u00f9 elevato fra questi, i duchi. D'altronde il loro rango era inferiore ai membri riconosciuti della Casa Capetingia, la dinastia regnante in Francia sin dal X secolo. In quest'ultima categoria reale, in ordine crescente d'importanza, vi erano compresi:\nQuesta gerarchia si evolse lentamente presso la corte francese in modo pressoch\u00e9 indipendente dall'evoluzione che il titolo conosceva nel regno della dinastia in questione; al di fuori delle aule del Parlamento di Parigi non era infatti chiaro se i \"prince \u00e9trange\" si collocavano sopra, sotto o al pari dei pari di Francia.\nEsistevano tre tipologie di \"prince \u00e9tranger\":\nStatus.\nCome i cavalieri erranti della tradizione medievale, fossero in esilio o in cerca di un protettore reale, per vincere riconoscimenti nelle armi, influenza internazionale o semplicemente ricchezze, i principi stranieri spesso migravano verso la corte francese, ritenuta come la pi\u00f9 magnifica e munifica dell'Europa del XVII e XVIII secolo. Alcuni di essi governarono piccoli stati di confine (principato di Dombes, Orange, Neuch\u00e2tel, Sedan), mentre altri ereditarono, o ricevettero, ampie propriet\u00e0 terriere in Francia (Guisa, Rohan, La Tour d'Auvergne); altri ancora si trovavano in Francia come rifugiati politici, come ad esempio l'ex regina d'Inghilterra Caterina di Braganza o il principe palatino Edoardo. La maggior parte di essi era ben accetti dai re di Francia ed erano considerati alla stregua di ornamenti viventi alla sua maest\u00e0 e, se rimanevano a corte, erano spesso ricompensati con comandi militari, tenute, governatorati, ambasciate, sinecure religiose, titoli e, in alcuni casi, splendidi accordi dotali nel caso di matrimonio con principesse reali.\nIn molti casi la loro presenza a corte era comunque fonte di tensioni e occasionalmente i \"prince \u00e9tranger\" tentarono di minacciare il re. I loro alti natali non attiravano unicamente l'attenzione del re, ma, a volte, fungevano da catalizzatori delle simpatie di nobili francesi, cortigiani frustrati, mercenari, borghesi ambiziosi ed anche province in cerca di un avvocato o un paladino della loro causa (come nel caso della Repubblica Napoletana), spesso in posizione di antagonismo con la corona francese stessa. Ritenendosi essi stessi al pari del re di Francia, i \"prince \u00e9tranger\" tendevano ad inorgoglirsi e qualcuno ambiva ad ottenere poteri e rango sempre superiori o sfidavano apertamente l'autorit\u00e0 del re o del parlamento. In alcune occasioni essi si ribellarono agli ordini reali e si barricarono nei loro castelli di provincia, come fece il principe Filippo Emanuele di Lorena, duca di Merc\u0153ur, dichiararono guerra al re (fu questo il caso dei Duchi di Bouillon della famiglia de La Tour d'Auvergne), complottarono contro di esso assieme ad altri principi francesi (Fronda) o si allearono con potenze straniere (Maria di Rohan-Montbazon, duchessa di Chevreuse).\nRivalit\u00e0 con i pari.\nBench\u00e9 durante i ricevimenti formali a corte (i cosiddetti \"Honneurs du Louvre\") le loro origini sovrane venissero riconosciute con una prosa esagerata, i \"prince \u00e9tranger\" erano membri del principale organismo nazionale giudiziario e deliberativo, il Parlamento di Parigi, a condizione che essi detenessero anche una par\u00eca; in questo caso il loro diritto legale di precedenza derivava dalla data di registrazione all'interno dell'assemblea. Le loro note dispute con i duchi, pari del regno, riportate nelle memorie del Duca di Saint-Simon, erano dovute alla mancanza di un rango proprio all'interno del parlamento, dove i pari (i pi\u00f9 alti esponenti della nobilt\u00e0 francese, e principalmente i duchi) avevano diritto di precedenza immediatamente successivo a quello dei principi del sangue. Anche se alla tavola del re e nell'alta societ\u00e0 in generale il prestigio dei \"prince \u00e9tranger\" fosse superiore a quello dei pari ordinari, i duchi negavano questa preminenza, sia nelle azioni legali che nel rifiuto di concedere loro la precedenza, in contrasto con la volont\u00e0 del re.\nI \"prince \u00e9tranger\" si scontrarono spesso con i nuovi \"parvenu\" a corte di Francesco II, il quale innalz\u00f2 al rango di pari, oltre a donare ricchezza ed onori, a molti giovani e bei rappresentanti della piccola nobilt\u00e0. Questi cosiddetti \"mignon\" vennero inizialmente disprezzati e tenuti a distanza dai principi francesi, ma in seguito, accresciutesi le loro ricchezze ed i loro onori, le loro famiglie vennero assorbite nella par\u00eca e le eredit\u00e0 delle loro figlie vennero ricercate anche dalla classe dei principi; \u00e8 questo il caso del Ducato di Joyeuse che, per matrimonio, pass\u00f2 prima ai Duchi di Montpersier e in seguito ai Duchi di Guisa.\nPi\u00f9 frequentemente i \"prince \u00e9tranger\" gareggiavano tra di essi per la posizione ed il prestigio, e in alcuni casi anche con i \"prince l\u00e9gitm\u00e9s\" o addirittura con i principi del sangue.\nFamosi \"Prince \u00e9tranger\".\nDurante il regno di Luigi XIV le famiglie che detenevano lo \"status\" di \"prince \u00e9tranger\" erano le seguenti:\nI principi stranieri pi\u00f9 rinomati furono quelli della cattolicissima Casa di Guisa che, in un periodo storico in cui la dinastia dei re Valois si stava avviando all'estinzione e gli Ugonotti si rafforzavano nella difesa del Protestantesimo, volse occhi ambiziosi sul trono stesso, sperando di riuscire ad occuparlo e determinati a controllarlo. Il loro orgoglio era cos\u00ec grande che il duca Enrico di Guisa, bench\u00e9 usato come una semplice pedina dalla famiglia, os\u00f2 corteggiare apertamente Margherita di Valois, figlia di Enrico II; infine egli venne poi obbligato a sposare frettolosamente un'altra \"princess \u00e9trang\u00e8re\", Caterina di Cl\u00e8ves, per evitargli di essere minacciato dai fratelli offesi di Margherita (ognuno dei quali sal\u00ec al trono, rispettivamente, come Francesco II, Carlo IX ed Enrico III). Dopo il massacro di San Bartolomeo, i Guisa, risultati trionfatori nel regno, si dimostrarono prepotenti con la Corona, inducendo il re Enrico III a far assassinare il duca Enrico in sua presenza.\nLo \"status\" di \"prince \u00e9tranger\" non era automatico: erano necessari il riconoscimento del re e l'autorizzazione di ciascuno dei privilegi connessi al rango; alcuni soggetti e alcune famiglia fecero richiesta di venir considerate come principi stranieri, ma il rango non venne loro mai concesso. Caso esemplare fu quello del principe Eugenio di Savoia, la cui fredda accoglienza presso la corte della famiglia materna lo spinse a rifugiarsi sotto la protezione del Sacro Romano Imperatore, al servizio del quale divenne il flagello militare della Francia per un'intera generazione.\nAlcune delle pi\u00f9 importanti famiglie ducali francesi, vedendosi negare il titolo di \"prince \u00e9tranger\", semplicemente lo usurparono. Spesso era reclamato per conto del figlio maggiore, ricordando alla corte che il titolo principesco era comunque subordinato \u2013 almeno per legge \u2013 a quello di pari e minimizzando il rischio che tale rango potesse venir contestato o interdetto. Fu tipico il caso dei Duchi de La Rochefoucauld: le loro pretese di discendere dal duca sovrano Guglielmo IV di Aquitania e i loro matrimoni con i Duchi sovrani di Mirandola fallirono nel tentativo di procurar loro la designazione a \"prince \u00e9tranger\"; ciononostante l'erede al ducato era conosciuto come Principe di Marcillac, bench\u00e9 questo principato non fosse mai esistito, n\u00e9 in Francia, n\u00e9 altrove.\nTitoli.\nLa maggior parte del \"prince \u00e9tranger\" inizialmente non utilizz\u00f2 il titolo di principe: dal momento che le famiglie che detenevano questo rango nell\"'Ancien R\u00e9gime\" erano poche e famose, il titolo portava con s\u00e9 minor distinzione di quanto non facesse gi\u00e0 il cognome. Per questo motivo, i titoli nobiliari, anche quello di cavaliere, erano comunemente ed indifferentemente utilizzati dai \"prince \u00e9tranger\" nel XVI e XVII secolo, senza per questo implicare che la loro precedenza a corte fosse governata dal rango del titolo. Il titolo di Visconte di Turenne, ad esempio, reso famoso dal rinomato Maresciallo di Francia, rifletteva meramente una tradizione famigliare, bench\u00e9 egli fosse un \"prince \u00e9tranger\", in quanto cadetto della Casa di La Tour d'Auvergne, che regn\u00f2 sul piccolo Ducato di Bouillon durante la rivoluzione francese.\nNel Settecento, dal momento che duchi e nobili minori si arrogarono il titolo di \"prince de X\", molti \"prince \u00e9tranger\" cominciarono a fare altrettanto. Come per i principi del sangue, i Cond\u00e9 o i La Roche-sur-Yon-Monpersier, era una prerogativa dei principi stranieri quella di assumere unilateralmente un titolo principesco di cortesia grazie al nome di una loro signoria (Principe di Joinville per i Guisa, Principe di Soubise per i Rohan o Principe di Talmont per i La Tr\u00e9mo\u00eflle), anche quando questa non era pi\u00f9 detenuta dalla famiglia. Tali titoli, privi di significato, vennero trasmessi in linea ereditaria al pari di una vera par\u00eca.\nInoltre, alcuni titoli nobiliari di principe conferiti a francesi dal Sacro Romano Impero Germanico, dal Papato o dalla Spagna vennero infine accettati anche dalla corte francese, come ad esempio avvenne per quello di Principe di Broglie, Principessa degli Orsini, Principe di Rache, divenendo sempre pi\u00f9 comuni nel XVII secolo. Essi d'altronde non portavano con s\u00e9 un rango ufficiale ed il loro \"status\" sociale non era paragonabile n\u00e9 a quello di altri pari n\u00e9 a quello dei \"prince \u00e9tranger\".\nI \"prince \u00e9tranger\" iniziarono tra l'altro ad adottare un costume che si era imposto al di fuori della Francia, cio\u00e8 quello di premettere al loro nome di battesimo l'appellativo \"le prince\" (\"il principe\"). Il genealogista per eccellenza della nobilt\u00e0 francese, P\u00e8re Anselme, inizialmente deprec\u00f2 questa nuova usanza ed inser\u00ec la dicitura \"dit\" (\"detto\") nelle sue voci biografiche, ma, dopo il regno di Luigi XIV, egli registra questo utilizzo tra i \"prince \u00e9tranger\" senza qualificazione.\nPrivilegi.\nI \"prince \u00e9tranger\" era autorizzati ad utilizzare la dicitura di \"haut et puissant prince\" (\"alto e possente principe\") nell'etichetta francese; erano inoltre chiamati \"cugino\" dal re e potevano godere del trattamento di \"Vostra Altezza\".\nBench\u00e9 Saint-Simon ed altri pari detestassero che venissero concesse queste prerogative ai \"prince \u00e9tranger\", essi erano ancora pi\u00f9 invidiosi di due altri privilegi, il cosiddetto \"pour\" (\"per\") ed il \"tabouret\" (\"sgabello\"). Il primo di questi si riferiva alle stanze assegnate nella reggia di Versailles per consentire ai membri della dinastia reale, agli ufficiali di alto grado del seguito reale, ai pari e ad altri cortigiani favoriti, di vivere sotto lo stesso tetto del re. Queste stanze non erano n\u00e9 ben designate n\u00e9 ben collocate rispetto a quelle della famiglia del re, essendo solitamente piccole e distanti; ciononostante, i \"pours\" differenziavano il circolo interno della corte da tutti gli altri frequentatori della reggia.\nIl \"tabouret\" era un privilegio di ancora maggior pregio: esso consisteva nel diritto di sedere su uno sgabello o \"ployant\" (un sedile foderato) alla presenza del re o della regina. Mentre la regina aveva il proprio trono, le \"filles\" e \"petite-filles de France\" le loro poltrone, le principesse del sangue le loro sedie imbottite con lo schienale rigido, le duchesse i cui mariti erano pari di Francia potevano sedere, vestite ed ingioiellate, in un semicircolo attorno alla regina e agli altri reali, su piccoli e malsicuri sgabelli senza alcun supporto per la schiena\u00a0\u2013 e si ritenevano fortunate tra tutte le donne francesi.\nMentre la moglie di un duca-pari poteva usare un \"ployant\", le altre duchesse, fossero esse francesi o straniere, non godevano di questa prerogativa; tutte le mogli di un \"prince \u00e9tranger\" potevano invece pretendere il \"tabouret\" e questo valeva anche per le figlie e le sorelle. La maggior estensione del privilegio per i principi stranieri si basava sulla constatazione che i pari erano degli ufficiali del parlamento, mentre il rango detenuto da un \"prince \u00e9tranger\" derivava da una dignit\u00e0 radicata nel suo sangue piuttosto che nelle sue funzioni. Ne derivava, quindi, che una duchessa-pari condivideva \"de jure\" il rango del marito come ufficiale, ma questo non poteva essere esteso a nessun altro membro della famiglia; al contrario, tutti i discendenti in linea maschile di un \"prince \u00e9tranger\" avevano il suo stesso sangue, ed il suo stesso \"status\", e questo valeva anche per la moglie e le mogli dei suoi parenti patrilineari."}
{"id": "2619766", "revid": "916580", "url": "https://it.wikipedia.org/wiki?curid=2619766", "title": "Raphanus", "text": ""}
{"id": "2619767", "revid": "88740", "url": "https://it.wikipedia.org/wiki?curid=2619767", "title": "Pueblo Viejo", "text": "Pueblo Viejo \u00e8 un comune della Colombia facente parte del dipartimento di Magdalena.\nIl centro abitato venne fondato da Juan B. Viana nel 1526, mentre l'istituzione del comune \u00e8 del 24 giugno 1892."}
{"id": "2619768", "revid": "282579", "url": "https://it.wikipedia.org/wiki?curid=2619768", "title": "EC-130H Compass Call", "text": ""}
{"id": "2619770", "revid": "149587", "url": "https://it.wikipedia.org/wiki?curid=2619770", "title": "Pasmano", "text": ""}
{"id": "2619774", "revid": "132266", "url": "https://it.wikipedia.org/wiki?curid=2619774", "title": "Palazzo Bardona", "text": ""}
{"id": "2619775", "revid": "1543377", "url": "https://it.wikipedia.org/wiki?curid=2619775", "title": "Remolino", "text": "Remolino \u00e8 un comune della Colombia facente parte del dipartimento di Magdalena.\nIl centro abitato venne fondato da Jos\u00e9 Joaqu\u00edn Z\u00fa\u00f1iga nel 1752."}
{"id": "2619779", "revid": "119982921", "url": "https://it.wikipedia.org/wiki?curid=2619779", "title": "Dipartimenti di Haiti", "text": "I dipartimenti di Haiti (in francese: \"d\u00e9partements\") costituiscono la suddivisione territoriale di primo livello del Paese e sono pari a 10. Ciascuno di essi si suddivide a sua volta in \"arrondissement\", complessivamente pari ad 81."}
{"id": "2619780", "revid": "31360", "url": "https://it.wikipedia.org/wiki?curid=2619780", "title": "Base aerea Sdot Micha", "text": ""}
{"id": "2619786", "revid": "339392", "url": "https://it.wikipedia.org/wiki?curid=2619786", "title": "Missile IRBM", "text": ""}
{"id": "2619789", "revid": "1543377", "url": "https://it.wikipedia.org/wiki?curid=2619789", "title": "Sabanas de San \u00c1ngel", "text": "Sabanas de San \u00c1ngel \u00e8 un comune della Colombia facente parte del dipartimento di Magdalena.\nIl centro abitato venne fondato nel 1607, mentre l'istituzione del comune \u00e8 del 24 giugno 1999."}
