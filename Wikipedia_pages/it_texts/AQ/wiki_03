{"id": "2416587", "revid": "767487", "url": "https://it.wikipedia.org/wiki?curid=2416587", "title": "B. J. Cole", "text": "Biografia.\nNasce a Enfield, nel Middlesex; inizia subito a manifestare un forte interesse per la musica, imparando a suonare la chitarra pedal steel e formando il gruppo \"Cochise\" insieme ad altri musicisti. La band si ispira al country rock; ma Cole, durante la sua carriera, avr\u00e0 modo di cimentarsi in molti stili, dal pop al jazz, alla musica sperimentale.\nAgli inizi degli anni Settanta suona con Elton John in \"Madman Across the Water\" del 1971 (nel brano \"Tiny Dancer\"). Nel 1974 Cole collabora con Marc Bolan e i \"T. Rex\", suonando nell'LP \"Zinc Alloy and the Hidden Riders of Tomorrow\".\nNel 1998, Brian si unisce agli R.E.M. per poche esibizioni live, suonando pezzi come \"Daysleeper\", \"Man on the Moon\" e \"The Passenger\" (cover dell'omonimo pezzo di Iggy Pop). Nell'estate dello stesso anno, inoltre, sostituisce nelle performance dal vivo dei The Verve il chitarrista Nick McCabe. \nNel 2006 appare infine nel brano \"Then I Close My Eyes\", proveniente dall'album di David Gilmour \"On an Island\". \nCole ha collaborato anche con Sting, Kevin Ayers, Luke Vibert, Graham Coxon, Roger Waters, Juno Reactor e Bj\u00f6rk, oltre che con i The Stranglers, i Chumbawamba, i Depeche Mode e i Pet Shop Boys (nel brano \"You Only Tell Me You Love Me When You're Drunk\") e in Italia con Max Pezzali nella canzone Honolulu baby. \u00c8 inoltre apparso nella band del cantautore britannico Hank Wangford, sotto lo pseudonimo di \"Manley Footwear\"."}
{"id": "2416590", "revid": "299827", "url": "https://it.wikipedia.org/wiki?curid=2416590", "title": "BJ Cole", "text": ""}
{"id": "2416592", "revid": "299827", "url": "https://it.wikipedia.org/wiki?curid=2416592", "title": "B.J. Cole", "text": ""}
{"id": "2416593", "revid": "72811", "url": "https://it.wikipedia.org/wiki?curid=2416593", "title": "Songran", "text": ""}
{"id": "2416597", "revid": "320578", "url": "https://it.wikipedia.org/wiki?curid=2416597", "title": "Ferrari P3/4", "text": ""}
{"id": "2416598", "revid": "24612208", "url": "https://it.wikipedia.org/wiki?curid=2416598", "title": "Spaced Out", "text": ""}
{"id": "2416600", "revid": "62004", "url": "https://it.wikipedia.org/wiki?curid=2416600", "title": "Dacia Chi\u015fin\u0103u", "text": ""}
{"id": "2416602", "revid": "287204", "url": "https://it.wikipedia.org/wiki?curid=2416602", "title": "Lega Nazionale A 2001-2002 (hockey su ghiaccio)", "text": "La stagione 2001-2002 del campionato svizzero di hockey su ghiaccio ha visto campione l'Hockey Club Davos.\nSpareggio (LNA-LNB).\nEHC Chur 0 - Gen\u00e8ve-Servette HC 4 (2;3; 0;3; 1;4; 0;4)\nIl Gen\u00e8ve-Servette HC viene promosso in LNA."}
{"id": "2416606", "revid": "62004", "url": "https://it.wikipedia.org/wiki?curid=2416606", "title": "FC Dacia Chisinau", "text": ""}
{"id": "2416608", "revid": "24612305", "url": "https://it.wikipedia.org/wiki?curid=2416608", "title": "Skatoony", "text": ""}
{"id": "2416609", "revid": "196390", "url": "https://it.wikipedia.org/wiki?curid=2416609", "title": "Dinamo Bender", "text": ""}
{"id": "2416618", "revid": "583847", "url": "https://it.wikipedia.org/wiki?curid=2416618", "title": "Heidevolk", "text": "Gli Heidevolk sono un gruppo folk/viking metal olandese. I testi delle loro canzoni sono ispirate dalla natura, dalla storia della Gheldria e dalla mitologia germanica. Tutti i testi delle loro canzoni sono in olandese.\nStoria.\nIl gruppo fu fondato nel 2002 con il nome Hymir da sei uomini il cui comune interesse riguardava la natura, la mitologia germanica, il folklore e la storia della Gheldria (Gelderland in olandese). L'intento era quello di creare una musica in cui convogliare questi argomenti: nacquero cos\u00ec gli Heidevolk, i quali iniziarono a suonare dal vivo nel 2003. Da allora hanno pubblicato una demo, due album in studio e un EP.\nIl nome, che significa \"Gente della brughiera\", \u00e8 stato coniato durante una delle loro passeggiate nella Veluwe."}
{"id": "2416620", "revid": "62004", "url": "https://it.wikipedia.org/wiki?curid=2416620", "title": "Nistru Otaci", "text": ""}
{"id": "2416622", "revid": "122982158", "url": "https://it.wikipedia.org/wiki?curid=2416622", "title": "William Langewiesche", "text": "Laureatosi in antropologia nel 1977 alla Universit\u00e0 di Stanford, inizialmente intraprese la carriera di pilota di aeromobili, grazie anche all'aiuto del padre che svolgeva anch'esso tale professione. All'et\u00e0 di 36 anni, abbandon\u00f2 l'attivit\u00e0 di pilota per dedicarsi alla scrittura, collaborando alla rivista \"The Atlantic Monthly\". I suoi reportage sono riconducibili al genere del giornalismo d'inchiesta, riguardanti tematiche come il confine fra Messico e Stati Uniti, Ground Zero e gli eccessi dei soldati di stanza in Iraq.\nAttualmente lavora come corrispondente per \"Vanity Fair\"."}
{"id": "2416623", "revid": "320578", "url": "https://it.wikipedia.org/wiki?curid=2416623", "title": "Hartmann Weirather", "text": ""}
{"id": "2416626", "revid": "729019", "url": "https://it.wikipedia.org/wiki?curid=2416626", "title": "Incontinenza urinaria da stress", "text": "L'incontinenza urinaria da stress o incontinenza urinaria da sforzo \u00e8 una forma di incontinenza urinaria nella quale la perdita involontaria di urina si verifica in seguito all'aumento della pressione intra-addominale.\nEziologia.\nLe normali funzioni vescicali sono controllate dalla vescica stessa, dagli sfinteri e dai muscoli del pavimento pelvico. Quando il pavimento pelvico oppure gli sfinteri sono danneggiati o deboli, per esempio dopo un parto, possono verificarsi perdite di urina in conseguenza di azioni come uno starnuto o un colpo di tosse, oppure semplicemente quando si sollevano pesi o si cambia posizione. Questo sistema pu\u00f2 dipendere dall'ipermobilit\u00e0 uretrale oppure da un'insufficienza sfinterica.\nTrattamento.\nIl trattamento riabilitativo dei muscoli del pavimento pelvico d\u00e0 buoni risultati in assenza di prolasso e di insufficienza sfinterica. Il trattamento consiste nell'esecuzione di alcuni esercizi che hanno il compito di rafforzare la muscolatura e di aumentarne la tonicit\u00e0, anche attraverso elettrostimolazione.\nIl tono perineale, inoltre, pu\u00f2 essere incrementato anche con l'ausilio di alcune sostanze farmacologiche, come la duloxetina.\nSe il problema \u00e8 invece dovuto a deficit sfinterico, \u00e8 possibile intervenire con iniezioni per via endoscopica di sostanze volumizzanti che concorrono a ripristinare la funzione dello sfintere stesso.\nUn'altra tecnica, chiamata Act nella versione femminile e ProAct in quella maschile, prevede l'inserimento tramite intervento chirurgico mininvasivo di due palloncini in corrispondenza del collo vescicale, in modo da consentire il recupero della continenza urinaria."}
{"id": "2416633", "revid": "1522738", "url": "https://it.wikipedia.org/wiki?curid=2416633", "title": "Baby Felix &amp; friends", "text": " \u00e8 una serie televisiva anime coprodotta dagli Stati Uniti e dal Giappone che ha come protagonista il gatto Felix da piccolo. \nLa serie \u00e8 stata prodotta nel 2000 in 65 puntate dagli studi Radix, AEON e NEC Interchannel ed \u00e8 stata trasmessa a partire da ottobre 2000 sul network giapponese NHK. In Italia l'anime \u00e8 stato trasmesso su Rai 2 a partire da marzo 2008.\nDoppiaggio.\nL'edizione italiana dell'anime \u00e8 stata curata da Annalisa Vasselli per Rai 2. Il doppiaggio \u00e8 stato effettuato presso lo Studio Cine Audio Video sotto la direzione di Giuliano Santi. I dialoghi italiani sono di Ida Sansone e Lorenzo Macr\u00ec."}
{"id": "2416635", "revid": "1987129", "url": "https://it.wikipedia.org/wiki?curid=2416635", "title": "Barrister", "text": "Un barrister \u00e8 un avvocato e magistrato di alto livello, tipica dei sistemi giuridici basati sul \"common law\", come quello britannico, australiano, sud africano e sud asiatico, mentre nel sistema statunitense questa figura oggi non \u00e8 presente. \nCaratteristiche e Studi.\nEgli rappresenta il cliente di fronte alle corti superiori (\"higher courts\"); si dedica inoltre spesso ad un'attivit\u00e0 di consulenza, alla preparazione di pareri legali, alla redazione di testamenti, di contratti di compravendita di beni immobili o di \"trust\" particolarmente complicati. Si distinguono dai \"solicitors\", che invece curano i rapporti coi clienti.\nPer essere un Barrister, occorre avere una laurea in legge e completare il Bar Professional Training Course.\nAccade spesso che il \"solicitor\" sottoponga al parere del \"barrister\" un problema particolarmente delicato; i \"barrister\" si specializzano infatti su particolari materie, nelle quali hanno una approfondita conoscenza.\n\"Queen's Counsel\".\nIl \"Queen's Counsel\" (Consiglio della Regina), chiamato \"King's Counsel\" (Consiglio del Re) quando a regnare \u00e8 un uomo, \u00e8 costituito da una \u00e9lite di barristers. Questo status \u00e8 concesso tramite \"littera patente\" dal sovrano. Poich\u00e9 i membri del Consiglio tradizionalmente indossano indumenti di seta, il fatto di acquisire questo status viene familiarmente indicato come \"prendere la seta\" (\"taking silk\"). Un giurista deve lavorare almeno per dieci anni come \"barrister\", e dimostrare di essere eccellente, per potere ambire a questo titolo.\n\"Set of Chamber\".\nLe \"Set of Chamber\" sono gruppi composti solitamente da dieci/quindici \"barrister\". Tali gruppi hanno la loro sede a Londra, negli Inns of Court. A capo di ogni gruppo vi \u00e8 il \"clerk\", i cui compiti sono quelli di tenere i contatti tra i \"solicitor\" ed i \"barrister\" della sua chamber, e di determinare l'onorario dei \"barrister\" della sua \"chamber\".\nLa formazione dei \"barrister\".\nI requisiti per essere un \"barrister\" sono:"}
{"id": "2416637", "revid": "547034", "url": "https://it.wikipedia.org/wiki?curid=2416637", "title": "Hartmann", "text": ""}
{"id": "2416639", "revid": "287204", "url": "https://it.wikipedia.org/wiki?curid=2416639", "title": "AEGON Championships 2009", "text": "L'AEGON Championships 2009 \u00e8 stato un torneo di tennis disputato su campo d'erba, facente parte ATP World Tour 250 series dell'ATP World Tour 2009. Si \u00e8 giocato nell'impianto del Queen's Club a Londra in Inghilterra, dall'8 al 14 giugno 2009.\nSommario.\nIl detentore del titolo, Rafael Nadal, non ha potuto partecipare a causa di un infortunio al ginocchio.\n8 giugno.\nAl 1\u00ba turno Fabio Fognini \u00e8 stato eliminato, perdendo 6-3 7-6, dal sudafricano Kevin Anderson.\nAndreas Seppi ha battuto lo statunitense Robby Ginepri,5-7 7-6 6-3.\nLleyton Hewitt ha battuto Eduardo Schwank 6-1,6-0.\n9 giugno.\nAndy Roddick ha battuto il belga Kristof Vliegen 6-1 6-4 ed \u00e8 passato al 3\u00ba turno.\nGa\u00ebl Monfils, testa di serie n\u00b0 4, ha battuto Andrej Golubev ,6-3 3-6 7-6(5), passando al 3\u00ba turno.\n10 giugno.\nAndy Murray ha battuto Andreas Seppi 6-1 6-4.\n11 giugno.\nAndy Murray ha battuto Guillermo Garc\u00eda L\u00f3pez 6-4 6-4.\nAndy Roddick ha battuto Lleyton Hewitt 7-6(2) 7-6(4), accedendo ai quarti.\nGilles Simon, testa di serie n\u00b03, \u00e8 stato battuto da Ju\u017enyj 6-1, 2-6, 6-2.\n12 giugno.\nAndy Murray ha battuto Mardy Fish 7-5 6-3, accedendo alle semifinali.\nGli americani Andy Roddick e James Blake sono approdati in semifinale;Roddick ha battuto Ivo Karlovi\u0107 7-6(4) 7-6(5),\nBlake il russo Michail Ju\u017enyj 7-6(5) 6-3.\n13 giugno.\nNella semifinale della parte alta del tabellone, Andy Murray ha battuto lo spagnolo Juan Carlos Ferrero 6-2 6-4 accedendo alla finale.\nNella semifinale della parte bassa del tabellone James Blake \u00e8 passato direttamente in finale approfittando dell'infortunio ad una caviglia del connazionale Andy Roddick.\n14 giugno.\nIl titolo del singolare \u00e8 andato a Andy Murray che ha battuto in finale James Blake 7-5,6-4.\nIl titolo del doppio \u00e8 andato alla coppia formata da Wesley Moodie e Michail Ju\u017enyj che hanno battuto i brasiliani Marcelo Melo e Andr\u00e9 S\u00e1 6\u20134, 4\u20136, 10\u20136.\nPartecipanti.\nAltri partecipanti.\nI giocatori seguenti hanno ricevuto una wild card per partecipare al torneo:\nI giocatori seguenti hanno affrontato delle qualificazioni per entrare nel tabellone principale:\nCampioni.\nSingolare.\n Andy Murray ha battuto in finale James Blake, 7\u20135, 6\u20134\nDoppio.\n Wesley Moodie / Michail Ju\u017enyj hanno battuto in finale Marcelo Melo / Andr\u00e9 S\u00e1, 6\u20134, 4\u20136, 10\u20136"}
{"id": "2416642", "revid": "384895", "url": "https://it.wikipedia.org/wiki?curid=2416642", "title": "Rumex acetosa", "text": "L'acetosa (\"Rumex acetosa\") o erba brusca ed anche acetosa di pecora \u00e8 una pianta erbacea, pianta infestante, perenne, provvista di una grossa radice, dalla quale, in primavera, si sviluppa un fusto eretto, semplice o poco ramificato di colore rossastro che pu\u00f2 raggiungere l'altezza di un metro.\nDescrizione.\nLe foglie sono di due tipi:\nQuelle basali formano una rosetta e sono provviste di un lungo picciolo. La forma \u00e8 del tipo \"astata\".\nQuelle disposte lungo il fusto sono sessili e non hanno picciolo.\nInfiorescenza ramosa, con rami eretti.\nI fiori sono distinti in maschili, di colore rossiccio, disposti in fascetti su una piccola pannocchia di forma slanciata, e femminili. La fioritura inizia a fine primavera e dura tutta l'estate (giugno ad agosto).\nIl frutto \u00e8 un achenio ricoperto dai petali persistenti che assumono un colore rosso-ruggine.\nDistribuzione e habitat.\n\u00c8 diffusa in tutta Italia, dal mare ai monti, in luoghi aperti e lungo i corsi d'acqua. Indicatrice di terreni ricchi di azoto.\nLa pianta si pu\u00f2 raccogliere tutto l'anno, anche radendo la piantina, in quanto la radice emetter\u00e0 nuovamente.\nFarmacopea.\nHa propriet\u00e0 diuretiche, rinfrescanti, antinfiammatorie, essendo ricca di ossalati e di antrachinoni. Discrete propriet\u00e0 emmenagoghe, stomachiche. Le foglie sono consumate fresche come blando depurativo, oppure si usa un infuso di 30 g di radici per 1 l d'acqua. \nViene usata per curare l'acne, le pelli grasse e la puntura di insetti, usando un decotto di 15 g di foglie fresche per 1 l d'acqua, e bevendone due tazze al giorno sempre lontano dai pasti. Con le foglie decotte si prepara un cataplasma utile per curare gli ascessi.\nPer uso esterno, come pediluvio per favorire la circolazione e il decongestionamento, si prepara un decotto d 50 g per 2 l d'acqua poi unito all'acqua del pediluvio.\nProibita a quanti soffrono di calcoli, artrite, gotta, reumatismi, iperacidit\u00e0. In caso di elevata ingestione di foglie crude sono stati riscontrati avvelenamenti con lesioni renali in bambini. Incompatibilit\u00e0 con le acque minerali e con i contenitori in rame.\nStrofinata sulla pelle, l'acetosa \u00e8 un eccellente rimedio contro le bolle provocate dalle ortiche e spesso le due piante crescono negli stessi luoghi.\nCaratteristiche organolettiche.\nHa un sapore acidulo e si usa in aggiunta alle insalate fresche, agli spinaci e le verdure cotte in genere. Le foglie possono essere consumate fresche in piccole quantit\u00e0. Si prepara anche una salsa per accompagnare pesce e carne, hanno un sapore gustoso anche per la crostata. I suoi benefici oltre che nutrizionali, sono per la medicina tradizionale a base di erbe; contiene vitamine e minerali, di cui:\nvitamina C, vitamina A, calcio, potassio, zinco, ossalato di ferro, acido ossalico e ferro.\nLa variet\u00e0 \"hortensis\", che \u00e8 quella coltivata, contiene meno ossalati."}
{"id": "2416645", "revid": "122478766", "url": "https://it.wikipedia.org/wiki?curid=2416645", "title": "Kerakoll", "text": "Kerakoll S.p.A. \u00e8 una societ\u00e0 per azioni italiana, che produce malte e collanti per l'edilizia, costituita nel 1968. Fa parte del Kerakoll Group insieme a Biocalce e Kerakoll Design.\nStoria.\nL'azienda \u00e8 presente in Italia e all'estero con 15 societ\u00e0 operative e dieci stabilimenti produttivi, impiegando oltre mille dipendenti, in 15 filiali in Europa, Usa, Asia e Australia, esportando quasi il 40% della produzione in oltre 100 paesi. Il Gruppo Kerakoll ha registrato nel 2018 un fatturato di 480 milioni di euro.\nDopo esserne stata sponsor dal 2006 al 2008, \u00e8 stata proprietaria del Modena Calcio dal 2019 al 2021, possedendone il completo pacchetto societario nell'ultimo anno di gestione. Torna come sponsor principale dal 2021."}
{"id": "2416649", "revid": "729019", "url": "https://it.wikipedia.org/wiki?curid=2416649", "title": "Poliabortivit\u00e0", "text": "La poliabortivit\u00e0 \u00e8 l'occorrenza di tre o pi\u00f9 aborti spontanei consecutivi prima della ventesima settimana di gravidanza, ognuno con feto del peso di meno di 500 grammi. La definizione di aborto spontaneo fornita dall'Istituto Nazionale di Statistica implica invece una interruzione involontaria della gravidanza prima delle 25 settimane e 5 giorni. Le definizioni adottate dai vari Paesi non sono omogenee e questo pone problematiche di confronti internazionali.\nLe statistiche dell'aborto spontaneo.\nNel corso del tempo si \u00e8 assistito ad un incremento dei casi di aborto spontaneo in Italia (dati ISTAT): da 56.157 casi del 1982 si \u00e8 arrivati a 75.457 nel 2004 (ultimo dato disponibile), pari ad una crescita del 34%. Si parla quindi di 130 casi di aborto spontaneo ogni 1000 nati vivi.\nIl fenomeno \u00e8 evidentemente legato all'et\u00e0 femminile: valori pi\u00f9 elevati si hanno in corrispondenza di donne meno giovani (da 35 anni in poi), pur evidenziandosi un problema tra le adolescenti.\nLa rilevazione dei casi di aborto spontaneo effettuata dall'Istituto Nazionale di Statistica (ISTAT) consente di tenere sotto controllo un fenomeno che \u00e8 in crescita nel tempo, seppur lievemente. Tra i vari fattori che concorrono a determinare elevati livelli di abortivit\u00e0 spontanea, l'et\u00e0 della donna \u00e8 certamente tra i pi\u00f9 significativi.\nIn Italia i casi di aborto spontaneo vengono individuati come interruzioni involontarie di gravidanza avvenute entro il 180\u00ba giorno compiuto di amenorrea (ovvero 25 settimane e 5 giorni). I casi di espulsione del feto dopo il 180\u00ba giorno vengono registrati come casi di nati morti.\nLe statistiche ufficiali rilevano i casi per i quali si sia reso necessario il ricovero in istituti di cura sia pubblici che privati. Quindi quelli non soggetti a ricovero, quali ad esempio gli AS che si risolvono senza intervento del medico o che necessitano di sole cure ambulatoriali, non vengono pertanto rilevati.\nAlcuni studi hanno ricostruito il rischio di aborto spontaneo per generazioni e si \u00e8 osservato che le donne delle giovani generazioni hanno un rischio maggiore rispetto alle donne della stessa et\u00e0 e con lo stesso numero di gravidanze delle generazioni pi\u00f9 vecchie. Questo pu\u00f2 essere imputato a diversi fattori di tipo genetico, ambientale, oppure legati agli stili di vita, ma solo con indagini ad hoc si riesce a valutare l'impatto di questi fattori sul rischio di aborto spontaneo.\nConsiderando comunque solo l'et\u00e0 e il numero di gravidanze precedenti come fattori legati al rischio di aborto spontaneo, \u00e8 stato rilevato che la figura pi\u00f9 a rischio \u00e8 la donna primipara tardiva, ovvero oltre i 35 anni.\nLa diagnosi.\nSul versante femminile, gli esami preconcezionali sono utili in preparazione della successiva gravidanza.\nGli esami per la tiroide vengono spesso richiesti, ma la loro utilit\u00e0 \u00e8 dubbia, cos\u00ec come dubbia \u00e8 la esecuzione di esami ormonali in genere. Di questa controversia sono testimoni le Linee-guida delle due specialit\u00e0. Infatti l'American Association of Clinical Endocrinologists (AACE) pone l'attenzione sulla importanza di testare l'attivit\u00e0 tiroidea nella gravidanza iniziale e consiglia esami specifici per la prevenzione dell'aborto. Al contrario l'American College of Obstetricians and Gynecologists (ACOG) degli Stati Uniti ritiene del tutto inutile tale atteggiamento poich\u00e9 l'aborto da distiroidismo o da tiroidite subclinica non \u00e8 dimostrato da nessuno studio prospettico randomizzato. In definitiva le pi\u00f9 accreditate matanalisi affermano che l'\u201dapparente\u201d coinvolgimento dell'attivit\u00e0 autoimmunitaria tiroidea nell'aborto, pu\u00f2 dipendere da condizioni diverse che nulla hanno a che vedere con un relazione causa-effetto. La brillante revue metanalitica di Prummel (Eur J Endocrinol. 2004 Jun;150(6):751-5) elenca tre possibilit\u00e0.\nLa prima ipotesi \u00e8 che gli autoanticorpi tiroidei siano solo un marker di una malattia autoimmunitaria pi\u00f9 importante che interessa l'impianto embrionario. Alternativamente l'associazione tra aborto e autoimmunit\u00e0 tiroidea pu\u00f2 essere spiegata dal fatto che tale condizione \u00e8 in genere riscontrata nelle donne pi\u00f9 attempate (quindi pi\u00f9 soggette ad abortire). L'ultima ipotesi prende in considerazione la possibilit\u00e0 che alla base degli aborti potrebbe esservi una moderata insufficienza tiroidea. Tale assunto, come emerge dalla matanalisi, \u00e8 fragile e minoritario e si basa solo sul fatto che alcuni studi, non prospettici e non randomizzati, riferiscono che, nelle donne eutiroidee anticorpi- positivi, ma con elevati valori di TSH, il numero degli aborti \u00e8 lievemente superiore rispetto alle donne eutiroidee anticorpo-negative. L'analisi per\u00f2 mostra solo una modesta significativit\u00e0 (P = .005) non tale, quindi, da fornire certezze in tal senso.\nBench\u00e9 molto utilizzati, di nessuna reale utilit\u00e0, ai fini della prevenzione degli aborti ricorrenti, risultano i dosaggi dell'omocistenemia e dei fattori trombofilici ereditari in soggetti asintomatici. La valutazione completa di tutti i fattori trombofilici potrebbe non solo non essere utile ma indurre in errore a causa dei fisiologici cambiamenti in gravidanza come la riduzione della proteina C ed S. Le Societ\u00e0 italiane di Trombosi ed Emostasi insieme alla Societ\u00e0 Italiana di Ginecologia ed Ostetricia hanno condiviso uno \"statment\" che cerca di limitarte l'improprio uso di anticoagulanti in gravidanze che non hanno reali problemi trombofilici. \nLa presenza di anticorpi antifosfolipidi invece pu\u00f2 essere utile, in quanto in caso di positivit\u00e0, si pu\u00f2 instaurare una efficace terapia preventiva. \nA tal fine \u00e8 utile ricordare che, secondo tutte le Linee-guida nazionali ed internazionali si intende \"trombofilica\" una gestante che presenta esclusivamente le seguenti caratteristiche: 1) ha avuto episodio di trombosi venosa 2) presenta anticorpi anti-fosfolipidi ad elevato titolo; 3) presenta una marcata riduzione delle proteine S e C (al di fuori della gravidanza); 4) presenta bassi valori di Antitrombina 3\u00ba; 5) presenta alti valori di omocisteina (gi\u00e0 al di fuori della gravidanza); 6) presenta mutazioni complete (omozigosi o doppie terozigosi) dei fattori 5\u00ba e 2\u00ba di Leiden. Altri dosaggi e ricerche non sono utili.\nLa mappa cromosomica di entrambi i partner ed eventuali altri esami immunologici possono essere utili.\nAltre condizioni correggibili sono le malformazioni uterine, in particolare l'utero setto, e la presenza di formazioni quali i fibromi sottomucosi nella cavit\u00e0 uterina. Queste possono essere sospettate mediante l'ecografia transvaginale, ma diagnosticate esclusivamente con la isterosonografia o meglio con l'isteroscopia diagnostica ambulatoriale.\nEsami infettivologici a livello della vagina e del collo uterino possono essere utili, ma ci\u00f2 che \u00e8 pi\u00f9 importante \u00e8 l'effettuazione di tali esami precocemente in gravidanza.\nSul versante maschile, pu\u00f2 essere utile la valutazione della morfologia spermatozoaria e della frammentazione del DNA degli spermatozoi; tuttavia, sulla efficacia della terapia per correggere la condizione ci sono dubbi.\nLe terapie della poliabortivit\u00e0.\nLe terapie della poliabortivit\u00e0 possono ridurre il ripetersi di un nuovo episodio di aborto spontaneo.\nLa prima e pi\u00f9 importante terapia si basa sul riconoscimento e sulla correzione (ove possibile) delle malconformazioni uteriune ed in particolare dell'utero sub-setto o setto.\nIn caso di accertata trombofilia, il trattamento con aspirina a basse dosi ed eparine, soprattutto a basso peso molecolare, si \u00e8 diffuso notevolmente anche a livello dell'ostetrico di base. Secondo alcuni studi retrospettivi non controllati (Livello di evidenza IIb o III e di conseguenza raccomandazione B) parrebbe che la profilassi riduce l'aborto. Questo per\u00f2 non pu\u00f2 essere affermato con certezza poich\u00e9, al giorno di oggi, gli unici studi Prospettici randomizzati (che hanno livello di evidenza Ia e che pertanto rappresentano Raccomandazione A) non confermano tali risultati. Gli studi in questione (studio canadese HepASA Trial del 2008 e 2009 e analisi COCHRANE 2005 e 2009) dimostrano che il trattamento con aspirina e/o eparina nei soggetti trombofilici da mutazioni genetiche (detta trombofilia primitiva) non riduce il rischio di aborto. Pertanto, allo stato attuale dell'Arte, non si raccomanda il loro impiego profilattico in tali casi, mentre si segnala la possibilit\u00e0 di complicanze dovute al loro impiego non giustificato. Si deve ricordare che le linee guida nazionali ed internazionali (Linee-guida SISET e SISET-SIGO e Royal College) ritengono per\u00f2 necessario l'uso di eparina come profilassi nei soggetti con anamnesi positiva di trombosi e bassi valori di Antitrombina III. Sempre secondo le stesse Linee-guida la profilassi va inoltre praticata nei soggetti trombofilici con mutazioni in omozigosi dopo il parto, fino a 6 settimane da esso.\nIl progesterone somministrato per varie vie pu\u00f2 essere utile, ma gli studi che sostengono il suo uso nella poliabortivit\u00e0 sono molto vecchi. L'utilizzo di progesterone in gravidanza si pu\u00f2 associare ad ipospadia nel feto maschio.\nLe terapie con ormoni tiroidei per quanto utili al benessere della gravidanza non hanno nessun dimostrato effetto sulla riuduzione della incidenza di aborto. Anche se, da una parte, \u201caneddoticamente\u201d si sente spesso che, donne con pregressi aborti, trattate con tiroxina, portano avanti una gravidanza, dall'altra parte altrettanti aneddoti ci descrivono delusioni ed insuccessi. Nessuno studio randomizzato e controllato ha preso in considerazione tali popolazioni ed ha provato una qualche validit\u00e0 della terapia nei soggetti con tiroidite sub-clinica. Si tratta solo di analisi retrospettive (bassa evidenza). Al contrario, molti studi in ambito ginecologico, come quelli prospettici sui programmi di fertilizzazione in vitro, dimostrano che non vi \u00e8 alcuna differenza, in termini di aborti o insuccessi gestazionali tra popolazione con tiroidite autoimmune subclinica in trattamento o meno (Negro et al., 2005 Hum Reprod 20: 1529-1533).\nL'uso di farmaci agenti sul sistema immunitario (immunoglobuline, cortisonici) non mostra benefici ben documentati, ed l'uso di questi farmaci \u00e8 legato a notevoli effetti collaterali. In particolare, in assoluto ossequio alle attuali linee-guida internazionali, l'uso del progesterone non deve essere pi\u00f9 prescritto, salvo casi in trattamento cronico per patologie preesistenti, poich\u00e9 i suoi danni sono certamente superiori ai benefici (Raccomandazione A)\nLa presenza di anomalie dei cromosomi in uno o entrambi i genitori pu\u00f2 trovare una soluzione nella fecondazione in vitro con diagnosi sugli embrioni prima dell'impianto (diagnosi preimpianto): ci\u00f2 consente di \u201cselezionare\u201d gli embrioni che appaiono bilanciati sul piano cromosomico e trasferire solo quelli \u201cnormali\u201d. La metodica, applicata alla poliabortivit\u00e0, non \u00e8 ancora validata sul piano clinico.\nLa presenza di difetti uterini o corpi estranei a livello endometriale pu\u00f2 essere diagnosticato con l'isteroscopia e corretto con l'isteroscopia operativa, in anestesia.\nBibliografia.\nKaandorp S, Di Nisio M, Goddijn M, Middeldorp S.Cochrane Database Syst Rev. 2009 Jan 21;(1):CD004734. Update of: Cochrane Database Syst Rev. 2005;(2):CD004734. "}
{"id": "2416652", "revid": "287204", "url": "https://it.wikipedia.org/wiki?curid=2416652", "title": "Xu Jun", "text": "Nel 1994 divenne il 4\u00ba giocatore cinese a conquistare il titolo di Grande maestro.\nVinse il campionato cinese nel 1983 e 1985.\nPartecip\u00f2 con la nazionale olimpica cinese a dieci olimpiadi degli scacchi dal 1984 al 2004, realizzando complessivamente +41 =57 \u201320 (58,9%).\nVinse una medaglia di bronzo individuale in 1\u00aa scacchiera alle olimpiadi di Dubai 1986.\nIn luglio del 2000 raggiunse il 22\u00ba posto nella classifica Elo mondiale, con 2668 punti.\nVinse cinque volte il campionato asiatico a squadre nel periodo 1983-2003.\nTra gli altri risultati i seguenti:"}
{"id": "2416657", "revid": "4175", "url": "https://it.wikipedia.org/wiki?curid=2416657", "title": "Comitato Olimpico del Kosovo", "text": "Il Comitato Olimpico del Kosovo (\"Komiteti Olimpik i Kosov\u00ebs (KOK)\" in albanese) fu fondato ufficialmente nel 2003 secondo la legge sullo sport 2003/04. Il presidente attuale \u00e8 Besim Hasani e ha sede a Pristina, in Kosovo. Ha fatto il suo ingresso nel Comitato Olimpico Internazionale il 9 dicembre 2014, pertanto gli atleti hanno potuto partecipare ai giochi olimpici a partire dall'edizione di Rio de Janeiro 2016.\nLa prima medaglia olimpica della storia sportiva del Kosovo, d'oro, \u00e8 stata conquistata dalla judoka Majlinda Kelmendi il 7 agosto 2016, battendo in finale l'italiana Odette Giuffrida."}
{"id": "2416659", "revid": "1442080", "url": "https://it.wikipedia.org/wiki?curid=2416659", "title": "AEGON Championships 2009 - Singolare", "text": "Il singolare dell'AEGON Championships 2009 \u00e8 stato un torneo di tennis facente parte dell'ATP World Tour 2009.\nRafael Nadal deteneva il titolo ma ha rinunciato a partecipare in seguito ad un infortunio al ginocchio.\nAndy Murray ha battuto in finale James Blake 7-5,6-4\nTeste di serie.\nLe prime otto teste di serie ricevono un \"bye\" al secondo turno."}
{"id": "2416661", "revid": "287204", "url": "https://it.wikipedia.org/wiki?curid=2416661", "title": "Lega Nazionale A 2000-2001 (hockey su ghiaccio)", "text": "La stagione 2000-2001 del campionato svizzero di hockey su ghiaccio ha visto come campioni i ZSC Lions, mentre la regular season \u00e8 stata vinta dall'HC Lugano.\nSpareggio (LNA-LNB).\nHC La Chaux-de-Fonds 2 - Lausanne HC 4 (4;3; 3;5; 1;3; 6;2; 0;2; 2;5)\nIl Lausanne HC viene promosso in LNA."}
{"id": "2416662", "revid": "203463", "url": "https://it.wikipedia.org/wiki?curid=2416662", "title": "Viorel Bologan", "text": ""}
{"id": "2416664", "revid": "1442080", "url": "https://it.wikipedia.org/wiki?curid=2416664", "title": "Porsche Tennis Grand Prix 2009 - Singolare", "text": "Il singolare del Porsche Tennis Grand Prix 2009 \u00e8 stato un torneo di tennis facente parte del WTA Tour 2009.\nJelena Jankovi\u0107 era la detentrice del titolo, ma \u00e8 stata battuta ai quarti da Flavia Pennetta.\nIn finale, Svetlana Kuznecova ha battuto Dinara Safina, 6\u20134, 6\u20133."}
{"id": "2416667", "revid": "72396", "url": "https://it.wikipedia.org/wiki?curid=2416667", "title": "Betty Shabazz", "text": "Moglie di Malcolm X, \u00e8 stata al fianco del marito nella lotta per i diritti degli afroamericani. Dopo la morte di questi ha continuato a battersi per la questione razziale, anche con \"African-American Foundation\", la \"Women's Service League\" e il \"Day Care Council of Westchester County\" (New York).\n\"Nel 1956 una nuova sorella \u00e8 diventata membro di quel tempio. Ma soltanto l\u2019anno dopo Malcolm ne nota la presenza, proprio quella sera di gioved\u00ec. Il suo nome \u00e8 Betty, ma tutti la chiamano sorella Betty X. Alta, con la pelle pi\u00f9 scura di lui, gli occhi castani, non sa nemmeno di essere stata adocchiata dal suo pastore: tutti conoscono il parere di questi sul fatto di prender moglie; e per il tempio corre voce che gli altri fratelli non guardino le sorelle perch\u00e9 il loro pastore \u00e8 scapolo.\"\nCinema.\nVenne interpretata da Angela Bassett nel film \"Malcolm X\", pellicola biografica sul marito di Betty e diretto da Spike Lee nel 1992."}
{"id": "2416673", "revid": "200568", "url": "https://it.wikipedia.org/wiki?curid=2416673", "title": "Pressioni", "text": ""}
{"id": "2416674", "revid": "767487", "url": "https://it.wikipedia.org/wiki?curid=2416674", "title": "Gerry Weber Open 2009", "text": "Il Gerry Weber Open 2009 \u00e8 stato un torneo di tennis giocato sull'erba. \n\u00c8 stata la 17\u00aa edizione del Gerry Weber Open, che fa parte della categoria ATP World Tour 250 series nell'ambito dell'ATP World Tour 2009.\nSi \u00e8 giocato al Gerry Weber Stadion di Halle in Germania, dal 6 al 14 giugno 2009.\nSommario.\nRoger Federer ha rinunciato a partecipare all'edizione di quest'anno a causa della troppa fatica accumulata durante l'Open di Francia 2009.\nIl 9 giugno Simone Bolelli \u00e8 stato eliminato da Novak \u0110okovi\u0107 perdendo 7-5 6-2.\nIl tedesco Philipp Petzschner ha battuto per la prima volta nella sua carriera un giocatore della top ten Fernando Verdasco col punteggio di 3-6, 7-6(5), 6-4.\nTommy Haas ha vinto il titolo battendo in finale Novak \u0110okovi\u0107 2-6,7-6(4),6-1\nPartecipanti.\nAltri partecipanti.\nGiocatori che hanno ricevuto una Wild card:\nGiocatori passati dalle qualificazioni:\nCampioni.\nSingolare.\n Tommy Haas ha battuto in finale Novak \u0110okovi\u0107, 6\u20133, 6\u20137(4), 6\u20131\nDoppio.\n Christopher Kas / Philipp Kohlschreiber hanno battuto in finale Andreas Beck / Marco Chiudinelli, 6\u20133, 6\u20134"}
{"id": "2416677", "revid": "363629", "url": "https://it.wikipedia.org/wiki?curid=2416677", "title": "Vivien Solari", "text": "Carriera.\nCresciuta a Manchester, Vivien Solari ha studiato all'universit\u00e0 di Leicester. Viene scoperta in un negozio di abbigliamento da un agente della Models 1 Agency e debutta sulle passerelle nella stagione primavera/estate 1999, sfilando per Hussein Chalayan, John Rocha, Sportmax e Trussardi. La modella in seguito lavorer\u00e0 anche per importanti stilisti come Burberry, Cerruti, Hugo Boss, DKNY, Dries van Noten, Genny, Chanel, Chlo\u00e9, Clements Ribeiro, Diane von F\u00fcrstenberg ed altri.\nLa Solari apparir\u00e0 anche sulle copertine di varie riviste di moda come \"L'Officiel\" (1999), \"Vogue Parigi\" (2000), \"Num\u00e9ro\" (2000), \"Marie Claire\" (2000), \"D - La repubblica delle donne\" (2000), \"Vogue Australia\" (2002), \"Vogue Spagna\" (2003), \"Elle\" (2003), \"Vogue UK\" (2004), \"Glamour (2004) e \"Harper's &amp; Queen\" (2005). Ha lavorato come testimonial, fra gli altri, per Armani, Calvin Klein Eyewear e per il profumo \"Valentino \"Very Valentino\", ma \u00e8 principalmente nota al grande pubblico per la campagna pubblicitaria della Breil del 2007."}
{"id": "2416678", "revid": "287204", "url": "https://it.wikipedia.org/wiki?curid=2416678", "title": "AEGON Classic 2009", "text": "L'AEGON Classic 2009 \u00e8 stato un torneo di tennis che si \u00e8 giocato sull'erba.\n\u00c8 stata la 28\u00aa edizione dell'AEGON Classic.\nSi \u00e8 giocato all'Edgbaston Priory Club di Birmingham in Inghilterra dall'8 al 14 giugno 2009.\nPartecipanti.\nAltri partecipanti.\nGiocatrici che hanno ricevuto una Wild card:\nGiocatrici passati dalle qualificazioni:\nCampionesse.\nSingolare.\n Magdal\u00e9na Ryb\u00e1rikov\u00e1 ha battuto in finale Li Na, 6\u20130, 7\u20136(2)\nDoppio.\n Cara Black / Liezel Huber hanno battuto in finale Raquel Kops-Jones / Abigail Spears, 6\u20131, 6\u20134"}
{"id": "2416680", "revid": "486946", "url": "https://it.wikipedia.org/wiki?curid=2416680", "title": "AEGON Classic", "text": ""}
{"id": "2416682", "revid": "438678", "url": "https://it.wikipedia.org/wiki?curid=2416682", "title": "Il vento, di sera", "text": "Il vento, di sera \u00e8 un film del 2004, diretto dal regista Andrea Adriatico, prodotto da Teatri di vita (successivamente acquisito da Cinemare).\nIl film si ispira all'omicidio di Marco Biagi da parte delle Brigate Rosse nel 2002 e alla questione del riconoscimento delle unioni civili per le persone omosessuali che in Italia, all'epoca della realizzazione del film, non esistevano.\nNel 2007 \u00e8 uscito il dvd del film, con sottotitoli in varie lingue e diversi extra.\nTrama.\nMarco, un uomo distinto, esce dalla stazione, prende la bicicletta e si avvia verso casa, mentre qualcuno lo osserva e manda misteriosi sms a qualcuno. Quando l'uomo apre il portone di casa qualcuno gli spara. Il suo compagno Luca arriva, ma il killer spara anche a lui. Paolo, un vicino di casa, scende in strada seguito da Francesca, una sua vicina. In strada i due vedono i due corpi. Paolo \u00e8 paralizzato, Francesca cerca di chiamare aiuto, mentre si raduna una piccola folla, e subito arrivano la polizia e un'ambulanza che porta via Luca.\nAll'ospedale Marco, che era un importante uomo politico, muore: Luca \u00e8 l'unico testimone dell'omicidio. Paolo, giunto in ospedale, \u00e8 sconvolto, ma viene allontanato dalla struttura.\nPaolo esce angosciato dall'ospedale quando riceve una telefonata dai genitori di Luca, che avevano avuto notizie allarmanti e volevano accertarsi che il figlio stesse bene. Ma Paolo d\u00e0 loro la notizia della morte, e allora la madre di Luca si scaglia contro di lui, accusandolo di essere stato la rovina di Luca e intimandogli di andar via dalla casa in cui vive, che \u00e8 intestata a Luca.\nIntanto Francesca scopre per caso che suo marito la tradisce con un'altra donna. Paolo e Francesca si incontrano di nuovo, confidanondosi i rispettivi dolori. Ma Paolo sente che Francesca non pu\u00f2 realmente capirlo, si allontana e crolla.\nAccoglienza.\nIl film \u00e8 stato presentato al Festival di Berlino, e successivamente in numerosi festival tra cui: 6\u00ba Method Fest - Breakout Independent Film Festival, Burbank (USA); 31\u00ba Festival du Film Europ\u00e9en, Bruxelles (B); Crossing Europe, Linz (A); 7\u00ba Mix Mexico, Sexual Diversity Film/Video Festival, Citt\u00e0 del Messico (MEX); 4\u00ba Open Roads, New Italian Cinema, Lincoln Center, New York (USA); 28\u00ba San Francisco International Lesbian &amp; Gay Film Festival, San Francisco (USA); image+nation, Montreal's International Queer Film Festival, Montreal (CAN); 19\u00ba London Lesbian &amp; Gay Film Festival, Londra (UK); Bellaria Film Festival Anteprima, Bellaria (I); Italian Film Festival, Adelaide, Brisbane, Canberra, Melbourne, Perth, Sydney (AUS)."}
{"id": "2416685", "revid": "767487", "url": "https://it.wikipedia.org/wiki?curid=2416685", "title": "\u00c0ngel \u00d2dena", "text": "Biografia.\nNato a Tarragona in Catalogna, \u00e8 laureato in Geografia e Storia, ma il suo amore per il canto, supportato da studi nel conservatorio della sua citt\u00e0 natale, lo ha portato alla carriera di cantante. Ha lavorato con Merc\u00e8 Obiol e Maria Dolors Aldea, ampliando gli studi posteriormente nell'Accademia Lirica di Mantova, sotto la direzione di Katia Ricciarelli e perfezionandosi con il tenore Eduard Gim\u00e9nez. Debutt\u00f2 nel 1994 con \"La Boh\u00e8me\" nel Teatro Petruzzelli di Bari, cominciando una carriera che abbraccia attualmente pi\u00f9 di 50 titoli."}
{"id": "2416687", "revid": "1543377", "url": "https://it.wikipedia.org/wiki?curid=2416687", "title": "Mozilla Firefox 3.5", "text": "Mozilla Firefox 3.5 (precedentemente conosciuto come Mozilla Firefox 3.1 e \"Shiretoko\") \u00e8 un browser web, che ha rimpiazzato Mozilla Firefox 3.\nStoria.\nInizialmente questa versione venne pianificata come \"point release\", cio\u00e8 come una versione minore che sarebbe dovuta servire da \"ponte\" tra due release maggiori, pertanto inizialmente fu chiamato \"Firefox 3.1\".\nIl 27 aprile 2009, con il rilascio della beta 4, il numero di versione fu cambiato in Firefox 3.5. Il 16 giugno 2009 \u00e8 entrato nella fase di Release candidate.\nIl 30 giugno \u00e8 stato rilasciato nella sua versione finale.\nNelle prime 24 ore \u00e8 stato scaricato circa 5 milioni di volte.\nCaratteristiche.\nFirefox 3.5 implementa alcune nuove caratteristiche che sono gi\u00e0 da diverso tempo presenti in altri browser. Tra queste:\nVersioni.\nVersioni preliminari.\nLe versioni di test pubblicate sono:\nVersioni finali.\nDall'uscita della versione finale, sono state pubblicate le seguenti versioni stabili:\nDopo la versione 3.5.19 non verranno rilasciati pi\u00f9 aggiornamenti per Firefox 3.5."}
{"id": "2416689", "revid": "118712246", "url": "https://it.wikipedia.org/wiki?curid=2416689", "title": "Dialetto ascolano", "text": "Il dialetto ascolano \u00e8 una variet\u00e0 linguistica vernacolare di tipo italiano meridionale (gruppo meridionale intermedio). \u00c8 parlato nella citt\u00e0 di Ascoli Piceno e nei comuni pi\u00f9 prossimi. Appartiene al gruppo dei dialetti marchigiani meridionali.\nClassificazione e distribuzione geografica.\nIl dialetto ascolano \u00e8 un dialetto appartenente al gruppo dei dialetti marchigiani meridionali, chiamati anche con il nome di \"dialetti aso-truentini\", poich\u00e9 parlati tra la Val d'Aso e la Valle del Tronto.\nL'area in cui si parla il dialetto ascolano comprende, oltre alla citt\u00e0 di Ascoli Piceno, anche la maggior parte dei comuni del contado ascolano. Ad est di Ascoli Piceno il dialetto ascolano \u00e8 diffuso lungo il corso del fiume Tronto nei comuni di Folignano, Castel di Lama, Castorano, Colli del Tronto e Spinetoli. Anche i paesi di Appignano del Tronto e Ripaberarda, alle pendici del Monte Ascensione, rientrano nell'area del dialetto ascolano. Ad ovest di Ascoli Piceno il dialetto ascolano \u00e8 diffuso fino ai comuni pre-montani di Venarotta, Palmiano e Roccafluvione. \nNella bassa vallata del Tronto, nei centri di Monsampolo del Tronto e Monteprandone, si parla un dialetto molto simile all'ascolano, ma che possiede alcune differenze, per cui non pu\u00f2 essere propriamente definito \"ascolano\", bens\u00ec Sambenedettese, proveniente dalla citt\u00e0 di San Benedetto del Tronto.\nAd Acquasanta Terme il dialetto assume delle peculiarit\u00e0 proprie per cui non \u00e8 pi\u00f9 classificabile come propriamente ascolano, pur essendo comunque affine. \nA Maltignano e nei vicini paesi della Val Vibrata (Sant'Egidio alla Vibrata, Ancarano, Villa Lempa), il dialetto, pur essendo strettamente imparentato con quello ascolano, possiede delle influenze abruzzesi che lo distinguono dal dialetto del capoluogo piceno.\nFonetica.\nElementi tipici del dialetto ascolano sono:\nIn alcune variet\u00e0 di dialetto ascolano, in particolare nel dialetto del centro storico di Ascoli e nel dialetto di Appignano del Tronto, lo scev\u00e0 dopo la consonante liquida \"-l-\" diventa \"-i\". Alcuni esempi: \"lu gg\u00ebrn\u00e0li\" per \"il giornale\", \"carnav\u00e0li\" per \"carnevale\", \"s\u00f9li\" per \"solo\", \"lind\u00e0n\u00eb\" per \"lontano\", \"lic\u00e8rna\" per \"lucerna\", \"maci\u00e9lli\" per \"macello\", eccetera.\nGrammatica.\nL'articolo.\nCome in italiano l'articolo si distingue in determinativo e indeterminativo.\nSpesso gli articoli determinativi vengono resi \" 'u, 'a,'i\" (sia \"lu c\u00e0\" che \" 'u c\u00e0\" per \"il cane\").\nIl sostantivo.\nIn ascolano solo i sostantivi femminili che terminano in \"-a\" cambiano desinenza al plurale, tutti gli altri sostantivi rimangono invariati, si possono prendere in considerazione le parole \"ciu\u00f2tt\u00eb\" (pietra, sasso) e \"c\u00e8rpa\" (serpente):\nPlurali irregolari.\nIn alcuni casi le forme plurali seguono regole particolari:\nL'aggettivo.\nMolti aggettivi variano la vocale accentata nel passaggio da maschile a femminile per via della metafonesi. Infatti la metafonesi avviene solo nei nomi maschili singolari e plurali (ovvero per -u e -i latine). Quindi ad esempio:\nIl possessivo.\nL'aggettivo possessivo si trova sempre dopo il sostantivo e non varia nel genere e nel numero, se non nella 1\u00ba e 2\u00ba persona plurale.\nNel caso in cui il possessivo si riferisce ad una parentela esistono le forme contratte:\nLa forma contratta esiste anche per alcuni sostantivi che non si riferiscono alla parentela, come nel caso di \"cas\u00ebta\": \"la tua casa\".\nIl dimostrativo.\nIn ascolano, a differenza dell'italiano dove l'aggettivo dimostrativo (\"prendi questo libro\") \u00e8 identico al pronome (\"prendi questo\"), le due forme variano:\nAvverbi.\nGli avverbi in ascolano sono forse una delle parti del discorso pi\u00f9 caratteristiche e colorite.\nTra gli avverbi di luogo ricordiamo: \"j\u00f3\", che si traduce principalmente con \"gi\u00f9\"; \"l\u00f2ch\u00eb\", che ha diversi significati, tra i pi\u00f9 diffusi \"l\u00ec\", \"in quel posto\", \"l\u00e0\"; \"lindana\" per \"lontano\"; \"v\u00ebcin\u00eb\" per \"vicino\"; \"\u00e8cch\u00eb\", oltre a significare \"ecco\", per \"qui\". \nTra i temporali invece distinguiamo: \"m\u00f3\" per \"adesso, ora\", \"u\u00f3ja\" per \"oggi\", \"d\u00ebm\u00e0\" ovvero \"domani\", \"mand\u00ebm\u00e0\" e \"massera\" per \"stamattina\" e \"stasera\".Tra quelli di quantit\u00e0 troviamo: \"n\u00ebcc\u00f3\" per \"un po' \", \"furia\" e \"mizz\u00eb\" che significano \"parecchio, molto, assai\", \"cu\u00f3sa\" per \"niente\".\nAltri avverbi sono:\nIl verbo.\nIn ascolano la terza persona singolare e la terza persona plurale si coniugano allo stesso modo, caratteristica comune agli altri dialetti marchigiani (ad esempio \"isc\u00eb magna\" per \"essi mangiano\").\nIn ascolano si distinguono 4 coniugazioni, in \"-\u00e0\" (\"cand\u00e0\" per \"cantare\"), in \"-\u00e9\" (\"v\u00ebd\u00e9\" per \"vedere\"), in \"-\u00eb\" (\"c\u00f3rr\u00eb\" per \"correre\") e in \"-\u00ec\" (\"d\u00ebrm\u00ec\" per \"dormire\"). \nNella coniugazione del verbo in ascolano sono di primaria importanza le trasformazioni vocaliche all'interno della parola piuttosto che nella desinenza, che tende a cadere. \nProprio per questo ogni coniugazione si divide a sua volta in coniugazione di tipo metafonetico e coniugazione di tipo non metafonetico. Alcuni esempi per quanto riguarda il presente indicativo:\nLa coniugazione del verbo \"\u00e8ss\u00eb\" \u00e8:\nIl verbo essere funge anche da unico ausiliare (\"i's\u00f2 it\u00eb\": io sono andato, \"i's\u00f2 magnat\u00eb\": io ho mangiato).\nL'imperfetto degli altri verbi \u00e8 differente da tutti gli altri dialetti centro-meridionali:"}
{"id": "2416691", "revid": "827882", "url": "https://it.wikipedia.org/wiki?curid=2416691", "title": "Scuola di Newlyn", "text": "La Scuola di Newlyn \u00e8 un termine usato per descrivere una colonia di artisti insediatasi nelle vicinanze o nella stessa Newlyn, un villaggio di pescatori vicino a Penzance (Cornovaglia), negli anni ottanta del XIX secolo fino agli inizi del XX secolo.\nDescrizione.\nL'insediamento della scuola di Newlyn ricorda quello francese della Scuola di Barbizon, dove gli artisti fuggivano da Parigi per dipingere in un luogo puro enfatizzando cos\u00ec la luce naturale. \nQuesti movimenti artistici sono correlati con la tecnica detta \"en plein air\".\nNewlyn aveva diversi elementi per attrarre gli artisti: una luce fantastica, una vita economica e disponibilit\u00e0 di modelli a buon mercato. Gli artisti erano affascinati dal lavoro dei pescatori in mare e nel porto vicino al villaggio. Alcuni dipinti mostrano i rischi e le tragedie della vita della comunit\u00e0, come ad esempio le donne che ansiosamente guardano le navi allontanarsi in mare, o una giovane donna che piange alla notizia del disastro. "}
{"id": "2416694", "revid": "1632387", "url": "https://it.wikipedia.org/wiki?curid=2416694", "title": "The Sound of Music", "text": "The Sound of Music \u00e8 un musical con musiche di Richard Rodgers, testi di Oscar Hammerstein II e libretto di Howard Lindsay e Russel Crouse. \u00c8 imperniato sulle memorie di Maria Augusta Trapp, \"The Story of the Trapp Family Singers\". Molte delle canzoni del musical sono divenute dei successi internazionali, come \"The Sound of Music\", \"Edelweiss\", \"My Favorite Things\", \"Climb Ev'ry Mountain\" e \"Do-Re-Mi\".\nLa produzione originale di Broadway, con Mary Martin e Theodore Bikel, ebbe la prima nel novembre 1959 ed \u00e8 stata riproposta numerose volte fino ai giorni nostri. Ne \u00e8 poi stata fatta una riduzione cinematografica dal titolo omonimo (\"Tutti insieme appassionatamente\" nella versione italiana) che vinse il premio Oscar quale miglior film del 1966. \"The Sound of Music\" fu l'ultimo musical scritto dalla coppia di autori Rodgers e Hammerstein; Hammerstein mor\u00ec di cancro nove mesi dopo la prima di Broadway.\nTrama.\nAtto I.\nIn Austria, appena prima della seconda guerra mondiale, un coro di monache dell'abbazia di Nonnberg a Salisburgo, sta cantando il \"Dixit Dominus\". Una delle postulanti, Maria Rainer, \u00e8 scomparsa. Sulle montagne vicino all'abbazia, Maria esprime il suo dispiacere nel lasciare le belle montagne (\"The Sound of Music\"). Ella torna all'abbazia dopo la chiusura dei cancelli; il giorno dopo, la Madre badessa ed alcune altre suore, discutono sul da farsi nei suoi confronti (\"Maria\"). Maria spiega che si era recata su quella montagna e si scusa di aver cantato nel giardino dell'abbazia senza permesso. La Badessa si unisce a lei nel cantare il brano (\"My Favorite Things\"), ma pi\u00f9 tardi dice a Maria che dovrebbe passare un periodo di tempo fuori dell'abbazia per cercare di comprendere se \u00e8 pronta per la vita monastica. I sette bambini del vedovo Capitano Georg Ludwig von Trapp hanno bisogno di una governante, e Maria si comporter\u00e0 come la loro governante fino a settembre.\nAlla villa, von Trapp, un Capitano decorato della Marina militare Austro-ungarica, informa Franz, il maggiordomo, e Frau Schmidt, la donna di casa, dell'arrivo di una nuova governante che non potr\u00e0 uscire di casa come faceva la precedente. Dice loro, inoltre, di preparare quanto necessario in quanto, al suo ritorno da Vienna porter\u00e0 con s\u00e9 due ospiti. Arriva Maria ed il Capitano le spiega quali saranno i suoi compiti. Chiama poi, con un fischio i suoi figli, ed essi giungono vestiti nell'uniforme della Marina militare. Egli presenta i bambini a Maria: Liesl, Friedrich, Louisa, Kurt, Brigitta, Marta, e Gretl, e le insegna come poterli riconoscere; ma lei disapprova apertamente questo approccio militaristico. Rimasta sola con loro, cerca di entrare con cautela nel loro privato, e dopo aver appreso che non sanno cantare, insegna loro le basi della musica (\"Do-Re-Mi \").\nQuella sera, Rolf, un giovane messaggero consegna un telegramma di compleanno a Franz e poi si incontra con Liesl fuori della villa. Rolf si lascia sfuggire che un colonnello di Berlino fa parte di Gauleiter e chiede a Liesl di non dire nulla a suo padre. Lui dice di sapere ci\u00f2 che \u00e8 pi\u00f9 corretto in quanto \u00e8 un anno pi\u00f9 vecchio di lei (\"Sixteen Going on Seventeen\"). Quindi si baciano e Rolf scappa, scioccato dalla sua baldanza. Mentre Maria si prepara per andare a letto, Frau Schmidt le d\u00e0 il materiale per fare dei nuovi vestiti, poich\u00e9 aveva dato tutti i suoi all'abbazia per i poveri. Maria chiede pi\u00f9 materiale per realizzare abiti per il gioco dei bambini, ma Frau Schmidt rifiuta con il motivo che loro \"non giocano, marciano\". Mentre Maria recita le sue preghiere della sera, Liesl scivola attraverso la finestra, bagnata fradicia dal temporale. Maria \u00e8 d'accordo a tenere il segreto. Gli altri bambini, accorrono spaventati dal temporale. Maria canta per confortarli e consolarli, \"The Lonely Goatherd\".\nIl Capitano von Trapp ritorna un mese pi\u00f9 tardi con la baronessa \"Elsa Schr\u00e4der\" e \"Max Detweiler\", e tutti e tre si chiedono perch\u00e9 i bambini non siano andati a salutarli. Quando il Capitano va a cercare i bambini, Elsa dice a Max che qualche cosa sta accadendo e che il Capitano la sposer\u00e0 presto. Max opina che soltanto le persone povere hanno il tempo per grandi storie d'amore (\"How Can Love Survive\"). Rolf entra, cercando Liesl. Sorpreso dal Capitano, lo saluta con \"Heil\". Il Capitano gli ordina di uscire dalla propriet\u00e0, credendo che lui sia austriaco, non tedesco. Maria ed i bambini irrompono, indossando vestiti da gioco realizzati con i vecchi drappi della stanza di Maria. Infuriato, il Capitano li spedisce via a pulirsi e cambiarsi d'abito. Maria gli dice con fermezza che i bambini hanno bisogno del suo amore, e lui ordina adirato il suo rientro all'abbazia. Alle scuse di lei, si sentono i bambini che cantano \"The Sound of Music\", che Maria aveva insegnato loro, alla baronessa Schrader. Il Capitano li raggiunge, ed alla fine li abbraccia. Rimasto da solo con Maria, le chiede di restare, ringraziandola per aver fatto tornare la musica in casa sua. Elsa \u00e8 diffidente di Maria finch\u00e9 lei stessa le spiega che ritorner\u00e0 all'abbazia a settembre.\nIl Capitano da una festa per presentare Elsa ai suoi amici, ed alcuni degli ospiti discutono sull'\"Anschluss \". Kurt chiede a Maria di insegnargli a ballare il L\u00e4ndler. Lei esita, ma lui insiste, e lei accetta. Quando lui non \u00e8 capace di creare una figura complicata, il Capitano avanza per mostrargli come fare. Maria ed il Capitano ballano finch\u00e9 vengono a trovarsi faccia-a-faccia, e Maria scappa via, imbarazzata e confusa. Quando Max arriva alla festa, il Capitano comprende di aver bisogno di un'altra donna per completare la tavola della cena e chiede a Maria di occupare questo posto. Max gli dice che lui non pu\u00f2 pensare i che i suoi ospiti cenino con un governante, ma il Capitano ignora l'obiezione. Maria e Brigitta discutono dell'atteso matrimonio tra Elsa ed il Capitano, e Brigitta dice a Maria che lei ed il Capitano sono l'un l'altro innamorati. Elsa chiede al Capitano di consentire ai bambini di dare la buonanotte agli ospiti con una canzone. Il Capitano nicchia, ma Elsa inizia a cantare con loro \"So Long, Farewell\". Max \u00e8 stupito del loro talento e decide che ha bisogno di loro per la \"Festa di Kaltzberg\" che sta organizzando. Dopo che gli ospiti escono dalla sala da pranzo, Maria esce sconsolata dalla porta anteriore con il suo bagaglio.\nAll'abbazia, Maria dice alla Madre badessa di essere pronta a prendere i voti monastici; ma la badessa comprende che Maria sta fuggendo dai suoi sentimenti. Dice pertanto a Maria che deve ritornare ad affrontare il Capitano e scoprire se si amano, e che, cercandola attivamente, deve trovare la vita che vuole vivere (\"Climb Ev'ry Mountain\").\nAtto II.\nA casa di von Trapps, Max insegna ai bambini come cantare su palcoscenico, ma non dice al Capitano che lui aveva fatto quel lavoro. Quando il Capitano entra e cerca di trovarli per cantare con loro, essi si lagnano che lui non sta facendolo come faceva Maria, ed Elsa e Max lasciano la famiglia. I von Trapps cercano di capire perch\u00e9 Maria sia andata via, ed il Capitano rivela che lui ha chiesto ad Elsa di sposarlo. I bambini tentano di confortarsi cantando le \"My Favorite Things\", ma senza successo, finch\u00e9 sentono Maria che canta con il suo modo di riunirli. Quando Brigitta rivela il matrimonio progettato, Maria decide di restare solamente finch\u00e9 il Capitano non abbia trovato un'altra governante. Max ed Elsa discutono con il Capitano sull'Anschluss imminente, mentre tentano di convincerlo che si deve compromettere, perch\u00e9 \u00e8 inevitabile (\"There's No Way to Stop It\"). Elsa tenta di persuaderlo, ma quando lui rifiuta, Elsa decide di rompere il fidanzamento. Soli, il Capitano e Maria, finalmente ammettono il loro amore, desiderando solamente essere \"An Ordinary Couple\".\nDurante la luna di miele, Max prepara i bambini a cantare alla \"Festa di Kaltzberg\". Herr Zeller, il \"Gauleiter\", arriva e chiede di sapere perch\u00e9 non hanno esposto la bandiera del terzo Reich ora che \u00e8 accaduto l'Anschluss. Quando il Capitano e Maria ritornano, in anticipo, dalla loro luna di miele, Brigitta dice loro che sono in tempo per sentirli cantare alla Festa. Il Capitano rifiuta di permettere ai bambini di cantare, e quando Max tenta di convincerlo che i bambini canterebbero per l'Austria, il Capitano dice che l'Austria non esiste pi\u00f9. Maria e Liesl discutono di amore romantico, e Maria assicura Liesl che in alcuni anni, lei probabilmente sar\u00e0 sposata (\"Sixteen Going on Seventeen\"). Rolf entra con un telegramma per il Capitano. Lui \u00e8 freddo con Liesl e rifiuta di dare a Maria il telegramma, ma lo d\u00e0 a Franz. Il telegramma offre al Capitano un incarico nella Marina militare tedesca. Egli chiede a Maria se deve accettare per la sicurezza della sua famiglia. Lei gli dice che la decisione dovr\u00e0 essere sua, ed egli decide che devono abbandonare segretamente l'Austria. L'ammiraglio tedesco von Schreiber arriva per scoprire perch\u00e9 il Capitano non ha risposto al telegramma. Appreso che il Capitano \u00e8 appena ritornato dalla sua luna di miele, si congratula con lui e spiega che la Marina militare tedesca lo tiene in alta stima, gli offre l'incarico e gli ordina di andare immediatamente a Bremerhaven per assumere il comando. Maria sostiene che lui non pu\u00f2 andare via immediatamente, in quanto tutti debbono cantare al concerto della Festa, e l'Ammiraglio \u00e8 d'accordo ad aspettare fino a dopo il concerto.\nAl concerto Maria, il Capitano, ed i bambini cantano una versione elaborata di \"Do-Re-Mi\". Subito dopo Max tira fuori la chitarra del Capitano, e canta \"Edelweiss\" in modo che il fiore nazionale dell'Austria diviene una dichiarazione della lealt\u00e0 all'Austria stessa. Max impedisce loro di uscire di scena, chiedendo un bis ed annunciando al pubblico che questa \u00e8 l'ultima opportunit\u00e0 della famiglia von Trapp di cantare insieme per molto tempo, ringraziando per l'attesa la guardia d'onore pronta a scortare il Capitano al suo nuovo comando. Mentre i giudici decidono sui premi, von Trapps canta \"So Long, Farewell\", uscendo di scena in piccoli gruppi. Max annuncia poi i vincitori, allungando i tempi per quanto possibile. Quando lui annuncia che il primo premio va ai von Trapps e loro non appaiono, i nazisti avviano una ricerca. La famiglia si nasconde all'Abbazia, ed i nazisti non li trovano finch\u00e9 Rolf non li raggiunge. Lui chiama il suo tenente, ma nel vedere Liesl, ritorna dicendo che non ha trovato nessuno. Lui va via, ed una delle monache dice loro che i confini sono stati chiusi. I von Trapps decidono allora di passare per le montagne, e partono mentre le monache riprendono a cantare \"Climb Ev'ry Mountain\".\nNumeri musicali.\nAtto I\nAtto II\nConcept.\nDopo aver visto al cinema \"The Trapp Family\", un film austriaco del 1956 sulla \"famiglia von Trapp\" ed il sequel del 1958, \"The Trapp Family in America\", il regista teatrale Vincent J. Donehue pens\u00f2 che il progetto era perfetto per la sua amica Mary Martin; il produttore di Broadway Leland Hayward e Richard Halliday (marito della Martin) furono d'accordo. In un primo momento si decise di realizzare una commedia non musicale che sarebbe stata scritta da Lindsay e Crouse ed avrebbe utilizzato le canzoni del repertorio dei \"Trapp Family Singers\". Successivamente pensarono di aggiungere un paio di nuove canzoni, probabilmente di Rodgers e Hammerstein, ma venne presto deciso che l'opera sarebbe stata un musical e non una commedia, e che sarebbero state scritte tutte canzoni originali.\nVennero modificati alcuni dettagli della storia originale della \"famiglia von Trapp\". Georg Ludwig von Trapp viveva con la sua famiglia in una villa ad Aigen, un sobborgo di Salisburgo. La vera Maria Augusta Trapp divenne l'istitutrice di uno dei bambini e non la governante di tutti loro. Il figlio maggiore del Capitano, divenne un ragazzo e non una ragazza, ed il nome dei bambini venne cambiato (almeno in parte per evitare confusioni: La seconda figlia del Capitano, la terza dei sette figli, venne chiamata Maria). I \"von Trapps\" passarono alcuni anni in Austria dopo il matrimonio di Maria e del Capitano\u00a0\u2013 non dovevano scappare via subito\u00a0\u2013 ed andarono poi in Italia, non in Svizzera. Maria von Trapp, si dice, sia stata infelice per il ritratto del marito fatto nel film, raffigurato freddo ed austero prima del suo arrivo, ma lei ed i suoi figli contestarono fortemente questo fatto.\nDurante la guerra fredda, la BBC programm\u00f2 la trasmissione di \"The Sound of Music\" alla radio in caso di una guerra nucleare in Gran Bretagna. La trasmissione era una parte del palinsesto di emergenza volto a \"tranquillizzare\" la gente in caso di attacco.\nProduzioni teatrali.\nBroadway.\n\"The Sound of Music\" ebbe la prima a Broadway al \"Lunt-Fontanne Theatre\" il 16 novembre 1959 (spostandosi poi al \"Mark Hellinger Theatre\" dal 6 novembre 1962 al 15 giugno 1963) ed ebbe 1443 rappresentazioni. Il regista fu Vincent J. Donehue ed il coreografo Joe Layton. Il cast originale comprendeva Mary Martin nel ruolo di Maria, Theodore Bikel in quello del Capitano Georg von Trapp, Patricia Neway in quello della Madre badessa, Kurt Kasznar come Max Detweiler, Marion Marlowe per Elsa Schraeder, Brian Davies come Rolfe, e Lauri Peters nel ruolo di Liesl.\nLa produzione condivise il Tony Award per il miglior musical con \"Fiorello!\". Vinse anche quello per la migliore attrice (Mary Martin), miglior attrice non protagonista (Patricia Neway), migliori scene (Oliver Smith) e miglior regia (Frederick Dvonch). Ebbe poi la nomination come miglior attore non protagonista (Theodore Bikel e Kurt Kasznar) e miglior regista (Vincent J. Donehue). L'intero cast dei bambini venne nominato per la categoria miglior attrice non protagonista singolarmente, anche se due bambini erano maschi.\nMartha Wright sostitu\u00ec Mary Martin nel ruolo di Maria nell'ottobre 1961, Jeannie Carson succedette a Miss Wright nel luglio 1962 e Nancy Dussault sostitu\u00ec Miss Carson nel settembre 1962. Jon Voight, che spos\u00f2 Lauri Peters, ricopr\u00ec la parte di Rolfe per una sostituzione. La tourn\u00e9e nazionale venne affidata a Florence Henderson, e inizi\u00f2 dal \"Riviera Theatre\" di Detroit il 27 febbraio 1961 e termin\u00f2 il 23 novembre 1963 all'\"O'Keefe Center\" di Toronto. Miss Henderson venne sostituita da Barbara Meister nel giugno 1962\nL'album del cast originale di Broadway vendette tre milioni di copie.\nWest End.\nLa produzione realizzata per il Teatro del West End di Londra al \"Palace Theatre\", ebbe inizio il 18 maggio 1961 e raggiunse le 2385 repliche. Venne diretta da Jerome Whyte ed us\u00f2 le coreografie originali di New York con la supervisione di Joe Layton e le scene di New York disegnate da Oliver Smith. Il cast comprendeva Jean Bayliss come Maria, poi sostituita da Sonia Rees, Roger Dann come Capitano von Trapp, Constance Shacklock come Madre badessa, Eunice Gayson come Elsa Schraeder, Harold Kasket come Max Detweiler, Barbara Brown come Liesl, Nicholas Bennett come Rolf e Olive Gilbert come Sister Margaretta."}
{"id": "2416696", "revid": "36426", "url": "https://it.wikipedia.org/wiki?curid=2416696", "title": "Battistero (Firenze)", "text": ""}
{"id": "2416697", "revid": "369194", "url": "https://it.wikipedia.org/wiki?curid=2416697", "title": "Newlyn School", "text": ""}
{"id": "2416702", "revid": "729019", "url": "https://it.wikipedia.org/wiki?curid=2416702", "title": "AEGON Championships 2009 - Doppio", "text": "Il doppio dell'AEGON Championships 2009 \u00e8 stato un torneo di tennis facente parte dell'ATP World Tour 2009.\nDaniel Nestor e Nenad Zimonji\u0107 erano i detentori del titolo.\nIl titolo \u00e8 andato alla coppia formata da Wesley Moodie e Michail Ju\u017enyj che hanno battuto i brasiliani Marcelo Melo e Andr\u00e9 S\u00e1 6\u20134, 4\u20136, 10\u20136.\nTeste di serie.\nTutte le teste di serie hanno ricevuto un bye per il 2\u00ba turno."}
{"id": "2416705", "revid": "17151", "url": "https://it.wikipedia.org/wiki?curid=2416705", "title": "Topolanek", "text": ""}
{"id": "2416718", "revid": "290348", "url": "https://it.wikipedia.org/wiki?curid=2416718", "title": "Federico Palomba", "text": "Biografia.\nSposato e padre di quattro figli, si laurea in Giurisprudenza e nel 1963 vince il concorso in magistratura. Diviene pretore, giudice del Tribunale ordinario, giudice e poi Presidente del Tribunale per i minorenni della Sardegna, infine nel 1989 magistrato addetto al Ministero, come Direttore di vari Uffici, dietro incarico del Ministro di grazia e giustizia Giuliano Vassalli.\nDopo la candidatura al Senato alle elezioni politiche con l'Alleanza dei Progressisti, nell'agosto del 1994 viene eletto Presidente della Regione Autonoma della Sardegna a capo di una coalizione di sinistra appoggiata dal centro, carica che conserver\u00e0 fino al termine della legislatura regionale nel giugno del 1999. Al termine di questa esperienza politica intraprende la carriera di avvocato, per poi diventare deputato e Coordinatore Regionale dell'Italia dei Valori."}
{"id": "2416725", "revid": "228587", "url": "https://it.wikipedia.org/wiki?curid=2416725", "title": "John o' Groats", "text": "John o' Groats (in lingua gaelica scozzese: \"Taigh Iain Ghr\u00f2t\") \u00e8 una localit\u00e0 dell'estremo nord-est della Scozia (Regno Unito), nella contea di Caithness (Highlands); conta circa 300 abitanti. \u00c8 un punto di partenza per i traghetti diretti alle isole Orcadi, dalle quali \u00e8 divisa da un esiguo braccio di mare, chiamato Pentland Firth.\n\u00c8 considerato, sin dal '400, il luogo pi\u00f9 a nord - isole escluse - del Regno Unito, nonostante questo primato spetti, in realt\u00e0, a Dunnet Head. La frase \"Land's End to John o' Groats\" sta proprio a indicare la distanza tra i due punti estremi, equivalente al \"coast to coast\" statunitense.\nGeografia fisica.\nJohn o' Groats si trova a pochi chilometri ad est di Dunnet Head, Duncansby Head e Thurso e ad ovest di Wick.\nOrigini del nome.\nSi ritiene che il nome \"John o' Groats\" derivi dall'olandese Jan de Groot, che nel 1496 ottenne il diritto di prendere in gestione il traghetto che doveva effettuare la traversata verso le isole Orcadi.\nLa leggenda locale invece riteneva che \"o' Groats\" si riferisse al costo del passaggio in traghetto: un groat, cio\u00e8 una moneta d'argento scozzese del valore di 4 p. Si \u00e8 anche supposto che il nome della moneta derivasse dallo stesso De Groot, ma ci\u00f2 non \u00e8 possibile, poich\u00e9 essa \u00e8 precedente di almeno un paio di secoli al periodo in cui visse De Groot.\nStoria.\nLa storia di John O\u2019Groats risale al 1496, quando Giacomo IV permise a de Groot di gestire i traghetti dal porto alle isole Orcadi, che erano all'epoca ancora abbastanza una novit\u00e0 in Scozia. \nJan De Groot ottenne anche un appezzamento di terreno dal conte di Caithness. Qui fu costruita una casa e allestito un grande banchetto per celebrare l'anniversario del suo arrivo a Caithness (adesso nel sito c'\u00e8 un hotel, la cui torre ottagonale \u00e8 una replica dell'originale).\nLa tomba di de Groot, conosciuta come \"John de Groat stone\", pu\u00f2 essere visitata nel vestibolo della Canisbay Kirk, 3,2 km. ad ovest."}
{"id": "2416731", "revid": "999533", "url": "https://it.wikipedia.org/wiki?curid=2416731", "title": "Gran Premio del Canada 1988", "text": "Il Gran Premio del Canada 1988 fu una gara di Formula 1, disputatasi il 12 giugno 1988 sul Circuito di Montr\u00e9al. Fu la quinta prova del mondiale 1988 e vide la vittoria di Ayrton Senna su McLaren - Honda, seguito da Alain Prost e da Thierry Boutsen.\nQualifiche.\nAncora una volta le qualifiche furono dominate dai due piloti della McLaren, con Senna in pole position davanti al compagno di squadra Prost. Seguivano le due Ferrari di Berger e Alboreto, entrambi con distacchi superiori al secondo; quinto si qualific\u00f2 Nannini, davanti a Piquet, Boutsen e Cheever.\nGara.\nAl via Prost sopravanz\u00f2 il compagno di squadra, prendendo il comando della corsa; lo perse per\u00f2 al 19\u00ba passaggio, quando Senna lo super\u00f2 approfittando di un doppiaggio, mantenendo poi la prima posizione fino al traguardo. Entrambi i piloti della Ferrari e Nannini si dovettero ritirare per problemi meccanici, favorendo cos\u00ec Boutsen e Piquet, rispettivamente terzo e quarto al traguardo; grazie all'elevato numero di ritiri giunsero in zona punti anche Capelli e Palmer."}
{"id": "2416732", "revid": "324200", "url": "https://it.wikipedia.org/wiki?curid=2416732", "title": "National Botanical Gardens", "text": "L'espressione National Botanical Gardens o National Botanic Gardens (in inglese, \"Giardini Botanici Nazionali\") pu\u00f2 riferirsi a diversi giardini botanici nazionali di paesi anglofoni, tra cui:"}
{"id": "2416733", "revid": "14691", "url": "https://it.wikipedia.org/wiki?curid=2416733", "title": "National Botanic Gardens", "text": ""}
{"id": "2416735", "revid": "2033069", "url": "https://it.wikipedia.org/wiki?curid=2416735", "title": "Give Me Five", "text": "Give Me Five (\"Quintuplets\") \u00e8 una sitcom andata in onda per ventidue episodi su FOX dal 16 giugno 2004 al 12 gennaio 2005. Protagonisti della serie erano Andy Richter e Rebecca Creskoff nel ruolo dei due genitori di cinque gemelli.\nLa serie \u00e8 in onda in Italia dal 13 giugno 2009 il sabato alle 18.00 su Italia 1.\nTrama.\nLa storia \u00e8 ambientata Nutley in New Jersey, e ruota intorno alle difficolt\u00e0 ed alle situazioni tragicomiche di una famiglia, composta dai due genitori e da cinque gemelli in et\u00e0 adolescenziale. I problemi che i genitori devono affrontare sono sia di carattere economico che sentimentale, dato che i cinque ragazzi, una volta cresciuti, non suscitano pi\u00f9 l'interesse e la tenerezza che avevano quando erano piccoli. La casa in cui \u00e8 ambientata la serie \u00e8 la tipica abitazione delle sitcom statunitensi, dotata di tre stanze da letto: una per i genitori Bob e Carol, una per i tre figli maschi Parker, Pearce e Patton, ed una per le due figlie femmine Penny e Paige."}
{"id": "2416736", "revid": "1543377", "url": "https://it.wikipedia.org/wiki?curid=2416736", "title": "Entebbe Botanical Gardens", "text": "I National Botanical Gardens o Entebbe Botanical Gardens (Giardini Botanici Nazionali o Giardini Botanici di Entebbe) sono un gruppo di giardini botanici che si trovano nella zona di Entebbe in Uganda. Furono fondati nel 1898, presso le sponde del Lago Vittoria. Sono suddivisi in diverse aree, una delle quali, dedicata all'ecosistema della foresta pluviale, \u00e8 stata usata come ambientazione per diversi film di Tarzan degli anni quaranta con Johnny Weissmuller. Hanno un'area complessiva di 40,7 ettari, e comprendono 1,5\u00a0km di costa del Lago Vittoria. La flora dei giardini comprende oltre 300 specie catalogate, 199 delle quali indigene dell'Uganda.\nI giardini sono un'importante attrazione turistica nell'area di Entebbe, e l'ingresso dei parchi \u00e8 strategicamente situato a pochi chilometri dall'Aeroporto Internazionale di Entebbe, a 34\u00a0km dalla capitale dell'Uganda Kampala. Dal 1998, quando i giardini furono riaperti dopo un periodo di inagibilit\u00e0, si contano oltre 40.000 visitatori annui."}
{"id": "2416742", "revid": "14691", "url": "https://it.wikipedia.org/wiki?curid=2416742", "title": "National Botanical Gardens (Uganda)", "text": ""}
{"id": "2416743", "revid": "253269", "url": "https://it.wikipedia.org/wiki?curid=2416743", "title": "Chris Vance", "text": "Carriera.\nNato nell'area di Paddington a Londra, Chris Vance ha frequentato l'universit\u00e0 di Newcastle e si \u00e8 laureato in ingegneria civile.\nVance debutta come attore nella serie televisiva del 1998 \"Kavanagh QC\", ma ottiene un ruolo soltanto nel 2002 in \"The Bill\". In seguito compare anche nelle serie australiane \"Stingers\" e \"Blue Heelers - Poliziotti con il cuore\" prima di raggiungere la popolarit\u00e0 nel ruolo di Sean Everleigh in \"All Saints\" del 2005. Un altro ruolo importante interpretato da Chris Vance \u00e8 stato quello di James Whistler nella terza e nella quarta stagione della popolare serie \"Prison Break\".\nNel giugno 2008, Vance si \u00e8 trasferito a Vancouver, Canada per girare la serie \"Mental\", serie girata poi negli studi di Fox Colombia prodotta dalla FOX, nella quale l'attore interpreta il personaggio di Jack Gallagher, protagonista dello show.\nVita privata.\nVance \u00e8 stato sposato con l'attrice Moon Dailly fino al 2015. \u00c8 un appassionato di tennis e di calcio.\nDoppiatori italiani.\nNelle versioni in italiano dei suoi film, Chris Vance \u00e8 stato doppiato da:"}
{"id": "2416744", "revid": "121349480", "url": "https://it.wikipedia.org/wiki?curid=2416744", "title": "Thaumoctopus mimicus", "text": "Il polpo mimetico (Thaumoctopus mimicus, ) \u00e8 l'unica specie del genere di polpi Thaumoctopus.\nDistribuzione e habitat.\nVive nei mari tropicali del Sud-Est asiatico, fu scoperto ufficialmente solo nel 1998, presso la costa di Sulawesi, in Indonesia. Popola le acque ricche di nutrienti degli estuari.\nDescrizione.\nMisura fino a 60\u00a0cm di lunghezza. Il suo colore naturale \u00e8 bianco a strisce marroni, molto variabile anche in pochi secondi.\nComportamento.\nQuesto animale pu\u00f2 imitare fisicamente l'aspetto e i movimenti di oltre quindici differenti creature, tra cui: serpenti di mare, pesci leone, sogliole, stelle di mare, granchi, molluschi, meduse e anemoni.\nRiesce a farlo contorcendo il proprio corpo, nascondendone alcune parti nella sabbia e cambiando il proprio colore.\nQuesta specie imita la specie pi\u00f9 opportuna per spaventare il predatore che si trova davanti, ottenendo cos\u00ec il massimo effetto."}
{"id": "2416747", "revid": "1452073", "url": "https://it.wikipedia.org/wiki?curid=2416747", "title": "Gyarados", "text": " \u00e8 un Pok\u00e9mon di stadio uno della prima generazione di tipo Acqua/Volante. Il suo numero identificativo Pok\u00e9dex \u00e8 130. Nel contesto del franchise creato da Satoshi Tajiri, Gyarados si evolve da Magikarp. \nNei videogiochi Pok\u00e9mon X e Y Gyarados ottiene una megaevoluzione denominata MegaGyarados.\nIdeato dal team di designer della Game Freak, Gyarados fa la sua prima apparizione nel 1996 nei videogiochi \"Pok\u00e9mon Rosso\" e \"Blu\" e compare inoltre nella maggior parte dei titoli successivi, in videogiochi spin-off, nella serie televisiva anime, nel \"Pok\u00e9mon Trading Card Game\" e nel merchandising derivato dalla serie.\n\u00c8 uno dei Pok\u00e9mon posseduti dalla capopalestra Misty. Esemplari di Gyarados sono inoltre utilizzati da Blu, Red, Sandra, Adriano, Omar, Fortunata e Elisio.\nUn esemplare rosso di Gyarados \u00e8 presente nei videogiochi \"Pok\u00e9mon Oro\" e \"Argento\", \"Pok\u00e9mon Cristallo\" e \"Pok\u00e9mon Oro HeartGold\" e \"Argento SoulSilver\" ed \u00e8 citato in \"Pok\u00e9mon Rosso Fuoco\" e \"Verde Foglia\" e \"Pok\u00e9mon Diamante\" e \"Perla\". Nell'anime viene catturato da Lance, mentre nel manga sia Argento che Lt. Surge riescono a controllare il Pok\u00e9mon.\nDescrizione.\nNella versione beta di \"Pok\u00e9mon Rosso\" e \"Blu\" il suo nome era \"Skulkraken\".\nGyarados ha l'aspetto di un serpente marino con scaglie azzurre sul dorso e bianche sul ventre e barbigli in prossimit\u00e0 della bocca. \u00c8 famoso per la sua ferocia e atrocit\u00e0: quando va su tutte le furie, infatti, non si placa fino a quando non ha incenerito e distrutto ogni cosa intorno a s\u00e9. Viene attirato da guerre e conflitti, dove pu\u00f2 scatenare tutta la sua furia. In \"Pok\u00e9mon Diamante\" e \"Perla\" sono state introdotte le differenze tra i sessi e gli esemplari femmina di Gyarados presentano da allora barbigli di colore bianco, a differenza del blu dei maschi.\nGyarados si evolve da Magikarp al raggiungimento di uno specifico livello. In \"Pok\u00e9mon X\" e \"Y\" ottiene una megaevoluzione denominata MegaGyarados, ottenibile utilizzando lo strumento Gyaradosite. MegaGyarados pesa 305\u00a0kg ed \u00e8 di tipo Acqua/Buio. In questa forma \u00e8 ancora pi\u00f9 feroce, e spruzza acqua come un sifone dalle aperture che ha lungo il corpo per nuotare e schizzare fuori dall'acqua a velocit\u00e0 elevatissime.\nApparizioni.\nVideogiochi.\nNei videogiochi \"Pok\u00e9mon Giallo\", \"Pok\u00e9mon Oro\" e \"Argento\", \"Pok\u00e9mon Cristallo\" e \"Pok\u00e9mon Oro HeartGold\" e \"Argento SoulSilver\" \u00e8 possibile pescare Gyarados nei pressi di Fucsiapoli. Nei remake \"Pok\u00e9mon Rosso Fuoco\" e \"Verde Foglia\" \u00e8 presente sia nella regione di Kanto che nel Settipelago. Nelle versioni \"Oro\", \"Argento\", \"Cristallo\", \"HeartGold\" e \"SoulSilver\" \u00e8 inoltre presente nel Lago d'Ira. In questi titoli \u00e8 inoltre possibile catturare almeno un esemplare di Gyarados di colore rosso. Nei titoli della quarta generazione \u00e8 presente nel Monte Argento e nelle Isole Spumarine.\nNei videogiochi \"Pok\u00e9mon Rubino\" e \"Zaffiro\" e \"Pok\u00e9mon Smeraldo\" \u00e8 possibile ottenere Gyarados nei pressi di Ceneride. In \"Pok\u00e9mon Diamante\" e \"Perla\" e \"Pok\u00e9mon Platino\" \u00e8 presente in tutta la regione di Sinnoh. In \"Pok\u00e9mon Nero 2\" e \"Bianco 2\" \u00e8 disponibile all'interno della Riserva Naturale. Nei videogiochi \"Pok\u00e9mon X\" e \"Y\" Gyarados \u00e8 ottenibile lungo i Percorsi 3 e 22, oltre che nei pressi della Reggia Aurea. In questi titoli pu\u00f2 partecipare alle Lotte Aeree.\nAnime.\nGyarados appare per la prima volta nel corso dell'episodio \"Il naufragio\" (\"Pok\u00e9mon Shipwreck\") in cui si evolve dal Magikarp acquistato da James del Team Rocket. Inoltre \u00e8 uno dei Pok\u00e9mon clonati da Mewtwo nel lungometraggio \"Pok\u00e9mon il film - Mewtwo colpisce ancora\". Il suo processo di evoluzione \u00e8 anche visibile in \"Joy, la superinfermiera\" (\"The Joy of Pok\u00e9mon\") e in \"L'osservatore di Pok\u00e9mon\" (\"The Wacky Watcher\"). Un Gyarados rosso \u00e8 presente nel corso di \"Un progetto malvagio\" (\"Talkin' 'Bout an Evolution\"). Il Pok\u00e9mon verr\u00e0 catturato dal Superquattro Lance ed utilizzato in \"Team contro team\" (\"Gaining Groudon\") ed in \"Battaglia epica\" (\"The Scuffle of Legends\").\nNell'episodio speciale \"Blu Ceruleo!\" (\"Cerulean Blue\") di \"Pok\u00e9mon Chronicles\", Misty ottiene un Gyarados, evoluzione del suo Magikarp. Anche i capipalestra Sandra e Omar possiedono esemplari del Pok\u00e9mon mostrati rispettivamente nel corso degli episodi \"L'ultima Medaglia\" (\"Beauty is Skin Deep\") e \"La quarta Medaglia di Sinnoh!\" (\"A Crasher Course in Power!\").\nNegli episodi \"Sogni che dividono!\" (\"Coming Apart at the Dreams!\"), \"A ogni impresa il suo eroe!\" (\"The Right Hero for the Right Job!\") e \"Una difesa granitica!\" (\"Rocking Kalos Defenses!\") Elisio usa un Gyarados cromatico capace di megaevolvere contro i Pok\u00e9mon di Ash Ketchum e Alan."}
{"id": "2416750", "revid": "999533", "url": "https://it.wikipedia.org/wiki?curid=2416750", "title": "Gran Premio degli Stati Uniti d'America 1988", "text": "Il Gran Premio degli Stati Uniti 1988 fu una gara di Formula 1, disputatasi il 19 giugno 1988 sul Circuito di Detroit. Fu la sesta prova del mondiale 1988 e vide la vittoria di Ayrton Senna su McLaren - Honda, seguito da Alain Prost e da Thierry Boutsen.\nQualifiche.\nSenna si impose nettamente sugli avversari, conquistando la pole position con quasi un secondo di vantaggio sul pi\u00f9 vicino degli inseguitori, Berger. Prost, compagno di squadra del brasiliano, ottenne invece solo il quarto posto, alle spalle anche del secondo pilota della Ferrari Alboreto; seguivano poi Boutsen, Mansell, Nannini e Piquet. Durante la sessione di sabato Ivan Capelli ebbe un brutto incidente, che gli caus\u00f2 una frattura ad un piede, impedendogli di partecipare alla gara.\nGara.\nAl via Senna mantenne il comando della corsa, davanti a Berger, Alboreto e Prost; il pilota francese super\u00f2 rapidamente i piloti della Ferrari, portandosi in seconda posizione al sesto giro, ma non fu mai in grado di minacciare seriamente il compagno di squadra, che condusse indisturbato fino al traguardo. Nella lotta per la terza posizione ebbe la meglio Boutsen, dopo che il pilota della Benetton aveva messo fuori gara Berger tamponandolo e causandogli una foratura.\nAnche Nannini e Alboreto vennero a contatto; il pilota senese si dovette ritirare poco pi\u00f9 tardi per problemi ai freni, mentre Alboreto, ripresa la gara nelle retrovie, si produsse in una discreta rimonta prima di uscire di scena definitivamente per un'altra uscita di pista. Salirono cos\u00ec in classifica i due piloti della Williams, che furono per\u00f2 traditi entrambi dalle proprie monoposto. L'alto numero di ritiri permise a scuderie di secondo piano di ottenere buoni piazzamenti: De Cesaris e Martini, quarto e sesto al traguardo, conquistarono i primi punti nella storia di Rial e Minardi, che cos\u00ec evitarono le prequalifiche nella seconda parte del campionato, mentre Palmer giunse quinto per la Tyrrell. Da segnalare che il team di Faenza, per evitare di perdere quella posizione di vitale importanza per il suo futuro, durante la corsa decise di non sostituire le gomme sulla vettura di Martini che, nel corso dell'ultimo giro, si tolse anche lo sfizio di sdoppiarsi di un giro dal leader della corsa, Ayrton Senna."}
{"id": "2416755", "revid": "1543377", "url": "https://it.wikipedia.org/wiki?curid=2416755", "title": "Claudio Fabretti", "text": "Biografia.\nClaudio Fabretti nasce a Roma il 3 giugno 1967. Si laurea in Giurisprudenza all'Universit\u00e0 La Sapienza per poi specializzarsi in Giornalismo e Comunicazione di massa alla Luiss di Roma.\nGi\u00e0 dal 1997 era iscritto nell'elenco Professionisti dell'Ordine dei giornalisti del Lazio, lavorando presso il settimanale \"Avvenimenti;\" parallelamente svolge attivit\u00e0 da free lance. Dal 1988 al 1992 collabora con il \"Corriere dello Sport\" e con l'agenzia di stampa Rotopress come cronista per le edizioni locali. Dal 1997 al 2000 \u00e8 stato redattore presso il settimanale \"Avvenimenti\", diventando responsabile della redazione Esteri. Nello stesso periodo ha curato alcuni capitoli del volume multimediale \"Guida al Buddhismo\", pubblicato da Editori Riuniti (1999). Dal 1998 al 2001 ha collaborato con alcuni settimanali politici (\"L'Espresso\", \"L'Italiano\"), con riviste musicali (\"Rockstar\", \"Blow-U\"p) e di spettacoli (\"OndaTv\", \"OndaMagazine\"). Nel 2001 \u00e8 entrato nella redazione romana di \"Leggo\", nella quale si \u00e8 occupato a vario titolo di spettacoli, attualit\u00e0 e sport, mentre oggi \u00e8 caposervizio Spettacoli.\nDal 2000 al 2002 ha collaborato con Kataweb Musica fondando nel contempo la rivista musicale online \"Ondarock\", premiata nel 2013 come migliore sito di informazione musicale.\nConduce il programma \"Rock in Onda\" sull'emittente romana Radio Citt\u00e0 Aperta.\nNel 2011 ha pubblicato il suo primo libro, \"Francesco De Gregori. Fra le pagine chiare e le pagine scure\" per Arcana Edizioni, dedicato all'opera e alla vita del cantautore romano. Nel 2012 ha pubblicato \"R.E.M. Perfect Circle\", sempre per Arcana, un libro che analizza l'intera carriera della band statunitense attraverso le sue canzoni."}
{"id": "2416759", "revid": "110157", "url": "https://it.wikipedia.org/wiki?curid=2416759", "title": "Islamisk Trossamfund", "text": "La Societ\u00e0 Islamica in Danimarca (danese: \"Islamisk Trossamfund\") \u00e8 un'organizzazione religiosa musulmana danese guidata da Ahmad Abu Laban, che ha giocato un ruolo significativo nel portare all'attenzione della comunit\u00e0 islamica internazionale la controversia legata alle caricature di Maometto sullo Jyllands-Posten, distribuendo un dossier di 43 pagine, al fine di informare il Medio Oriente riguardo alle vignette.\nL'organizzazione sostiene che tutti i musulmani in Danimarca sono suoi membri, a prescindere che l'abbiano o meno dichiarato esplicitamente (nel 2005 c'erano circa 180\u00a0000 musulmani in Danimarca). Ogni venerd\u00ec l'organizzazione predispone sessioni settimanali di preghiera, che vengono regolarmente frequentate da oltre 500 persone.\nAhmad Abu Laban era una \"persona non grata\" negli Emirati Arabi Uniti e in Egitto a causa delle sue opinioni islamiste. Abu Laban mor\u00ec il 1\u00ba febbraio 2007, all'et\u00e0 di 60 anni.\nIl probabile successore di Laban, Mostafa Chendid, ha suscitato una considerevole controversia pubblica in Danimarca a causa della sua convinzione che le donne musulmane, e parimenti quelle non musulmane, dovrebbero indossare un velo, sostenendo infatti che circa il 5-10% di tutti gli uomini non \u00e8 in grado di controllare s\u00e9 stesso quando si trova di fronte a donne senza il velo. Ha anche sottolineato che il velo serve come segnale che le donne \"non sono in vendita\", e che le protegge dagli stupri."}
{"id": "2416765", "revid": "1075510", "url": "https://it.wikipedia.org/wiki?curid=2416765", "title": "Lorenzo Spirito Gualtieri", "text": " \u00c8 stato definito \"il letterato e il poeta umbro in volgare pi\u00f9 notevole del Quattrocento\". Fu il secondo traduttore in volgare in Italia di Ovidio.\nBiografia.\nFiglio del notaio Ser Cipriano Gualtieri e convinto assertore delle istituzioni repubblicane del comune perugino, rivest\u00ec cariche pubbliche e fu podest\u00e0 di Tolentino (1472). Avviato dal padre alla carriera militare, milit\u00f2 con lui come soldato di ventura al servizio di Niccol\u00f2 Piccinino, con cui partecip\u00f2 fra l'altro alla presa d'Assisi (1442: aveva appena sedici anni) e di cui fu segretario. Tornato a Perugia, ricopr\u00ec l'incarico di capitano della guardia di palazzo dei Priori e nel 1460 partecip\u00f2 al torneo promosso da Braccio I Baglioni in onore di Margherita Montesperelli. Petrarchista, fu autore della \"Finice\", un poemetto in ventuno canti in cui narra del suo viaggio in sogno fino al terzo cielo dove incontra la sua donna, chiamata appunto Finice, a imitazione del Petrarca, che aveva chiamato \u00abfenice\u00bb la sua Laura in var\u00ee passi dei \"Rerum vulgarium fragmenta\". Tuttavia la sua opera poetica principale \u00e8 l\"'Altro Marte\", poema di centouno capitoli in terza rima in onore dello stesso Niccol\u00f2 Piccinino e degli altri condottieri Jacopo Piccinino e Francesco Piccinino. Come Archiloco, fu infatti poeta e soldato. Spirito libero e indipendente, nel 1457 fu costretto a pagare una penale di 600 libbre per via delle sue satire sulle prepotenze di alcuni ecclesiastici e della Santa Sede. Volgarizz\u00f2 le \"Metamorfosi\" di Ovidio, ma della sua traduzione rimangono soltanto gli ultimi cinque libri.\nAll'ultimo periodo della sua vita risale la composizione dell'opera pi\u00f9 fortunata di Lorenzo Gualtieri, il \"Libro delle Sorti\", capostipite di un genere che avrebbe goduto di una grande diffusione anche nel secolo seguente, e pi\u00f9 volte stampato in tutta Europa fino al '600. Il \"Libro delle Sorti\" \u00e8 un gioco divinatorio basato su un sistema di quesiti e responsi legati ai principali aspetti della vita: la felicit\u00e0, la riuscita del matrimonio, il successo negli affari, la nascita di un figlio, la salute, la malattia. Ogni profezia, espressa da una terzina in volgare, \u00e8 il risultato di un meccanismo ludico che passa attraverso il lancio dei dadi e una serie di rimandi da una sezione profetica all'altra. L'esemplare pi\u00f9 prezioso dell'opera \u00e8 conservato presso la Biblioteca Nazionale Marciana di Venezia (Mss. it., IX.87): esso presenta il testo autografo dello stesso Lorenzo Spirito ed \u00e8 arricchito da miniature di scuola umbra. Il manoscritto termina con le seguenti parole: \"Qui finiscono le sorte facte e composte per mano di me Lorenzo Spirito da Peroscia e recopiate per mia propria mano, finite a d\u00ec 10 de gennaio 1482\"\"\".\nA Spirito Gualtieri \u00e8 dedicata una via di Perugia."}
{"id": "2416767", "revid": "73146", "url": "https://it.wikipedia.org/wiki?curid=2416767", "title": "Herpes Zoster", "text": ""}
{"id": "2416768", "revid": "1456895", "url": "https://it.wikipedia.org/wiki?curid=2416768", "title": "L\u00e1zaro Bruz\u00f3n", "text": "Carriera.\nDivenne Grande maestro nel 2000 a 18 anni in seguito alla vittoria nel campionato del mondo juniores di Erevan.\nIn ottobre del 2005 ha raggiunto il 26\u00ba posto al mondo nella lista Elo, con 2677 punti. Nella lista di ottobre 2012 ha raggiunto il suo punteggio pi\u00f9 alto: 2717 punti Elo.\nCon la nazionale cubana ha partecipato a cinque olimpiadi degli scacchi dal 2000 al 2008 (due volte in 1\u00aa scacchiera), realizzando complessivamente +23 =21 \u201313 (58,8 %). Alle olimpiadi di Calvi\u00e0 2004 realizz\u00f2 8,5/11 in seconda scacchiera, con una prestazione Elo di 2770 punti.\nHa vinto il campionato cubano nel 2004, 2005, 2007 e 2009.\nNel 2005 ha ottenuto il suo pi\u00f9 grande successo, vincendo a Buenos Aires il campionato continentale americano davanti a un folto gruppo di grandi maestri, tra i quali Gata Kamsky, Alexander Onischuk, Julio Granda Z\u00fa\u00f1iga e Jes\u00fas Nogueiras.\nDal luglio 2020 rappresenta la Federazione statunitense."}
{"id": "2416771", "revid": "287204", "url": "https://it.wikipedia.org/wiki?curid=2416771", "title": "Lazaro Bruzon", "text": ""}
{"id": "2416772", "revid": "599013", "url": "https://it.wikipedia.org/wiki?curid=2416772", "title": "Lazaro Bruz\u00f3n", "text": ""}
{"id": "2416774", "revid": "1442080", "url": "https://it.wikipedia.org/wiki?curid=2416774", "title": "Gerry Weber Open 2009 - Singolare", "text": "Il singolare del Gerry Weber Open 2009 \u00e8 stato un torneo di tennis facente parte dell'ATP World Tour 2009.\nRoger Federer era il detentore del titolo, ma quest'anno non ha partecipato per la fatica accumulata durante l'Open di Francia 2009.\nTommy Haas ha battuto in finale Novak \u0110okovi\u0107 2-6,7-6(5),6-1 aggiudicandosi il titolo."}
{"id": "2416778", "revid": "149466", "url": "https://it.wikipedia.org/wiki?curid=2416778", "title": "Philippe de Commynes", "text": ""}
{"id": "2416780", "revid": "266224", "url": "https://it.wikipedia.org/wiki?curid=2416780", "title": "Mozilla Firefox 3.1", "text": ""}
{"id": "2416784", "revid": "1652134", "url": "https://it.wikipedia.org/wiki?curid=2416784", "title": "Viadana (Calvisano)", "text": "Viadana \u00e8 un centro abitato d'Italia, frazione del comune di Calvisano.\nSociet\u00e0.\nReligione.\nIl centro abitato di Viadana \u00e8 sede di una parrocchia della diocesi di Brescia dedicata a Santa Maria Annunciata, eretta nel 1959.\nInfrastrutture e trasporti.\nFerrovie.\nViadana \u00e8 servita da una stazione ferroviaria posta sulla linea Brescia-Parma."}
{"id": "2416787", "revid": "278830", "url": "https://it.wikipedia.org/wiki?curid=2416787", "title": "Transylvanian express", "text": ""}
{"id": "2416791", "revid": "767487", "url": "https://it.wikipedia.org/wiki?curid=2416791", "title": "Three Dog Night", "text": "I Three Dog Night sono un gruppo musicale statunitense. Musicisti di grande successo, hanno reinterpretato molti brani di artisti gi\u00e0 famosi, accrescendo cos\u00ec la visibilit\u00e0 di Randy Newman, Elton John, Bernie Taupin, Harry Nilsson, Laura Nyro, Hoyt Axton, Leo Sayer fra i tanti. Il nome deriva da un'espressione australiana riferita alle rigide temperature notturne.\nStoria.\nCory Wells e Danny Hutton decisero di formare un loro gruppo musicale durante una tourn\u00e9e con Sonny and Cher. Entrambi avevano alle spalle esperienze nell'industria musicale: l'irlandese Hutton gi\u00e0 dall'et\u00e0 di diciotto anni era un produttore discografico e aveva poi curato per l'MGM gli Enemys (formazione in cui suonava Wells), e nel 1965 aveva scritto e prodotto per la Hanna-Barbera Records \"Roses and Rainbows\", singolo di buon successo. Intenzionati a formare un trio vocale, dopo avere pensato al reclutamento di Billy Joel Royal e di Danny Whitten, chiamarono a farne parte Chuck Negron, anch'egli esperto del mondo musicale statunitense.\nInizialmente, con la produzione di Brian Wilson, il trio produsse due singoli, \"Darlin\"' e \"Time to Get Alone\", ma nessuno di essi venne pubblicato e i tre cantanti lasciarono Wilson legandosi a Van Dyke Parks, e dal 1968 scelsero di fare sostenere le proprie voci da quattro strumentisti stabili, il chitarrista Mike Allsup, il tastierista Jimmy Greenspoon, il bassista Joe Schermie e il batterista Floyd Sneed. Quest'ultimo aveva suonato con Jos\u00e9 Feliciano, Schermie aveva lavorato assieme al gruppo blues di Wells, e Greenspoon era un collaudato \"sessionman\". Dal disco di esordio, \"Three Dog Night\", la formazione cominci\u00f2 a proporre \"cover\" di brani oscuri o famosi: \"It's for You\", cantata da Cilla Black e composta dal duo Lennon-McCartney, \"Try a Little Tenderness\" di Otis Redding, \"Eli's Coming\" di Laura Nyro, \"Easy to Be Hard\" tratto dal musical \"Hair\", \"Lady Samantha\" di Elton John e Bernie Taupin, fino ai tre brani che scalarono le classifiche raggiungendone la vetta; nel 1970 \"Mama Told Me (Not to Come)\" di Randy Newman, \"Joy to the World\" (1971) di Hoyt Axton e \"Black and White\" (1972) di Russ Ballard.\nPi\u00f9 avanti emersero nel trio dissidi artistici e personali, e dopo il quattordicesimo album del 1976, \"American Pastime\", Hutton fu estromesso e sostituito con Jay Gruska, ma la nuova \"lineup\" ebbe vita breve e l'anno successivo i Three Dog Night si sciolsero. Quattro anni dopo ci fu una riunione fra i tre membri originali che nel 1983 pubblicarono il loro ultimo lavoro, \"It's a Jungle\". Dopo l'abbandono di Hutton, i due musicisti superstiti hanno continuato ad andare in tourn\u00e9e con il nome Three Dog Night. Nel 2004 \u00e8 stato pubblicato \"The 35th Anniversary Hits Collection\" per festeggiare il trentacinquesimo anniversario della carriera. Il gruppo ha continuato nei suoi tour fino a quando Wells ha lasciato definitivamente a causa delle serie condizioni di salute. Dopo un mese il musicista \u00e8 morto per una forma di mieloma."}
{"id": "2416799", "revid": "767487", "url": "https://it.wikipedia.org/wiki?curid=2416799", "title": "John Jorgenson", "text": "Sebbene sia noto soprattutto per essere stato il chitarrista di formazioni come la Elton John Band, la \"Desert Rose Band\" e gli \"Hellecasters\", Jorgenson \u00e8 in grado di suonare un gran numero di strumenti musicali, oltre alla chitarra classica: la chitarra pedal steel, la chitarra resofonica, il mandolino, il mandoloncello, il pianoforte, il contrabbasso, il clarinetto, il fagotto e il sassofono. Ha inoltre collaborato con Bob Dylan, Bob Seger, Willie Nelson, Johnny Cash, Emmylou Harris, Barbra Streisand, Luciano Pavarotti, Roy Orbison, Bonnie Raitt e i The Byrds.\nBiografia.\nJohn nasce il 6 luglio 1956 a Madison (Wisconsin), in una famiglia di musicisti: la madre \u00e8 un'insegnante di pianoforte, mentre il padre \u00e8 direttore d'orchestra e professore di musica. Inizia a suonare il piano e il clarinetto quando ha otto anni; nel 1964, vedendo i Beatles in televisione, si interessa alla chitarra, ma i suoi genitori, temendo che potesse trascurare gli altri strumenti, non gliene regalano una fino al giorno di Natale dei suoi 12 anni. Nel maggio 1974 John si diploma nella citt\u00e0 di Redlands (California), ma gi\u00e0 quattordicenne aveva iniziato a suonare professionalmente: una delle sue prime band si chiamava \"Rocking Pneumonia\". A vent'anni lavora nel parco di Disneyland, suonando il clarinetto, il mandolino e la chitarra.\nLa svolta arriva nel 1985, quando diviene membro della \"Desert Rose Band\" (viene anche nominato \"Chitarrista dell'anno\" per tre anni consecutivi dalla Academy of Country Music). Nel 1993, poi, entra a far parte degli \"Hellecasters\", che distribuiranno diversi album lungo tutti gli anni novanta. Il primo, \"Return of the Hellecasters\", viene nominato \"Album dell'anno\" e \"Album country dell'anno\" dal magazine \"Guitar Player\".\nNel 1994 Jorgenson viene invitato a far parte della Elton John Band per un tour di 18 mesi; in realt\u00e0, rester\u00e0 nella formazione per 6 anni, partecipando alle sessioni di registrazione degli album e ai concerti. Per la rockstar britannica suoner\u00e0 la chitarra, il mandolino e il sassofono; si cimenter\u00e0 perfino ai cori.\nJohn ha contribuito notevolmente alla rinascita del jazz manouche, e attualmente continua ad andare in tour con un quintetto da lui formato, \"The John Jorgenson Quintet\". Egli \u00e8 anche un patrono del gruppo delle Tech Music Schools (\"Guitar-X\"), che egli visita regolarmente. Nel 2008 ha contribuito alla registrazione dell'album di Brad Paisley \"Play\", una produzione totalmente strumentale); suona infatti nel brano \"Cluster Pluck\", dove ha collaborato con artisti come Albert Lee e James Burton. La melodia ha vinto un Grammy award come \"Migliore performance country strumentale\"\".\nNel 2004 ha interpretato il ruolo di Django Reinhardt nel film Gioco di donna di John Duigan, precisamente nella sequenza in cui esegue, insieme al The John Jorgenson Quintet, il brano \"Minor Swing\", scritto da Django Reinhardt e St\u00e9phane Grappelli.\n\u00c8 stato pi\u00f9 volte ospite del \"Guitar Festival\" di Soave, manifestazione chitarristica organizzata da Pierpaolo Adda."}
{"id": "2416802", "revid": "712828", "url": "https://it.wikipedia.org/wiki?curid=2416802", "title": "Hyorinmaru", "text": ""}
{"id": "2416804", "revid": "647919", "url": "https://it.wikipedia.org/wiki?curid=2416804", "title": "Aeroporto di Genova-Sestri Ponente", "text": ""}
{"id": "2416806", "revid": "76963", "url": "https://it.wikipedia.org/wiki?curid=2416806", "title": "Jessica Stroup", "text": "\u00c8 nota per il ruolo di Erin Silver nella serie televisiva \"90210\", spinoff del celebre serial \"Beverly Hills 90210\".\nBiografia.\nNasce nel 1986 a Anderson in Carolina del Sud, ma cresce a Charlotte in Carolina del Nord. Sin da piccola inizia ad interessarsi al mondo dello spettacolo e a lavorare come modella. Nel 2004, dopo essersi diplomata presso la \"Providence High School\", Jessica Stroup si trasferisce a Los Angeles dove, dopo alcune esperienze da modella, inizia a lavorare come attrice.\nCarriera.\nRecitazione.\nNel 2005 ottiene il suo primo ruolo come guest star nella serie televisiva della Nickelodeon \"Unfabulous\" e in seguito ha un piccolo ruolo nel film televisivo \"Vampire Bats\". L'anno successivo recita in un ruolo da protagonista nel film TV \"Southern Comfort\", per il quale rinuncia al ruolo di Zoe nel film \"Leggenda mortale\". Tra il 2006 e il 2007 partecipa a diverse serie TV come \"Grey's Anatomy\", \"Reaper - In missione per il Diavolo\", \"Girlfriends\", \"October Road\" e \"True Blood\".\nNel 2006, Jessica Stroup intraprende la carriera cinematografica con il film \"Scuola per canaglie\". Successivamente recita nel film horror \"Le colline hanno gli occhi 2\" (2007) e nel film \"Che la fine abbia inizio\" (2008).\nNel 2008 viene ingaggiata nella serie TV \"90210\", nella parte di Erin Silver, la sorella minore di Kelly Taylor e David Silver di \"Beverly Hills 90210\". Recita nella serie per cinque stagioni, fino alla sua conclusione nel 2013.\nNel 2009 torna al cinema, come co-protagonista di Mischa Barton, nel thriller \"Homecoming\" e inoltre recita in un ruolo minore nel film \"The Informers - Vite oltre il limite\".\nNel 2012 recita nel ruolo di Tracy nel film commedia \"Ted\".\nNe 2014 entra a far parte del cast della serie TV \"The Following\" con protagonista Kevin Bacon, interpretando il ruolo dell'agente di polizia Max Hardy nonch\u00e9 nipote del protagonista.\nModa e pubblicit\u00e0.\nDurante la carriera da modella diventa testimonial per le campagne pubblicitarie della Honda, di Target, di Dentyne e di Velveeta.\nDoppiatrici italiane.\nNelle versioni in italiano dei suoi film, Jessica Stroup \u00e8 stata doppiata da:"}
{"id": "2416808", "revid": "287204", "url": "https://it.wikipedia.org/wiki?curid=2416808", "title": "Gran Premio di Monaco 1964", "text": "Il Gran Premio di Monaco 1964 fu la prima gara della stagione 1964 del Campionato mondiale di Formula 1, disputata il 10 maggio sul Circuito di Monte Carlo.\nLa corsa vide la vittoria di Graham Hill su BRM, seguito dal compagno di squadra Richie Ginther e dal britannico Peter Arundell su Lotus-Coventry Climax.\nQualifiche.\nA livello di piloti Innes Ireland, non prese parte alla gara per un incidente durante le prove libere; venne perci\u00f2 ripescato Jo Siffert, con la Lotus 24\nDurante le qualifiche del sabato Jim Clark si aggiudic\u00f2 la sua terza pole position consecutiva nel Gran Premio di Monaco, seguito da Jack Brabham e Graham Hill, con un ritardo di mezzo secondo.\nQuarto tempo per la Ferrari 158 di John Surtees. Quinta piazzola per Dan Gurney con la Brabham. Solo settimo tempo per Lorenzo Bandini.\nGara.\nAl via, non ci furono sorprese, a parte il sorpasso di Gurney su Surtees. Il pilota americano della Brabham, nelle tornate successive riusc\u00ec anche a supera Hill e Jack Brabham, che a sua volta, scivol\u00f2 al 4\u00ba posto. Al passaggio numero 16 arriv\u00f2 il secondo ritiro della gara, dopo il problema a Trevor Taylor per un a perdita di benzina sulla sua BRM; ad alzare bandiera bianca fu Surtees, per un problema alla scatola del cambio.\nLe posizioni si congelarono per 15 giri, finch\u00e9 non arriv\u00f2 l\u2019ennesimo ritiro d\u2019eccellenza: Jack Brabham dovette abbandonare la gara per un guasto all\u2019impianto d\u2019alimentazione. Ma le sorprese non mancarono: Clark dopo 36 tornate in testa, dovette fare i conti con il motore, iniziando a perdere potenza e lasciando a Gurney e Hill, l\u2019onere di combattere per conquistare la testa della gara.\nAl 53\u00ba giro, il pilota inglese della BRM, conquist\u00f2 la leadership del GP, mentre Gurney, fin\u00ec per dare forfait a seguito della rottura del cambio, intanto Clark, dopo aver ceduto diverse posizioni dovette ritirarsi, quando ormai, mancavano 3 giri alla fine delle ostilit\u00e0.\nSotto la bandiera a scacchi passarono le due BRM, di Graham Hill e Richie Ginther, regalando cos\u00ec al team inglese la seconda doppietta di fila a Monaco. Terzo gradino del podio per Peter Arundell con la Lotus 25. Punti anche per Jim Clark, che comunque si classific\u00f2 quarto, davanti a Jo Bonnier su Cooper e Mike Hailwood."}
{"id": "2416816", "revid": "278830", "url": "https://it.wikipedia.org/wiki?curid=2416816", "title": "Il segreto delle sette citt\u00e0", "text": ""}
{"id": "2416817", "revid": "599013", "url": "https://it.wikipedia.org/wiki?curid=2416817", "title": "Tom's Hardware Italia", "text": "Tom's Hardware Italia \u00e8 una pubblicazione online specializzata nel settore tecnologico. Si tratta dell'edizione italiana di Tom's Hardware, storica testata statunitense fondata nel 1996 da Thomas Pabst. Tom's Hardware Italia, come le altre edizioni straniere del Gruppo, \u00e8 di propriet\u00e0 di \"Bestofmedia Group\" \u2013 uno dei tre pi\u00f9 importanti editori online mondiali del settore.\nTom's Hardware Italia pubblica quotidianamente notizie, articoli, recensioni, approfondimenti e video riguardanti il settore web, hardware e IT. In dettaglio, la redazione italiana, in network con le altre 11 presenti in tutto il mondo, si preoccupa di aggiornare i lettori su tutte le novit\u00e0 che hanno a fare con CPU, motherboard, RAM, grafica, monitor, storage, periferiche, telefonia mobile, notebook, elettronica di consumo e videogiochi.\nLe Tom's Guide - che danno il nome ad un canale del sito - sono il frutto di recensioni e comparative di prodotti hardware e di elettronica di consumo effettuate in laboratorio. A queste si aggiungono approfondimenti tariffari riguardanti le offerte ADSL e della telefonia mobile, oltre che editoriali e recensioni dal mondo del gaming con la nascita, nel 2017, di Game Division.\nLa creazione dell'area Business ha consentito di coprire anche settori come Net Economy, e-government, diritto d'autore, privacy.\nStoria.\nTom's Hardware Italia \u00e8 nato nel 2003. La redazione italiana consta di diciannove collaboratori a tempo pieno e altre collaborazioni di prestigio. Il team THG Italia ha sviluppato nel tempo una serie di partnership con \"Yahoo!\", \"Kelkoo\", \"Mondadori.com\" e \"Leonardo.it\". Nel giugno del 2008 Tom's Hardware Italia \u00e8 entrato a far parte del gruppo francese \"BestOfMedia\".\nDa febbraio 2012 Tom's Hardware Italia \u00e8 stata partner del \"Gruppo Espresso\" - \"La Repubblica.it\". Nel luglio 2013 \"BestOfMedia Group\" \u00e8 stata acquisita dalla statunitense \"Purch, Inc.\" (precedentemente conosciuta come \"TechMediaNetwork\"). .\nDal 9 settembre 2013 Tom's Hardware Italia \u00e8 regolarmente registrata come testata giornalistica presso il Tribunale di Milano. Il direttore responsabile \u00e8 Pino Bruno.\nIl 17 agosto 2017 a seguito dell'attentato avvenuto a Barcellona, perde la vita Bruno Gulotta, responsabile marketing e vendite di Tom's Hardware Italia."}
{"id": "2416818", "revid": "287204", "url": "https://it.wikipedia.org/wiki?curid=2416818", "title": "Mercedes-Benz W15", "text": "La sigla W15 era la sigla con cui viene indicata la 170, autovettura di fascia media prodotta dal 1931 al 1936 dalla Casa tedesca Mercedes-Benz.\nStoria e profilo.\nLa \"170 W15\" (da non confondere con la successiva 170V che ne sarebbe stata l'erede) fu la prima Mercedes-Benz interamente progettata e realizzata da Hans Nibel dopo che questi aveva sostituito Ferdinand Porsche nel 1928. Infatti, il primissimo periodo di Hans Nibel come direttore tecnico alla Mercedes-Benz venne impiegato semplicemente per apportare migliorie alla gamma gi\u00e0 esistente, gamma interamente nata dalla mente di \"Herr Porsche\". Ma al Salone di Parigi del 1931, venne presentata una nuova vettura, la \"170\" appunto, che andava a completare verso il basso la gamma e che testimoniava il difficile momento economico che gravava a livello planetario, momento immediatamente successivo al crollo della Borsa di New York nel 1929. In un periodo di crisi occorre che Case automobilistiche tradizionalmente legate alla produzione di lusso tendano a proporre modelli di fascia inferiore.\nDalla \"170\" venne derivato il furgone \"'L300\", basato sullo stesso telaio e sulla stessa meccanica.\nLa \"170\".\nLa \"170\" era un'auto che andava quindi a porsi alla base della gamma Mercedes-Benz, ma non per questo voleva essere un'auto spartana, anzi, la \"170\" \u00e8 considerata uno dei capolavori di Hans Nibel. Nonostante fosse la pi\u00f9 economica delle Mercedes-Benz di allora, la vettura era stata dotata di quelli che all'epoca erano gli ultimi ritrovati della tecnica automobilistica.\nEd allora ecco che il telaio della \"170\" non era pi\u00f9 in lamiera d'acciaio stampata, ma composto da due tubi a sezione ovale disposti ad X. Su questo telaio trovavano posto le nuove sospensioni a ruote indipendenti su entrambi gli assi, con avantreno a balestra trasversale e retrotreno a semiassi oscillanti. Si tratt\u00f2 della prima vettura di serie ad adottare tale sistema di sospensioni. Su entrambi gli assi erano presenti ammortizzatori idraulici.\nTra le altre varie \"chicche\" offerte in anteprima dalla \"170\" vi era inoltre il bloccasterzo, per dissuadere eventuali ladri d'auto.\nIl \"cuore\" della \"170\" era il motore M15, un'unit\u00e0 da 1.7 litri in grado di erogare fino a 32 CV e di spingere la vettura fino a 90\u00a0km/h di velocit\u00e0 massima. Il cambio era a tre marce pi\u00f9 overdrive, con frizione monodisco a secco. L'impianto frenante era idraulico a quattro tamburi.\nLa \"170\" fu prodotta in varie carrozzerie, tra cui tre versioni di berlina e le sportiveggianti roadster e cabriolet. Le prime \"170\" era di forma pi\u00f9 squadrata, ma andando avanti con la produzione divennero pi\u00f9 filanti ed aerodinamiche. In ogni caso furono poche le modifiche apportate alla \"170\" nel corso della sua produzione.\nLa \"170\" ottenne un ottimo successo di vendite e venne tolta di produzione nel 1936, anno in cui al suo posto venne lanciata la \"170V W136\".\nLa \"L300\".\nNella primavera del 1932 venne lanciata la Mercedes-Benz L300 una camionetta che utilizzava la stessa base meccanica della \"170\", e che quindi ne ereditava anche le peculiarit\u00e0 tecniche, tra cui le sospensioni a ruote indipendenti e l'impianto frenante. Tali caratteristiche ne facevano un mezzo pi\u00f9 sicuro rispetto alle camionette Mercedes-Benz di fascia superiore. La capacit\u00e0 di carico di questo veicolo era di 300 kg e le prestazioni erano all'incirca le stesse della normale autovettura da cui derivava.\nVenne prodotto fino al 1936."}
{"id": "2416819", "revid": "174063", "url": "https://it.wikipedia.org/wiki?curid=2416819", "title": "Mercedes-Benz L300", "text": ""}
{"id": "2416840", "revid": "1442080", "url": "https://it.wikipedia.org/wiki?curid=2416840", "title": "Gerry Weber Open 2009 - Doppio", "text": "Il doppio del Gerry Weber Open 2009 \u00e8 stato un torneo di tennis facente parte dell'ATP World Tour 2009.\nMichail Ju\u017enyj e Mi\u0161a Zverev erano i detentori del titolo ma Ju\u017enyj ha deciso di non partecipare, solo Zverev ha partecipato quest'anno facendo coppia con Nicolas Kiefer.\nChristopher Kas e Philipp Kohlschreiber hanno vinto in finale 6\u20133, 6\u20134, contro Andreas Beck e Marco Chiudinelli."}
{"id": "2416841", "revid": "1543377", "url": "https://it.wikipedia.org/wiki?curid=2416841", "title": "Julio Granda Z\u00fa\u00f1iga", "text": "\u00c8 stato tra i 100 giocatori pi\u00f9 forti del mondo. Ha vinto il campionato continentale delle Americhe nel 2007, 2012, 2013 e 2014.\nSi mette in luce nel 1980 vincendo a Mazatl\u00e1n il campionato del mondo under-14. Nel 1984 vince il campionato panamericano juniores a Lima.\nDiventa grande maestro nel 1986 all'et\u00e0 di 19 anni. \nVince il campionato peruviano nel 1994, 1995, 1996, 1997 e 2002.\nHa partecipato con la nazionale peruviana a nove olimpiadi (otto volte in prima scacchiera), realizzando complessivamente +53 =36 \u201323 (63,4 %).\nNelle lista FIDE di giugno 2016 raggiunge il suo record Elo, con 2699 punti (42\u00ba al mondo, 1\u00ba tra i giocatori peruviani).\nTra gli altri principali risultati i seguenti:\nDall'ottobre 2018 ricopre l'incarico di vice presidente FIDE."}
{"id": "2416851", "revid": "287204", "url": "https://it.wikipedia.org/wiki?curid=2416851", "title": "Julio Granda Zuniga", "text": ""}
{"id": "2416853", "revid": "203463", "url": "https://it.wikipedia.org/wiki?curid=2416853", "title": "Julio Granda", "text": ""}
{"id": "2416856", "revid": "104458", "url": "https://it.wikipedia.org/wiki?curid=2416856", "title": "\u00d8resundsbron", "text": ""}
{"id": "2416924", "revid": "767487", "url": "https://it.wikipedia.org/wiki?curid=2416924", "title": "Mary Margaret Kaye", "text": "Il libro che le fece acquistare la fama internazionale fu \"Padiglioni lontani\" (\"The Far Pavilions\"), pubblicato nel 1978.\nVita.\nM. M. Kaye nacque il 21 agosto 1908 in India a Simla, citt\u00e0 destinata alla residenza estiva del vicer\u00e9 britannico, da genitori inglesi e trascorse la sua infanzia e i suoi primi anni di matrimonio qui. I legami con il paese di nascita furono molti: infatti suo nonno, suo padre, suo fratello e successivamente anche suo marito fecero parte del Raj Britannico; inoltre il nonno di suo cugino descrisse in due libri, i Moti indiani del 1857(chiamati anche Rivolta dei Sepoy) e la prima guerra Afgana del 1832.\nDopo l'indipendenza dell'India nel 1947, suo marito, Goff Hamilton il Maggior generale del Corpo delle Guide della Regina Vittoria (esercito citato anche nel libro Padiglioni Lontani), entr\u00f2 nell'esercito inglese, il cosiddetto British Army, e Mary dovette seguirlo nei suoi spostamenti in Kenya, a Zanzibar, in Egitto, a Cipro e in Germania.\nEbbe anche due figlie, Carolyn e Nicola, e due nipoti, James e Mollie.\nAcquis\u00ec fama mondiale con il libro \"Padiglioni lontani\", che riscontr\u00f2, poco tempo dopo la sua pubblicazione, un grandissimo successo: negli Stati Uniti rimase primo nella lista dei best seller per mesi, e fu tradotto in tutto il mondo.\nEbbe un ulteriore successo con il libro L'ombra della Luna (\"Shadow of the Moon\"), che fu seguito da \"Trade Wind\". \nScrisse anche molti altri libri nella sua vita, che spaziano da autobiografie a piccole novelle.\nNel marzo del 2003, M.M. Kaye fu premiata con il Colonel James Tod International Award dalla Maharana Mewar Foundation di Udaipur, Rajasthan, per il suo \"contributo al valore permanente che riflette lo spirito ed i valori di Mewar\"."}
{"id": "2416934", "revid": "1543377", "url": "https://it.wikipedia.org/wiki?curid=2416934", "title": "Java 3D", "text": "Java 3D \u00e8 un'Application programming interface (API) utilizzata per realizzare applicazioni grafiche 3D. Si basa sul concetto di scene graph (grafo della scena), ed appartiene alla grande famiglia di API JavaMedia. Fa parte di una libreria molto vasta sviluppata per la piattaforma Java.\nSe comparata alle altre librerie pi\u00f9 \"tradizionali\", Java 3D non \u00e8 solo una libreria di interfaccia, ma permette anche l'implementazione della programmazione object-oriented. Una vera e propria rivoluzione nel campo dello sviluppo grafico 3D.\nJava 3D si appoggia sia a OpenGL, sia a Direct3D ed \u00e8 organizzata in due package distinti:\nLo scene graph \u00e8 composto da due componenti distinte:"}
{"id": "2416944", "revid": "767487", "url": "https://it.wikipedia.org/wiki?curid=2416944", "title": "Atteridgeville", "text": "Atteridgeville \u00e8 una township della municipalit\u00e0 metropolitana di Tshwane, in Sudafrica, situata a ovest di Pretoria.\nStoria.\nFondata nel 1939 per accogliere la popolazione di colore secondo la politica dell'apartheid, il suo sviluppo venne congelato tra il 1968 e il 1978, in accordo alla politica del governo sudafricano che imponeva ai neri di restare nella citt\u00e0 di origine. Nel 1984 gli venne riconosciuto lo status di municipio.\nIdiomi.\nA causa dell'eterogeneit\u00e0 etnica, ad Atteridgeville sono parlati diversi idiomi. Il pi\u00f9 comune \u00e8 il sesotho, strettamente legato alla lingua tswana e al sepedi. Diffuso anche il tsotsitaal, lingua creola basata su un miscuglio di afrikaans, inglese e sesotho e diventata una sorta di slang locale."}
{"id": "2416945", "revid": "599013", "url": "https://it.wikipedia.org/wiki?curid=2416945", "title": "Felice Garzilli", "text": "Carriera.\nGiocatore.\nCresciuto nel vivaio del Milan, non riesce ad esordire in prima squadra e vive una prima esperienza in prestito nel 1975 al Monteponi Iglesias allora militante in Serie D. Nel 1976 approda al in Serie C dove rimane per tre stagioni al termine delle quali approda alla Cremonese, societ\u00e0 di cui diventa un'autentica bandiera militandovi dal 1979 al 1992 (eccetto una stagione in prestito alla ) collezionando 358 presenze e 5 reti, di cui 72 presenze nei tre campionati di Serie A disputati. Nel 1992 si ritira dal calcio giocato."}
{"id": "2416946", "revid": "1543377", "url": "https://it.wikipedia.org/wiki?curid=2416946", "title": "Gran Premio d'Olanda 1964", "text": "Il Gran Premio d'Olanda 1964 fu la seconda gara della stagione 1964 del Campionato mondiale di Formula 1, disputata il 24 maggio sul Circuito di Zandvoort.\nLa corsa vide la vittoria di Jim Clark su Lotus-Coventry Climax, seguito dal connazionale John Surtees su Ferrari. Terzo gradino del podio per Peter Arundell, su Lotus-Coventry Climax."}
{"id": "2416947", "revid": "92723", "url": "https://it.wikipedia.org/wiki?curid=2416947", "title": "Bajanzag", "text": "La zona di Bajanzag o Bayanzag (mongolo: \u0411\u0430\u044f\u043d\u0437\u0430\u0433, traslitterato \"Bayan-Dzak\") \u00e8 una formazione rocciosa sita nel Distretto di Bulgan, nella provincia meridionale dell'\u00d4mn\u00f4gov\u2019, in Mongolia, facente parte della zona nord-occidentale del Deserto del Gobi. Si tratta di un famoso sito paleontologico, risalente al tardo Cretaceo superiore (Campaniano, 75-71 milioni di anni fa), dove sono stati rinvenuti numerosi e importanti fossili di vertebrati. Le rocce appartengono stratigraficamente alla Formazione Djadochta, costituita essenzialmente da arenaria.\nLa zona \u00e8 nota con il soprannome inglese Flaming cliffs (Rupi fiammeggianti o Colline fiammeggianti), che si deve al vivido e brillante color arancione che queste rocce sabbiose assumono al tramonto e che le furono attribuite dall'esploratore statunitense Roy Chapman Andrews, che lo visit\u00f2 e vi fece delle ricerche negli anni venti per conto del Museo americano di storia naturale di New York. L'area \u00e8, inoltre, caratterizzata da un'abbondante crescita di saxaul.\nL'area \u00e8 famosa per aver portato, proprio grazie ad Andrews, alle prime scoperte di veri e propri nidi completi con uova di dinosauro fossilizzate, anche se in realt\u00e0 erano gi\u00e0 stati segnalati ritrovamenti analoghi nella Francia meridionale ad opera del paleontologo Philippe Matheron nel 1869. Inizialmente, le uova ritrovate vennero assegnate alla specie \"Protoceratops\", ma tale interpretazione venne in seguito smentita e rettificata con l'assegnazione di una probabile specie adrosauride, anche se purtroppo nessun embrione fossile riesce a dare delle significative conclusioni. Tra gli altri rinvenimenti, vanno annoverati vari organismi del Mesozoico (come mammiferi euteri, tra cui \"Zalambdalestes\") e, soprattutto, un esemplare di un \"Velociraptor mongoliensis\" oggi esposto nel Museo Nazionale della Mongolia ad Ulan Bator. Altri campioni della medesima specie vennero analizzati e descritti al Museo americano di storia naturale dal paleontologo Henry Fairfield Osborn, nel 1924.\nNel 1946, la spedizione paleontologica mongola dell'Accademia delle scienze dell'URSS, guidata dal paleontologo Ivan Antonovi\u010d Efremov, attravers\u00f2 e condusse anch'essa delle ricerche nella zona di Bajanzag.\nDinosauri fossili rinvenuti.\nFra le specie di dinosauri fossili vi sono stati rinvenuti soprattutto gruppi di saurischi teropodi, ma anche gruppi di ornitischi seppur in minor parte; si possono ricordare:"}
{"id": "2416949", "revid": "767487", "url": "https://it.wikipedia.org/wiki?curid=2416949", "title": "Paul Hart", "text": "Carriera.\nAllenatore.\nNel febbraio 2009 \u00e8 stato nominato allenatore temporaneo del dopo il licenziamento di Tony Adams. Le buone prestazioni della squadra nel finale di stagione hanno convinto la dirigenza a confermarlo anche per il 2009-2010; il 24 novembre 2009, per\u00f2, col Portsmouth ultimo in Premier League con 7 punti in 13 partite, Hart \u00e8 stato licenziato per essere rimpiazzato da Avram Grant.\nIl 17 dicembre 2009 \u00e8 stato assunto come allenatore del Queens Park Rangers al posto dell'esonerato Jim Magilton. Il 2 marzo 2010 passa al Crystal Palace al posto di Neil Warnock, assunto a sua volta dal Queens Park Rangers."}
{"id": "2416950", "revid": "869733", "url": "https://it.wikipedia.org/wiki?curid=2416950", "title": "Episodi di Power Rangers (prima stagione)", "text": "La prima stagione della serie televisiva Power Rangers \u00e8 composta da 60 episodi, andati in onda negli Stati Uniti nel 1993-1994.\nIn Italia la stagione \u00e8 stata trasmessa a partire dal 28 febbraio 1994, dapprima su Italia 1 e successivamente su Canale 5.\nIl ritorno di Rita Repulsa.\nTrama.\nDue astronauti, esplorando la superficie di un planetoide giunto presso la Luna, scostano uno strano coperchio e liberano la strega spaziale Rita Repulsa, insieme ai suoi quattro tirapiedi: Goldar il guerriero scimmiesco dall'armatura dorata, Finster il creatore di mostri, Baboo e Squatt. Rita Repulsa ricostruisce la sua fortezza sulla Luna e progetta di attaccare la Terra. Nella citt\u00e0 di Angel Grove, sulla Terra, ci sono cinque ragazzi amici fra loro, Jason, Zack, Billy, Trini e Kimberly, che si incontrano spesso al bar-centro sportivo \"Youth Center\" e vengono talvolta tormentati da due bulletti imbranati: Bulk e Skull. Al momento dell'attacco di Rita Repulsa, i cinque vengono teletrasportati in una grande sala computerizzata chiamata \"Centro di Comando\" dove incontrano l'androide Alpha 5 presso il saggio Zordon, intrappolato in due dimensioni. Viene loro rivelato che Rita Repulsa si \u00e8 liberata dalla prigione in cui era stata rinchiusa millenni prima e che loro sono stati scelti per creare una squadra di supereroi che avrebbe dovuto difendere la Terra dai suoi attacchi. Ciascuno dei ragazzi diviene uno dei \"Power Rangers\", ognuno caratterizzato da un colore diverso e dotato di un robot gigante chiamato \"zord\", ispirato dalla forma di un dinosauro o animale preistorico:\nI loro robot si possono unire costituendo il \"Megazord\", un gigantesco androide da combattimento. I ragazzi inizialmente non credono a quanto \u00e8 stato loro raccontato e Rita Repulsa decide di approfittarne per attaccarli e distruggerli. Ordina dunque a Finster di creare i Putties, guerrieri grigi poco forti e poco intelligenti che si muovono in gruppo. Quando i ragazzi stanno per essere annientati, decidono di provare ad utilizzare i loro superpoteri e quindi si trasformano in Power Rangers e li sconfiggono. Si teletrasportano quindi in citt\u00e0 per affrontare Goldar, inviato da Rita Repulsa per distruggere la citt\u00e0. Quando questi diviene gigantesco, i ragazzi invocano i propri dinozord, che si uniscono formando il Megazord; Goldar batte ritirata quando i Rangers invocano la \"spada del potere\". Tornati nel centro di comando, Zordon illustra le tre regole fondamentali che, se infrante, causeranno la perdita dei poteri:\nLa prima missione dei Power Rangers.\nTrama.\nRita Repulsa, tramite una navetta spaziale telecomandata, sprigiona un \"buco temporale\" sopra la citt\u00e0 di Angel Grove. Il Blue Ranger, Billy, ha intanto costruito le \"ricetrasmittenti\", a forma di bracciale, con le quali i Power Rangers possono teletrasportarsi nel Centro di Comando e comunicare tra loro e con Zordon. Il guerriero scheletro Bones viene creato da Finster per ordine di Rita Repulsa con lo scopo di trattenere i Rangers, mentre la citt\u00e0 viene risucchiata dal buco temporale. Sconfitto un primo attacco dei Putties, i Rangers iniziano il combattimento con Bones in citt\u00e0 e tutti vengono teletrasportati nel buco temporale. I ragazzi sconfiggono una prima volta Bones facendolo a pezzi con le loro pistole laser, ma questi comincia a ricomporsi. Billy allora gli stacca la testa che viene gettata in un cratere da Trini, sconfiggendolo definitivamente. I Rangers riescono poi a sfuggire al buco temporale in tempo prima che questo venga fatto esplodere dagli scagnozzi di Rita Repulsa. Infine Jason, il Red Ranger, \u00e8 attaccato da un gigantesco cavaliere, che riesce a sconfiggere con il suo Tirannosauro.\nInsieme contro il minotauro.\nTrama.\nTrini e Kimberly sono intente a far chiudere una discarica troppo inquinante con numerose petizioni. La discarica \u00e8 in realt\u00e0 una terribile trappola di Rita Repulsa, che intende anche inviare un mostro sulla Terra. Appena arrivate, infatti, le ragazze vengono attaccate dai Putties, che per\u00f2 vengono sconfitti. A questo punto interviene Goldar, che costringe le due a trasformarsi in Power Rangers. Intanto Finster crea un mostro identico al Minotauro, che viene inviato sulla terra. Jason, Billy e Zack si trasformano e tentano di affrontarlo, ma il mostro \u00e8 troppo potente e viene ingigantito con lo scettro di Rita. I Rangers riescono a riunirsi e insieme chiamano i corrispettivi Dinozords, che si combinano nel Megazord, per\u00f2 anch'esso inefficace contro il mostro. Zordon li teletrasporta nel Centro di Comando e consegna loro le armi:\nI Power Rangers attaccano il Minotauro e riuniscono le armi creando un superfucile che, tramite un potente laser, sconfigge il Minotauro.\nIl potere dei cristalli.\nTrama.\nJason, il Red Ranger, ha difficolt\u00e0 nel battere il record di sollevamento pesi. Rita Repulsa nota la sua debolezza e decide di attaccarlo: Finster crea un mostro egizio, King Sphinx e Rita lo invia sulla citt\u00e0. Kimberly, Jason e Zack si trasformano e lo raggiungono, ma King Sphinx allontana Zack e Kimberly con il vento prodotto dalle sue ali. Rimasto solo con Jason, il mostro si teletrasporta insieme a lui in un deserto dove iniziano un duro combattimento. Goldar viene inviato in aiuto a King Sphinx e Rita li ingigantisce con il potere del suo scettro. Dalla sfera di osservazione del Centro di Comando gli altri Rangers osservano la lotta, preoccupati per il loro amico, ma Zordon li informa che \u00e8 possibile aiutarlo grazie ai \"Cristalli del Potere\": cristalli con i poteri dei Rangers, tramite i quali possono apparire in qualunque posto. Zordon, tramite la spada di Jason, gli invia i cristalli con i quali permette ai suoi compagni di raggiungerlo. Insieme, i Rangers invocano gli Zords che si uniscono nel Megazord. Saliti a bordo, potenziano Megazord con i cristalli del potere e usano la Spada del potere per sconfiggere King Sphinx, mentre Goldar batte ritirata. Jason batte il Record di sollevamento pesi, incoraggiato dai suoi amici.\nIl pifferaio magico.\nTrama.\nKimberly tiene lezioni di danza allo Youth Center e anche Billy sembra interessato, anche se molto maldestro. Rita Repulsa decide di mandare un mostro sulla terra, cos\u00ec ordina a Finster di creare un mostro musicale che catturi degli ostaggi per poi attirare e distruggere i Power Rangers. Finster crea allora un orrido Orco che, suonando la sua fisarmonica magica, ipnotizza le allieve di Kimberly, tranne Melissa (ragazza affetta da sordit\u00e0). Quest'ultima, vedendo le amiche in difficolt\u00e0, chiede aiuto ai ragazzi che si recano nel nascondiglio del mostro e, dopo aver detto a Melissa di nascondersi, si trasformano in Power Rangers e iniziano a combatterlo. Dopo una lunga lotta, i Rangers uniscono le armi e, sparando, riescono a sconfiggere l'Orco. Rita, per\u00f2, ricompone i pezzi del mostro con il suo scettro riportandolo in vita e trasformandolo in un gigante. I rangers invocano allora gli zords che si uniscono nel Megazord. Durante il duello, Megazord disarma il mostro della sua fisarmonica magica e, con la spada del potere, lo sconfigge definitivamente. Le ragazze vengono liberate e si recano tutti al Youth Center per festeggiare Melissa che invita Billy a ballare con lei. Inaspettatamente, Billy si dimostra un ottimo ballerino.\nLa fiera dei cibi etnici.\nTrama.\nAl Youth Center si sta svolgendo un festival di cibi etnici per accumulare i fondi per l'asilo di Angel Grove. Per colpa di Bulk e Skull durante la fiera scoppia una battaglia di cibo. Rita Repulsa ordina a Finster di creare un mostro che divori tutto il cibo sulla Terra; Finster le crea il \"Maiale Grasso\", un mostro che viene inviato in citt\u00e0. Intanto la guerra del cibo viene fermata dall'infuriato preside, che ordina ai rangers di ripulire tutto. Zordon richiama i rangers al Centro di Comando e mostra a loro il pericolo che costituisce il Maiale Famelico che, secondo i suoi conti, potrebbe divorare tutte le scorte della Terra in soli due giorni. Ordina quindi ai ragazzi di trasformarsi e di eliminare il mostro. I Power Rangers si scontrano, ma il Maiale Grasso ingoia le loro armi. Il mostro cos\u00ec li sconfigge e poi si reca alla fiera del cibo divorando tutto. I Rangers scoprono che il Maiale Grasso detesta il cibo piccante e quindi si trasformano di nuovo in Power Rangers e tramite un'esca al peperoncino piccante fanno vomitare il mostro recuperando le loro armi e unendole, lo eliminano definitivamente. Nonostante il disastro, la fiera ha comunque raccolto abbastanza soldi.\nLe uova del potere.\nTrama.\nTrini e Kimberly devono fare da baby-sitter ad una ragazzina di undici anni chiamata Maria. Rita Repulsa nel frattempo intende impossessarsi delle \"Uova del potere\", celate in uno scrigno all'interno di una grotta. Nel tentativo di prenderle, Squatt viene folgorato da dei pali magici che proteggono lo scrigno. Intanto, Trini, Kimberly e Maria stanno facendo un pic-nick nel bosco ma vengono attaccate dai Putties, che rapiscono inspiegabilmente Maria. Trini e Kimberly vanno dai ragazzi a riferire l'accaduto. I cinque tentano di teletrasportarsi ma le ricetrasmittenti sono difettose. Billy porta i suoi amici nel suo garage e gli mostra la sua ultima invenzione: lo \"Stramaggiolone\", un'auto tecnologica volante che riesce a portarli nel Centro di Comando. Zordon spiega che Rita vuole le uova del potere, uova magiche capaci di conferire un illimitato potere a chiunque ne sia in possesso, per questo furono segregate millenni prima da dei maghi chiamati i \"Maestri della trasformazione\" e possono essere toccate solo da un essere puro e innocente: per questo ha rapito Maria e l'ha costretta minacciandola con un Pollo mostruoso, l'ultima creazione di Finster. I rangers si recano nel punto dove si trovavano i nemici con le uova del potere e trasformandosi, i Power Rangers riescono a far cadere le pericolose uova in mare. I cattivi per\u00f2, hanno ancora in ostaggio Maria, che la legano su un alto albero. I Rangers invocano i Dinozords che si uniscono formando il Megazord. Il mostro-pollo taglia la fune di Maria, ma Megazord l'afferra con la mano e la deposita sana e salva a terra. Rita Repulsa allora, ingigantisce il pollo con il suo scettro, ma Megazord invoca la spada del potere e sconfigge il mostro. Kimberly Trini e Maria possono passare il resto della giornata in tranquillit\u00e0.\nScambio di personalit\u00e0.\nTrama.\nDi notte, Squatt si intrufola nella casa di Billy e manomette la sua nuova creazione, un macchinario per la comunicazione mentale. Il giorno dopo Billy mostra a Kimberly l'invenzione e la testano. Per colpa del sabotaggio, l'esperimento finisce male e Billy scambia la sua personalit\u00e0 con quella di Kimberly. Intanto, gli scagnozzi di Rita Repulsa invocano un mostro arabo dal capo di sciacallo chiamato \"Genio\", che viene inviato sulla Terra nella sua lampada con il compito di distruggere i Rangers. Zordon percepisce il pericolo e manda i Power Rangers a combatterlo. Gli eroi vengono sconfitti dalle forze di Genio e sono costretti a ritirarsi al Centro di Comando. Zordon spiega che per sconfiggere Genio devono credere in loro stessi e unire i loro poteri. Rita ingigantisce Genio e quindi i Power Rangers invocano il Megazord e combattono. Alpha 5 intanto scopre che il potere di Genio risiede nella sua lampada. Alpha 5 e Zordon distruggono cos\u00ec la lampada, annientando Genio. Dopo aver riparato il dispositivo, Billy e Kimberly riescono a tornare normali.\nEyeguy.\nTrama.\nIl Bambino prodigio Willie, amico di Billy, ha creato un dispositivo per la realt\u00e0 virtuale e con esso spera di vincere la gara scientifica. Rita Repulsa, attirata dalla genialit\u00e0 del bambino, tenta di catturarlo mandando i Putties, che per\u00f2 falliscono a causa dell'intervento di Billy e degli altri rangers. Rita allora invoca Eyeguy, un orribile mostro fatto interamente di occhi che \u00e8 capace di catturare e derubare le vittime della loro intelligenza. Intanto, durante gara scientifica, Willie viene ingiustamente squalificato per colpa dell'intervento di Bulck e Skull. Il ragazzino passeggia scoraggiato per il parco quando viene catturato da Eyeguy. I Power Rangers si recano al Centro di comando e Zordon spiega loro che, per sconfiggere Eyeguy e liberare Willie, devono colpire il suo occhio centrale. I Power Rangers si scontrano cos\u00ec con Eyeguy, che per\u00f2 si dimostra imbattibile. Solo Billy, usando la sua lancia, colpisce l'occhio centrale di Eyeguy, ferendolo gravemente. Rita, infuriata, ricostruisce e ingrandisce il mostro con il suo scettro e i Power Rangers, usando il Megazord, sconfiggono Eyeguy una volta per tutte liberando Willie. Una volta tornato alla gara scientifica, il giudice si scusa con Willie per averlo ingiustamente squalificato e dopo aver testato il suo dispositivo, lo premia al primo posto.\nPaura nei cieli.\nTrama.\nKimberly sta per fare un volo in aereo con lo zio Sam (che fa di mestiere il pilota) accompagnati da Bulck e Skull. Squatt, per ordine di Rita, droga la bevanda di Sam che durante il volo, perde i sensi; Finster crea per Rita Repulsa un nuovo mostro chiamato \"Serpentolr\" una bestia orribile mezza lucertola e mezza cobra che inizia ad assediare il parco di Angel Grove. I quattro Power Rangers provano a combatterlo, ma il mostro si rivela molto potente. Kimberly riesce ad atterrare grazie alle indicazioni di Alpha 5, dopodich\u00e9 si trasforma in Pink Ranger e raggiunge i suoi compagni Rangers. Usando il suo arco, Kimberly colpisce il mostro nel suo punto debole, distruggendolo.\nLa leggenda di Tickelsneezer.\nTrama.\n\u00c8 la settimana degli hobby nel liceo di Angel Grove, e Trini mostra la sua collezione di bambole, ognuna appartenente a culture diverse. Il pezzo pi\u00f9 lodato da Trini \u00e8 il \"Signor Tickelsneezer\": un folletto che secondo una leggenda, raccoglie tutti gli oggetti che potesse dargli interesse dentro la sua bottiglia magica. Rita Repulsa, indispettita dal fatto che da bambina non poteva giocare con le bambole, manda Squatt che trasforma Tickelsneezer in un mostro grazie a un marchingegno di Finster mentre Trini dorme, e lo teletrasporta nel covo di Rita, la quale gli ordina di andare sulla Terra e catturare ogni cosa con la sua bottiglia, anche i Power Rangers. Intanto, Billy e Trini vanno in macchina alla ricerca di chi abbia rubato Tickelsneezer quando quest'ultimo li intrappola nella sua bottiglia magica. Gli altri rangers vengono avvertiti da Zordon che Billy e Trini sono prigionieri del nuovo mostro di Rita. I rangers si trasformano e, dopo un rocambolesco combattimento, Kimberly libera Billy e Trini dalla bottiglia del folletto, e si trasformano anche loro. Rita ingigantisce Tickelsneezer e i Rangers invocano gli Zords che si uniscono nel Megazord, ma Tikelsneezer cattura il robot con la sua bottiglia, allora i Rangers invocano la spada del potere e riescono a liberarsi, dopo di che prendono la bottiglia e tentano di catturare Rita che per\u00f2 riesce a fuggire. Sottomesso Tickelsneezer, i Rangers gli ordinano di liberare tutti gli oggetti che ha preso, improvvisamente Trini si risveglia a letto con il pupazzo del signor Tickelsneezer al suo posto. Era solo un Sogno!\nBuon compleanno Zack.\nTrama.\n\u00c8 il giorno del compleanno di Zack, il Black Ranger, perci\u00f2 i suoi amici Rangers fanno finta di dimenticarsi del suo compleanno: in realt\u00e0 gli stanno preparando una grande festa a sorpresa. Rita Repulsa coglie al volo l'occasione e decide anche lei di fargli un \"regalo\": il Cavaliere Perfido, un guerriero con l'armatura nera che viene creato da lei e da Finster. Zack intanto, passeggia in montagna depresso, credendo che i suoi amici si siano dimenticati del suo compleanno quando improvvisamente viene attaccato dal Cavaliere Perfido; quindi si trasforma in Power Ranger e tenta di finire il mostro con la sua ascia, ma durante la lotta, il Cavaliere la colpisce ripetutamente con la sua spada e Zack si rende conto che si \u00e8 rovinata. Zordon avverte i Rangers del pericolo e si trasformano anche loro e raggiungono il loro amico. Il Cavaliere Perfido colpisce con la sua spada le armi dei Power Rangers, che si rovinano come quella di Zack. Rita ingigantisce il suo mostro con il potere del suo scettro e dunque i Rangers invocano i Dinozords che si uniscono formando il Megazord. I Rangers invocano la spada del potere, ma anch'essa si rovina dopo essere stata colpita da quella del Cavaliere perfido. Zack intuisce che la spada del nemico \u00e8 capace di riflettere la forza dell'arma che l'ha colpita. Cos\u00ec i Rangers usano la sua stessa mossa distruggendo la spada del Cavaliere Perfido, per poi infliggergli il colpo di grazia. I Rangers guidano Zack al Youth Center e festeggiano il suo compleanno.\nIl diabolico piano di Rita!\nTrama.\nUn giorno, i Rangers vanno al luna park accompagnati da Silvia, la cuginetta di Trini. Nel parco in realt\u00e0, \u00e8 presente una terribile trappola di Rita Repulsa, infatti, i clown sono dei Putties e uno di loro, che parla, \u00e8 un nuovo mostro di Finster: l'\"Ananas-Piovra\", un mostro tentacolare capace (tramite una polvere magica) di trasformare ogni essere vivente in una sagoma di cartone, infatti, trasforma Silvia in cartone. Jason, che viene avvertito da Zordon del fatto che il luna park \u00e8 in realt\u00e0 trappola di Rita, ordina a Trini di portare Silvia al garage di Billy e far teletrasportare Alpha 5 per curarla. Detto fatto, i Rangers riescono a far evacuare il parco e dopo, i clown presenti si trasformano in Putties che vengono sconfitti dai ragazzi. L'ultimo clown si tramuta nell'Ananas-Piovra e inizia a combattere con i Power Rangers e poi Rita ingigantisce il mostro con i suoi poteri. Intanto Alpha riesce a curare Silvia bagnandola con l'acqua. Risolto questo problema, Trini si trasforma in Power Ranger e raggiunge gli altri Rangers che insieme Invocano i dinozords e mettono in atto il loro piano: Zack, usando il soffio congelante del suo Mammut dinozord, congela il mostro gigante, dopo di che tutti gli zords si combinano nel Megazord e tramite un potente raggio laser, distruggono l'Ananas-Piovra. Alla fine, i Rangers continuano a divertirsi insieme a Silvia al Luna Park.\nGreen Ranger (prima parte).\nTrama.\n\u00c8 il torneo di karate al Youth Center, dove Jason fa una serie di round con un ragazzo chiamato Tommy molto abile nelle arti marziali. Rita Repulsa, sorpresa dalle capacit\u00e0 combattive del giovane, pensa di fare di lui il \"Green Ranger\", un malvagio ranger con la tuta verde. La strega mette alla prova Tommy: lo attacca con dei Putties che vengono eroicamente sconfitti dal ragazzo. Rita allora lo teletrasporta nella sua sfera di cristallo e gli conferisce i poteri da Green Ranger, dandogli molta malvagit\u00e0. Rita gli ordina di andare a distruggere il Centro di comando, cos\u00ec grazie alla sua moneta del potere, Tommy entra al Centro di comando, disattiva Alpha 5 e danneggia gravemente le apparecchiature per mantenere il collegamento con Zordon, che infatti scompare dal suo cilindro di comunicazione. Intanto Goldar diventa gigante grazie a Rita e i Rangers si trasformano ed invocano gli zords che si uniscono nel Megazord. In questo istante, il Green Ranger salta all'interno del Megazord e ferisce i Rangers catapultandoli fuori, dove dopo in un rocambolesco combattimento, il Green Ranger ha la meglio e Alpha teletrasporta i Rangers in tempo nel Centro di comando danneggiato ma il robot si disattiva di nuovo e Zordon non riappare. Per i Rangers si prevede una lunga battaglia.\nGreen Ranger (seconda parte).\nTrama.\nI Rangers sono molto preoccupati per lo stato disastroso del Centro di comando ma soprattutto per aver perso il contatto con Zordon. Billy per\u00f2, riesce a riattivare Alpha 5 ed iniziano a riordinare i comandi. Intanto Rita Repulsa \u00e8 intenta nel donare a Tommy, il suo malvagio Green Ranger, la \"Spada delle tenebre\" con la quale Rita pu\u00f2 mantenere la malvagit\u00e0 di Tommy. Il Green Ranger per\u00f2 deve affrontare una difficile prova: sconfiggere un intero esercito di Putties, per\u00f2 riesce all'impresa e riceve la spada. Jason va a trovare Tommy per darsi un appuntamento di addestramento, ma quando Jason si gira Tommy lo teletrasporta in una prigione dimensionale di Rita dove lo aspetta Goldar con in mano il suo Metamorpher, l'unica cosa che pu\u00f2 riportarlo indietro. Intanto, Zack e Kimberly, usando lo Stramaggiolone di Billy, arrivano al Centro di comando dove si trovano Trini e Billy, che a malapena riescono a contattare Zordon finch\u00e9 della sfera di osservazione vedono il Green Ranger all'attacco e si trasformano in Power Rangers e si battono, ma Tommy ha la meglio e i Rangers sono costretti a chiamare gli zords che si uniscono nel Megazord. Di fronte a questo pericolo, il Green Ranger si ritira. I Rangers si fanno una nuova domanda: dov'\u00e8 Jason? Infatti \u00e8 prigioniero di Rita, in pugno a Goldar.\nGreen Ranger (terza parte).\nTrama.\nGoldar tiene prigioniero Jason nella prigione dimensionale di Rita e lo sta per finire. Intanto Zack e Kimberly cercano disperatamente Jason per poi per\u00f2 preoccuparsi di Tommy: lo inseguono fino al parco dove vengono attaccati dai Putties. Dopo averli sconfitti per\u00f2 si rendono conto che non avevano attaccato Tommy, che infatti \u00e8 scomparso. Nel frattempo, Rita Repulsa invoca un'altra sua alleata: Scorpina, un'incantevole ma forte guerriera dall'armatura dorata. Quando Goldar sta per finire Jason interviene il Green Ranger (Tommy) che manda via Goldar mentendo di essere stato inviato da Rita per finire il Red Ranger. Ma dopo una breve battaglia, Jason riesce a recuperare il suo Metamorpher e si teletrasporta sano e salvo nel Centro di comando fra i suoi amici a cui racconta l'accaduto. Tommy, per non aver eseguito gli ordini, viene severamente punito da Goldar, mentre Scorpina scende in citt\u00e0 con un battaglione di Putties. I Rangers si trasformano e combattono contro Scorpina, che umilmente si ritira. I Rangers tornano al Centro di comando e ragionano: stranamente Tommy e il Green Ranger si intersecano... Alpha 5 riesce quasi a contattare Zordon, quando la citt\u00e0 viene improvvisamente attaccata da Goldar gigante.\nGreen Ranger (quarta parte).\nTrama.\nI Rangers osservano Goldar gigante assediare la citt\u00e0 e quindi decidono di trasformarsi, i Metamorpher non funzionano per via della grossa quantit\u00e0 di energia che hanno usato per cercare Zordon, ma Billy riesce a rimettere a posto i comandi per potersi trasformare. Bulck e Skull, i due bulli imbranati, tentano di fuggire da Goldar in un Bus, ma Goldar prende in ostaggio il Bus con i due a bordo. I Rangers invocano gli zords che si uniscono nel Megazord e salvano il bus in tempo. Intanto, il Green Ranger si teletrasporta di nuovo nel Centro di comando e interrompe il quasi riuscito collegamento con Zordon ma prima che possa commettere un altro guaio, Alpha 5 riesce ad imprigionarlo in un campo di forza. Rita repulsa ingigantisce Scorpina che al posto di diventare solo gigante come Goldar, si trasforma anche in un terrificante mostro munito di pungiglione che affianca Goldar gigante, dopo di che Rita, grazie ad un incantesimo, riesce a creare un'eclissi solare che indebolisce il Megazord (che infatti funziona ad energia solare) ma i Power Rangers invocano la spada del potere che conferisce al Megazord abbastanza energia. Il Green Ranger si teletrasporta fuori dal Centro di comando e anche lui diventa un gigante grazie ai poteri Rita e si unisce a Goldar e Scorpina. I tre mostri sconfiggono il Megazord; i Rangers si teletrasportano fuori dal Robot in tempo prima che gli zords sprofondino nelle viscere della Terra. I Ragazzi sono disperati ma grazie ad Alpha (che insieme al campo si forza aveva installato un programma capace di vedere attraverso la tuta da Ranger), scoprirono la terribile verit\u00e0: Tommy \u00e8 il Green Ranger!\nGreen Ranger (quinta parte).\nTrama.\nI Rangers capiscono che Tommy \u00e8 il terribile Ranger verde di Rita Repulsa, e adesso che non hanno pi\u00f9 Zordon, n\u00e9 i dinozords, non sanno che cosa fare. Rita Repulsa nel frattempo, dona al suo Green ranger il proprio Zord: il \"Dragonzord\" (vagamente simile a Godzilla) che, evocato da Tommy, inizia a distruggere la citt\u00e0. I Rangers riescono a trasformarsi, ma possono ben poco contro la furia di Dragonzord, che adesso \u00e8 pilotato da Tommy. Alpha 5 intanto, riesce a ristabilire perfettamente il collegamento con Zordon che finalmente ricompare. I Power Rangers, che ora sono potenziati grazie alla presenza di Zordon, vengono teletrasportati nel sottosuolo dove risvegliano i propri Dinozords che risorgono dalla terra e si combinano nel Megazord; Zordon spiega che l'unico modo per fermare Tommy \u00e8 distruggere la sua arma principale, cio\u00e8 la spada delle tenebre, con la quale Tommy \u00e8 malvagio. Dopo aver sconfitto Dragonzord, facendo catapultare fuori dallo zord il Green ranger, Jason salta fuori dal Megazord e inizia a combattere contro Tommy. Dopo un feroce duello, Jason riesce a disarmare Tommy e a distruggere la spada delle tenebre con la sua pistola laser. Tommy, quindi, torna buono ma non ricorda nulla. I Rangers, dopo essersi tolti le tute, lo raggiungono e gli spiegano che era il terribile guerriero di Rita e gli consigliano di unirsi a loro. Tommy saggiamente accetta e diventa il Mighty Morphin Green Ranger. Zordon, per dimostrare la loro alleanza, unisce i cinque Zord con il Dragonzord e formano un nuovo tipo di Megazord: Il Megadragonzord. Tornati al Centro di comando con il nuovo compagno, Billy regala a Tommy la sua ricetrasmittente e il suo cristallo del potere, dopo di che Zordon gli illustra le tre regole fondamentali da Power Ranger.\nTutti contro Shellshock.\nTrama.\nI Rangers, durante una bella mattinata, giocano a basket nel parco di Angel Grove. Baboo e Squatt, due scagnozzi di Rita, utilizzando di nascosto la macchina di Finster per i mostri, creando Shellshock, una tartaruga mostruosa con un semaforo impiantato sul guscio. Prima di usarlo, i due inviano i Putties sulla terra, ma i Rangers li sconfiggono ugualmente e avvistano Shellshock fra i cespugli, quindi, si trasformano in Power Rangers ma il mostro fa partire di corsa Trini con il raggio verde del semaforo per poi immobilizzare Billy, Zack e Kimberly con il raggio rosso. Jason \u00e8 l'unico che riesce a salvarsi e teletrasporta i suoi tre amici al Centro di comando per trovare un rimedio. Zordon risponde che l'unica cura \u00e8 il polline una pianta chiamata \"Deandra\" che vive sull'\"Isola della speranza\" che Trini, inviata da lui, stava andando a prenderne un campione. Rita Repulsa ingigantisce Shellshock che inizia a distruggere la citt\u00e0. Di fronte a questa emergenza, Jason decide di andare a combattere da solo con il suo Tirannosauro Dinozord, che per\u00f2 cede ai colpi della tartaruga. Intanto, Trini, riuscita nel suo intento, guarisce i suoi tre amici e lei stessa dopo di che Zordon invia Tommy che dopo essersi trasformato, invoca il Dragonzord che affianca lo zord di Jason. Insieme, sconfiggono Shellshock. I ragazzi tornano a giocare a basket e nessuno riesce a battere Zack. Inaspettatamente, Billy lo batte.\nAracnofobia.\nTrama.\nTrini e Billy tentano disperatamente di far firmare pi\u00f9 petizioni possibili per salvare la \"Statua dello Spirito della foresta\", che sarebbe stata abbattuta dal consiglio comunale. Vogliono salvarla perch\u00e9 secondo una leggenda, la statua proteggerebbe la citt\u00e0 dagli insetti nocivi, ma i fiori che ha sulla testa ricordano che ci sono anche molti insetti utili. Bulck e Skull, i due bulli, liberano gli insetti che erano stati messi in esposizione e in quell'occasione si scopre che Zack ha paura degli insetti, in particolare i ragni. Di notte Baboo e Squatt, insieme ai Putties, rubano la statua e la portano al cospetto di Rita Repulsa che ordina la creazione di un mostro: Finster le crea un mostro simile a un ragno che avrebbe nascosto in una copia esatta della statua insieme a delle farfalle dotate di una polvere soporifera. Il giorno dopo, i Rangers (Jason, Kimberly, Billy e Trini) escono nel bosco per cercare dei nuovi insetti per la scuola e vengono attaccati dai Putties, che per\u00f2 vengono sconfitti. Nel frattempo, Zack sta dando lezioni di Hip-Hop Kido, e i suoi allievi vengono addormentati dalla polvere delle farfalle, solo Zack riesce a sfuggirgli. Il Black Ranger capisce che c'\u00e8 qualcosa che non va e si dirige nel punto dove si trova la statua e scopre che quest'ultima al posto dei fiori, ha dei serpenti sulla testa, simbolo di Rita. Zack si trasforma e usando la sua ascia, distrugge la falsa statua ed esce fuori il mostro-ragno che inizia a combattere contro il ranger nero. Zordon manda in aiuto gli altri Rangers che si trasformano ed insieme, dopo che il mostro-ragno viene ingigantito da Rita, invocano gli zords che si uniscono nel Megazord. L'androide per\u00f2, viene sconfitto dal mostro e gli Dinozords si dividono. Zack tenta di congelare il ragno con il soffio congelante del suo Mammut Dinozord ma questo non basta per fermarlo. Zordon invia in loro aiuto Tommy che richiama il Dragonzord. Zack, Trini, Billy e Tommy uniscono i propri zord che si uniscono nel Megadragonzord, che finalmente elimina il mostro-ragno. Gli alunni di Zack si risvegliano e la vera statua ritorna al suo posto, e non verr\u00e0 abbattuta.\nDue teppisti fra i Power Rangers.\nTrama.\n\u00c8 una bella mattinata e i Rangers giocano allegramente a pallavolo al parco di Angel Grove. Baboo, uno scagnozzo di Rita, crea una pozione malefica capace di rendere chiunque malvagio, cos\u00ec, mentre i Rangers vengono attaccati dai Putties, Baboo versa un po' di pozione nei bicchieri d'acqua di Kimberly e Billy. Dopo aver sconfitto i Putties, i due Rangers bevono senza saperlo la pozione malefica e diventano due bulletti spregevoli. Rita Repulsa, notando il piano di Baboo, decide di approfittarne per attaccare la Terra mandando uno spaventoso mostro, il \"Rospo Orribile\", capace di inghiottire senza problemi i nemici. Billy e Kimberly vengono teletrasportati al Centro di comando e rinchiusi in una gabbia elettrifficata, dopo di che Zordon spiega agli altri Rangers che per curarli, bisogna prendere una pianta che vive nei vuoti temporali: la \"Cucurmyta Canteryna\", una piantina dal verso stridulo (che Zordon ha usato millenni fa per sconfiggere dei Putties che lo attaccavano). Proprio quando i Rangers stanno per partire, il Rospo Orribile attacca la citt\u00e0 e i Rangers sono costretti a trasformarsi e combattere. Nello scontro Zack e Trini vengono ingoiati dal Rospo, e solo Jason rimane ad affrontarlo. Visto che i Power Rangers sono occupati, Zordon manda il suo fedele androide Alpha 5 in un vuoto temporale a prendere un campione di Cucurmyta, ma proprio quando l'afferra, i Putties attaccano il Robot, che per\u00f2 gli sconfigge grazie a un sistema elettrico di difesa e tornato nel Centro di comando prepara un estratto di ninfa di Cucurmyta e lo fa bere a Billy e Kimberly che tornano buoni. I due, vedendo che i loro amici sono in pericolo, decidono di aiutarli: Zordon spiega che per sconfiggere il Rospo Orribile bisogna prima tagliare il suo corno magico e poi colpirlo nel suo punto debole, situato sotto il collo. I due Rangers si trasformano e raggiungono Jason, che per\u00f2 viene ingoiato dal mostro. Anche Billy viene ingoiato, ma prima di ci\u00f2, riesce a staccare il corno magico del mostro. Kimberly, colpendo il punto debole del Rospo Orribile, libera i suoi amici, per poi dare il colpo di grazia al mostro con il suo arco.\nIl fiore sputafiori.\nTrama.\nKimberly sta per finire di costruire il suo modellino di carro che far\u00e0 sfilare alla parata di Angel Grove. Rita Repulsa, indispettita, manda i Putties nel Youth Center vuoto e, nonostante Tommy e Kimberly riescono a sconfiggere i Putties, i mostri distruggono il modellino della Pink Ranger. Kimberly \u00e8 disperata perch\u00e9 i modellini da carro venivano consegnati quello stesso giorno. Rita fa creare a Finster il \"Fiore Sputafiori\", un mostro vegetale a forma di orchidea capace di inghiottire i fiori e poi risputarli trasformandoli in orrendi boccioli dentati. Zordon percepisce il pericolo ed invia i Rangers trasformati a combattere il mostro, ma i Power Rangers cadono sotto i colpi del Fiore Sputafiori che per di pi\u00f9, viene ingigantito da Rita e sta per stritolare i Power Rangers. Zordon invia in loro aiuto Tommy, che si trasforma anche lui ed invoca il Dragonzord, che salva i suoi amici Rangers. Trini, Zack e Billy uniscono i loro dinozords al Dragonzord che diventa Megadragonzord ma anche lui \u00e8 troppo poco potente contro il Fiore Sputafori. Zordon teletrasporta in tempo i Power Rangers al Centro di comando e spiega che la struttura corporea del Fiore Sputafiori \u00e8 praticamente impenetrabile, ma se gli si verr\u00e0 distrutta la stima, il mostro non potr\u00e0 pi\u00f9 produrre fiori mostruosi. I Power Rangers attaccano il mostro al parco (che intanto era ritornato in dimensioni normali) e Kimberly colpisce con il suo arco la stima del Fiore Sputafiori; adesso che il mostro \u00e8 vulnerabile, i Rangers uniscono le armi e danno il colpo di grazia al Fiore Sputafiori. Di nascosto, Tommy e Alpha 5 ricostruiscono il modellino del carro di Kimberly per poi consegnarlo, cos\u00ec potr\u00e0 sfilare alla parata.\nBallo in maschera.\nTrama.\nAl Youth Center, si stanno facendo i preparativi per una festa in maschera. Rita Repulsa, decisa ad attaccare la terra, fa creare a Finster un mostro identico al Mostro di Frankenstein e lo invia sulla Terra. Durante la festa, i Rangers mascherati notano il loro Robot Alpha 5! Ma non si preoccupano, tutti lo avrebbero scambiato per un ragazzo travestito. Nella festa capita anche il mostro di Rita, che per\u00f2 tutti, anche i Rangers, lo scambiano per un altro ragazzo in costume. Billy \u00e8 l'unico che vede qualcosa di strano in lui e insegue Frankenstein fino a una grotta segreta dove il Blue Ranger scopre Finster con un enorme macchinario che, come diceva lui, stava creando una miscela per i \"Super-Putties\". Il mostro trova Billy che si trasforma e comincia a combattere contro Frankenstein, che nonostante abbia la meglio, il Power Ranger riesce a sfuggirgli e va a segnalare il pericolo ai suoi amici che si trasformano in Power Rangers mentre Tommy, che stava giusto per entrare nel locale, viene aggredito dai Putties. Il mostro Frankenstein viene ingigantito da Rita e i Power Rangers invocano gli Dinozords che si uniscono nel Megazord, per\u00f2, il mostro di Rita ha decisamente la meglio. Tommy nel frattempo, \u00e8 riuscito a sconfiggere i Putties. Zordon lo avverte del pericolo e Tommy si trasforma in Green Ranger e invoca il Dargonzord. Alla vista dell'amico, il Megazord si toglie il Mammut, Triceratopo e Smilodonte Dinozord che si uniscono con\u00a0l Dragonzord diventando Megadragonzord, che finalmente riesce a sconfiggere Frankenstein. Durante la festa in maschera, Tommy si traveste dal mostro sconfitto e Alpha 5 vince il primo premio per il moglior costume.\nLavoro di squadra.\nTrama.\nTommy e Jason devono partecipare a un torneo di arti marziali dove si coopera a coppia, ma i due non riescono ad andare d'accordo. Dovranno imparare in fretta, perch\u00e9 i due sfidanti di Bulck e Skull sono altamente abili. Nel frattempo, Rita Repulsa, grazie a una speciale miscela di Finster, riesce a creare i \"Super-Putties\", Putties invincibili dagli occhi rossi. Trini e Kimberly vengono aggredite dai Super-Putties al parco e Zordon invia in aiuto a loro gli altri Rangers, che per\u00f2 cadono sotto i colpi dei Super-Putties. Zordon gli teletrasporta in tempo nel Centro di comando e spiega che i Super-Putties sono la nuova specie di guerrieri di Rita, che riescono a rigenerarsi ad ogni male subito. Zordon consegna una mappa strappata in due a Jason e Tommy (ognuno dei due possedeva la met\u00e0) che mostrava dove trovare un punto dove si trovano delle armi capaci di distruggere i Super-Putties, mentre gli altri Rangers dovevano trattenere i mostri. Kimberly, Trini, Zack e Billy si trasformano in Power Rangers e attaccano i Super-Putties ma a ogni colpo subito, i mostri si rigenerano sempre pi\u00f9 potenti. Intanto, Jason e Tommy (continuando a non andare d'accordo) trovano un altopiano con in cima delle statue raffiguranti gli animali degli Zords con uno scrigno dove, secondo la mappa, si trovavano le armi contro i Super-Putties. Ma appena i due Rangers s'incamminano, un immenso Dinozord bianco a forma di Brachiosauro li attacca. Jason e Tommy si trasformano in Power Rangers e, finalmente imparando a cooperare insieme, riescono a raggiungere le armi schivando i colpi dello Zord. I due raggiungono gli altri in difficcolt\u00e0 e dandogli le potenti armi, sconfiggono finalmente i Super-Putties. A missione compiuta, Zordon illustra che il Dinozord posto a guardia alle armi si chiama \"Titanos\", e diventer\u00e0 un nuovo componente zord. Durante il torneo di arti marziali cooperate, Tommy e Jason vincono gli sfidanti di Bulck e Skull, facendo un buon lavoro di squadra.\nL'isola delle illusioni (prima parte).\nTrama.\nZack ha poca fiducia in se stesso per la gara di ballo in programma per quella sera, nonostante sia un bravissimo ballerino. Rita Repulsa decide di assediare la Terra e, quando l'attacca, i Rangers fuggono tranne Tommy, che deve occuparsi di due bambini in difficolt\u00e0. I Rangers si scontrano con i Putties per poi trasformarsi per combattere contro Goldar e Scorpina. Rita invia sulla terra un gigantesco e disgustoso mostro simile a uno zombie chiamato Mutitus che inizia ad assediare la citt\u00e0; quindi i Power Rangers invocano gli Dinozords che si uniscono nel Megazord, ma Mutitus si dimostra molto pi\u00f9 potente. Rita Repulsa invoca il suo pi\u00f9 potente alleato, Lokar, un gigantesco demone che appena arrivato oscura il cielo e, usando il suo alito malefico, trasforma Mutitus in una forma pi\u00f9 potente e decisamente terrificante. Intanto Tommy affida i due bambini a Hernie, il barista dello Youth Center, cos\u00ec si trasforma in Green Ranger e invoca il Dragonzord, che affianca il Megazord. Mutitus immobilizza gli Zords e Rita spedisce i Rangers in una dimensione fuori dalla portata di Zordon: \"L'isola delle illusioni\". Quando atterrano i Rangers scoprono con orrore che i Metamorpher, le monete del potere e le ricetrasmittenti sono scomparse, Zack sente una strana musica e scopre un piccolo essere umano che suona il suo flauto. I Rangers gli chiedono aiuto ma, non appena proferiscono il nome di Rita Repulsa, il piccolo umano si spaventa e scompare nel nulla. I Rangers vivono una terrificante illusione con cinque mostri che hanno sconfitto nel passato (Eyeguy, Serpentolor, Il Maiale Grasso, Shellshock e l'Ananas-Piovra) e Zack ha l'illusione di un serpente Boa e, spaventato, perde fiducia in se stesso e incomincia a scomparire...\nL'isola delle illusioni (seconda parte).\nTrama.\nI Rangers sono soli, senza Monete del potere e ricetrasmittenti, in un'isola di un'altra dimensione che \u00e8 fuori dalla portata visuale di Zordon e Zack sta scomparendo per la perdita di fiducia in se stesso. Il piccolo umano che avevano incontrato precedentemente, chiamato \"Quadmayer\", capisce che i Rangers non sono alleati di Rita Repulsa e decide di aiutarli: spiega cos\u00ec che riacquistando fiducia in s\u00e9 stesso, chiunque pu\u00f2 spezzare l'incantesimo, quindi Zack, ricordandosi il terribile duello contro il Cavaliere Perfido (avvenuto nell'episodio \"Buon compleanno Zack\") e di come \u00e8 riuscito a batterlo, spezza l'incantesimo salvandosi e Qadmayer annuncia che se avranno bisogno del suo aiuto, devono solo pronunciare il suo nome. Nel frattempo, Alpha 5 e Zordon tentano di individuare i Rangers, ma l'Isola delle illusioni non lascia filtrare segnali di rilevamento. Kimberly all'improvviso ha una strana illusione: Bulck e Skull vestiti da angeli e poi, ricordando il suo terrore dei rospi, inizia anche lei a scomparire; ricordando di come ha eroicamente eliminato il Rospo Orribile (dall'episodio \"Due teppisti tra i Power Rangers\") riesce a salvarsi. Tommy improvvisamente vede i Putties (in realt\u00e0 un'illusione che fa vedere i suoi compagni come Putties) che parano i suoi colpi, e si dispera cominciando a scomparire, ma ricordando di come ha sconfitto i Putties in passato, spezza l'incantesimo. Arriva per\u00f2 il turno di Trini, che ricordando le sue vertigini inizia a scomparire anche lei, ma ricordando di come ha salvato Billy dai Putties (accaduto ne \"La prima missione dei Power Rangers\") si salva. Anche Billy perde fiducia in s\u00e9 stesso, credendosi inutile, ma ascoltando il consiglio di Quadmayer, ricorda di come ha affrontato la Signora del male (nell'episodio \"La Signora del Male\") e si salva anche lui dall'incantesimo. Jason vede una terribile illusione: i suoi amici che spariscono nel nulla, e sentendosi il responsabile, inizia a scomparire; raccogliendo fiducia, si ricorda di come ha combattuto e eliminato King Sphinx (in \"I cristalli del potere\") e anche lui si salva. Infrante tutte le illusioni, ai Rangers ricompaiono le Ricetrasmittenti e i Metamorpher con le monete del potere, e capiscono che ce le hanno sempre avute e che dovevano solo imparare ad avere fiducia in s\u00e9 stessi. Rita, infuriata, diventa gigantesca e distrugge l'isola, ma i Power Rangers si teletrasportano sugli zord in tempo e ricominciano il combattimento con Mutitus. Il Megazord e Dragonzord si uniscono formando il \"Megadragonzord 2,\" che, tramite un potente raggio, elimina Mutitus. Lokar prova ad attaccarli, ma Il Megadragonzord 2 si unisce con Titanos (lo Zord a forma si Brachiosauro) formando \"Ultrazord,\" che, usando i suoi cannoni laser, colpisce a morte Lokar, che per\u00f2 riesce a fuggire. Zack partecipa dunque alla gara di ballo, che, avendo riacquistato fiducia in s\u00e9 stesso, riesce a vincere; i Rangers si rendono conto che il DJ della musica \u00e8 Quadmayer, l'essere umano che li aveva aiutati!\nLa ruota della sfortuna.\nTrama.\nI Rangers e la loro classe sono intenti nel fare la recita teatrale della favola di Rumpelstiltskin, ma durante le prove, Bulck rompe il filatoio di Kimberly, usato per la recita, e la ragazza se la prende siccome \u00e8 un prezioso ricordo di famiglia. Rita Repulsa, pianifica di impadronirsi del filatoio quindi, prima che Kimberly e Tommy arrivino per ripararlo, Goldar e i Putties rubano il filatoio e questo rende Kimberly pi\u00f9 disperata di prima. Zordon chiama i Rangers rispondendo al mistero: \u00e8 stata Rita Repulsa a rubare il filatoio di Kimberly, per trasformarlo nella \"Ruota della Sfortuna\", una potente e letale arma capace di terribili poteri a chiunque ne venga a contatto. Intanto, Tommy viene aggredito dei Putties, che stavolta lo sconfiggono e lo fanno prigioniero. Zordon manda in aiuto i suoi amici Rangers, che per\u00f2 devono prima trasformarsi per battersi contro Goldar e Scorpina, resi giganti da Rita. I Power Rangers invocano i Dinozords che si combinano nel Megazord; i due giganti nemici per\u00f2, sono aiutati dalla terribile Ruota della Sfortuna. Tommy nel frattempo, \u00e8 riuscito a liberarsi e a sconfiggere i Putties, per poi trasformarsi in Green Ranger ed invoca il Dragonzord, che affianca Megazord contro i mostri e la Ruota della Sfortuna. Dopo una lunga battaglia, Dragonzord, Megazord e Titanos si uniscono nel Ultrazord che distrugge la pericolosa Ruota della sfortuna, mentre Goldar e Scorpina battono umilmente ritirata. Il filatoio di Kimberly ritorna normale e per di pi\u00f9 \u00e8 anche riparato.\nLa signora del male.\nTrama.\nBilly, il blue Ranger, ha delle difficolt\u00e0 nel trovare una ragazza da invitare al ballo di quella sera. Per sua fortuna incontra Margie, una ragazza carina (molto intelligente anche lei) che accetta l'invito di Billy e propone di darsi appuntamento al parco alle quattro. Rita Repulsa invoca una sua alleata: \"La Signora del male\", una potentissima maga mascherata che grazie alla gemma blu che ha sulla fronte, \u00e8 capace di teletrasportare chiunque nella sua terrificante dimensione. Rita le spiega che un Ranger si presenter\u00e0 al parco alle quattro, e le ordina di catturarlo e distruggerlo. Margie, arriva per prima al parco e la Signora del male, credendola il Ranger indicato, la teletrasporta come prigioniera nella sua dimensione. Durante il teletrasporto, Margie perde il suo medaglione, che viene trovato da Billy, che arriva poco dopo. I Putties attaccano il Ranger Blu che si trova in difficolt\u00e0, cos\u00ec Zordon manda il suo aiuto gli altri Rangers, che lo salvano sconfiggendo i Putties. Zordon spiega che la Signora del male, un'alleata di Rita, ha catturato Margie scambiandola per un Ranger e devono assolutamente salvarla prima che la Signora del male possa nuocerla. I Rangers si trasformano e attaccano la Signora del male, che li teletrasporta nella sua dimensione dove tiene prigioniera Margie. Billy prova a attaccare la nemica, che per\u00f2 ha la meglio. Il Blue Ranger capisce che in quella dimensione non avrebbero mai potuto abbatterla, ma se verr\u00e0 trasportata sulla terra e un Ranger avr\u00e0 tutti i poteri degli altri, potranno sconfiggerla. I Power Rangers danno a Billy il potere delle loro monete e quest'ultimo si teletrasporta fuori con la Signora del male sulla Terra. Dopo un violento scontro, Billy riesce a distruggere la gemma della Signora del male e cos\u00ec il Power Ranger libera Margie e i Rangers dalla dimensione. Alla fine, Billy, insieme ai suoi amici, d\u00e0 il colpo di grazia alla Signora del male. Durante il ballo, Margie \u00e8 sconsolata dal fatto che ha perso il suo medaglione ma Billy, che lo aveva recuperato, glielo restituisce, cos\u00ec la ragazza lo ricompensa con un bacio.\nIl guerriero nero.\nTrama.\nBilly ha l'intenzione di iscriversi al corso di karate di Jason per diventare meno vulnerabile verso i bulli. Il Ranger avr\u00e0 uno splendido modello, lo zio di Trini: Mr. Haward, un brillante scienziato (che ha messo in punto una pozione per l'invisibilit\u00e0) nonch\u00e9 campione mondiale di karate. Rita Repulsa, \u00e8 decisa nel rubare la pozione dello scienziato, cos\u00ec manda Goldar, Squatt e Baboo a prenderla nel laboratorio, per\u00f2 lo scienziato se l'era portata con s\u00e9. Rita indignata, ordina a Finster di creare un mostro abile e potente, cos\u00ec Finster le crea il \"Guerriero nero\", un ninja nero e terribile che avrebbe rubato la pozione dello zio Haward. Mr. Haward porta Billy in un luogo isolato per insegnargli un po' di arti marziali, quando i due vengono attaccati dai Putties che dopo un duro combattimento, rapiscono lo scienziato. Billy corre dai suoi amici a raccontare l'accaduto quando i Rangers, attraverso dei palloncini neri, scoprono un biglietto minaccioso da parte del Guerriero nero che vuole avere la pozione, altrimenti, uccider\u00e0 Mr. Haward con una potente bomba. Zordon spiega ai Rangers dove si trova il nascondiglio con lo scienziato, e appena teletrasportatisi, i Rangers vengono attaccati dai Putties che vengono comunque sconfitti, stavolta anche da Billy. Entrati nel nascondiglio, Billy, ricordando gli insegnamenti di Mr. Haward, disinnesca la bomba e i rangers liberano lo scienziato. Zordon avverte i Rangers che il Guerriero nero sta attaccando il parco di Angel Grove, quindi i ragazzi si trasformano in Power Rangers e attaccano il Guerriero nero, che per\u00f2 \u00e8 decisamente superiore. Rita Repulsa, usando il suo scettro, ingigantisce il mostro e i Power Ranger sono costretti ad invocare i Dinozords che si uniscono nel Megazord. Dopo un duro combattimento, il Megazord sconfigge il Guerriero nero con la spada del potere. Billy riesce a passare l'esame di karate e diventa cintura gialla.\nIl mostro Rockstar.\nTrama.\nI Rangers decidono di andare al mare tranne Jason, che deve andare a pesca con il suo cuginetto Jeremy. Rita Repulsa, vuole recuperare lo \"Specchio della distruzione\" un mortale specchio capace di polverizzare chiunque si specchi su di esso. I Putties attaccano Jason e Jeremy, che eroicamente riescono a batterli per poi continuare a pescare al mare. Jeremy pesca una bottiglia contenente la mappa che indica la strada per trovare lo Specchio della distruzione. Scorpina attacca i due con un mostro di pietra chiamato Rockstar che immobilizza Jason con le sue rocce mentre Jeremy fugge via inseguito dai Putties. Zordon invia in aiuto a Jason i suoi amici Rangers che liberano l'amico per poi trasformarsi in Power Rangers e iniziano a battersi, e riescono a mettere in fuga Scorpina e Rockstar, per togliersi le tute e cercare Jeremy che nel frattempo \u00e8 riuscito a sfuggire ai Putties e usando la mappa trova lo Specchio della distruzione con il quale senza volerlo, polverizza un Putties. Rockstar attacca il ragazzo che per difendersi usa lo specchio che elimina il mostro. Jeremy getta saggiamente in mare il pericoloso specchio. Scorpina, insieme a Goldar, recupera lo Specchio della distruzione e Rita li ingigantisce. I Power Rangers invocano gli zords che si uniscono nel Megazord. Dopo una dura battaglia, il Megazord distrugge lo specchio con la spada del potere e costringe Scorpina e Goldar alla ritirata. I Rangers passano tranquillamente il resto della giornata con Jeremy.\nKimberly \u00e8 scomparsa.\nPer Kimberly, la Pink Ranger, si prevede una giornata molto sfortunata. Rita Repulsa decide di catturarla cos\u00ec si fa creare da Finster un mostro orientale: il \"Samurai-ventaglio\", che pu\u00f2 catturare qualunque cosa grazie al suo vaso magico. Il mostro attacca Kimberly e Tommy mentre sono al parco, e la ragazza viene catturata mentre Tommy sviene durante il combattimento. I Rangers si teletrasportano nel Centro di comando da Zordon (che nel frattempo ha teletrasportato anche Tommy svenuto) che spiega che Kimberly \u00e8 stata rapita dal Samurai-ventaglio, l'ultimo mostro di Rita. I Rangers si trasformano e attaccano il Samurai, che per\u00f2 si dimostra troppo potente e Zordon riteletrasporta i Power Rangers al Centro di comando prima che questi vengano spazzati via dal ventaglio del mostro. I Power Rangers decidono di riattaccare il mostro, che adesso \u00e8 ingigantito da Rita insieme a Goldar. I Power Rangers invocano gli zords, che per\u00f2 si dimostrano inefficaci. Intanto Tommy si riprende e vedendo gli amici in difficolt\u00e0 decide di trasformarsi in Green Ranger e invoca il Dragonzord che si unisce al Triceratopo, Smilodonte e Mammut Dinozord formano il Megadragonzord. L'androide riesce a liberare Kimberly dal vaso del Samurai-ventaglio, che si trasforma anche lei invocando il Pterodattilo Dinozord che si unisce agli altri Zords formano il Megazord, che indebolisce gravemente il Samurai-ventaglio. Il Megazord si unisce al Dragonzord formando Megadragonzord 2 che a sua volta si unisce a Titanos formando Ultrazord, che elimina il Samurai-ventaglio mentre Goldar si ritira.\n\u00c8 nata una stella.\nTommy ha la possibilit\u00e0 di esibirsi col karate per uno spot pubblicitario, mentre i Rangers decidono di andare in spiaggia. Rita Repulsa nel frattempo, che \u00e8 affaticata e stanca, decide di conferire il comando a Goldar mentre si sarebbe riposata. Scorpina attacca i Rangers sulla spiaggia con i Putties, e i Rangers si trasformano e battono i mostri. Scorpina, usando un bruco magico, intrappola i Power Rangers in un robusto bozzolo che viene gettato in mare dai Putties. Zordon tenta di chiamare in loro aiuto Tommy, che si stava appunto esibendo ma la sua ricetrasmittente \u00e8 nel suo zaino. Intanto i Power Rangers riescono a liberarsi con l'ausilio delle loro pistole laser per poi teletrasportarsi in citt\u00e0 assediata da Goldar e Scorpina giganti insieme a un gigantesco e bizzarro mostro chiamato Babe, il mostro dei fulmini. I Power Rangers invocano i Dinozords che per\u00f2 si dimostrano inefficaci contro la furia dei tre giganti. Tommy, che sembrava aver fatto buona figura davanti ai giudici televisivi, riceve l'allarme da parte di Zordon e si trasforma in Green Ranger per invocare il Dragonzord che si unisce al Triceratopo, Smilodonte e Mammut Dinozord formando il Megadragonzord che finalmente si dimostra efficace e utilizzando la sua lancia-trapano, trafigge Babe eliminandolo. Scorpina torna in dimensioni normali e trasforma il suo bruco in un mostro gigante. I Power Rangers combinano tutti i Dinozords formando il Megazord, che per\u00f2 viene intrappolato dal bozzolo prodotto dal mostro-bruco. Tommy, usando la coda a punta di trapano del suo Dragonzord libera il Megazord che si unisce ad esso formando il Megadragonzord 2 che tramite un potente raggio laser, sconfigge il mostro-bruco e Goldar, per aver fallito il suo compito, viene severamente punito da Rita. I Rangers, tornano al Youth Center e vedono in TV Tommy.\nCaccia all'uovo.\nAl Youth Center si terr\u00e0 uno spettacolo di giovani talenti dove Jason e Tommy faranno un'esibizione di karate. Intanto, Finster crea di nascosto un orrido mostro blu chiamato \"Fang\" come regalo di compleanno di Rita Repulsa e lo invia sulla Terra. Nel frattempo, Tommy si ricorda di aver dimenticato delle cinture e decide di andarle a riprendere di corsa. Rita Repulsa si sveglia e nota Fang sulla Terra, intuendo che si tratti del suo regalo da parte di Finster, invia Goldar, Squatt e Baboo per cercarlo. Tommy, quando passa al parco, viene attaccato dai Putties e durante la lotta, un Putties ruba al Ranger la sua Ricetrasmittente e il suo Metamorpher cos\u00ec si lascia inseguire da Tommy. Quando quest'ultimo sta per acciuffare il ladro, scatta una trappola che lo tiene appeso su un albero. Intanto, Goldar e i suoi due compagni sono alla ricerca di Fang, quando Squatt e Baboo, affamati, trovano due grosse uova e se le mangiano. Le uova per\u00f2, erano il pasto di Fang, che infuriato, attacca i tre. Rita per\u00f2 gli promette altre uova se sconfigger\u00e0 i Power Rangers. Zordon percepisce il pericolo e i Rangers si trasformano per attaccare Fang, che per\u00f2 si dimostra molto forte, per lo pi\u00f9, il mostro viene ingigantito da Rita che lo manda a distruggere la diga di Angel Grove. I Power Rangers invocano gli zords che si uniscono nel Megazord, ma Fang si dimostra pi\u00f9 potente di quanto non immaginassero. Nel frattempo, Tommy si libera dalla trappola e sconfigge i Putties, recuperando la Ricetrasmittente e il suo Metamorpher, con il quale si trasforma in Green Ranger e invoca il Dragonzord che affianca megazord. Dopo un lungo combattimento, Megazord, Dragonzord e Titanos si uniscono nel Ultarzord, che finalmente elimina Fang. Di sera, i Rangers possono esibirsi con tranquillit\u00e0 e successo.\nLa candela verde (prima parte).\nTommy, il Green Ranger, ha delle difficolt\u00e0 nel chiedere a Kimberly se vuole venire al ballo insieme a lui. Intanto Rita Repulsa ha in serbo un terrificante piano per impadronirsi dei poteri del Green Ranger. Tommy sta passeggiando con Kimberly al parco e sta per proporle l'invito, quando vengono attaccati dai Putties che catturano Tommy e Goldar lo teletrasporta nella prigione dimensionale di Rita sottrandogli la sua moneta del potere, e spiega a Tommy che sta per perdere i poteri da Green Ranger per opera della \"candela verde\" (che si trovava nella prigione dimensionale insieme ai due), una candela dalla cera magica che consumandosi, pian piano cattura tutti i poteri di Tommy. Intanto Finster crea un mostro bianco con un solo occhio chiamato \"Ciclope\", con il potere di cambiare aspetto. Tommy tenta di spegnere la candela, ma Goldar la protegge fermamente. Kimberly va al Centro di comando e racconta ai suoi amici Rangers l'accaduto, quando la citt\u00e0 viene attaccata da Dragonzord. I Rangers pensano subito al tradimento di Tommy ma Zordon spiega che \u00e8 un impostore (infatti \u00e8 Ciclope). I Rangers comunque si trasformano e vanno in citt\u00e0. Goldar, per ordine di Rita deve attaccargli, cos\u00ec blocca Tommy con un sortilegio in modo tale che non spenga la candela in sua assenza e va ad attaccare i Power Rangers in citt\u00e0 con i Putties. I Power Rangers invocano i Dinozords che si uniscono nel Megazord che inizia a combattere contro il falso Dragonzord. Goldar ritorna nella prigione dimensionale e ricomincia a combattere contro Tommy. Il Ranger, grazie alla spada di Goldar, riesce a sfuggire dalla Prigione dimensionale riprendendo la sua moneta e si trasforma in Green Ranger invocando il vero Dragonzord che colpisce il falso Dragonzord che si trasforma in Ciclope che \u00e8 costretto a ritirarsi al duello. Tornati al Centro di comando, Zordon spiega ai suoi Rangers che Rita possiede una candela magica capace, consumandosi, di risucchiare tutti i poteri di chi l'ha toccata (Tommy a quanto pare, l'ha toccata quando era alleato di Rita) e adesso sta prendendo i poteri di Tommy, il Green Ranger...\nLa candela verde (seconda parte).\nLa candela verde di Rita sta risucchiando il potere del Green Ranger consumandosi. L'unico modo per fermare la maledizione \u00e8 far spegnere la candela da un Ranger. Tommy si offre volontario per spegnerla ma Zordon nega spiegando che la presenza del Green Ranger farebbe aumentare la velocit\u00e0 della bruciatura e cos\u00ec decidono di mandarci Jason. I Rangers riescono, grazie a dei marchingegni di Billy, a spedire Jason nella prigione dimensionale di Rita dove si trova la candela verde dove per\u00f2 lo aspetta Goldar, cos\u00ec Jason inizia a combattere. Intanto, nel Centro di comando Tommy vede attraverso la sfera di osservazione una citt\u00e0 vicino ad Angel Grove che \u00e8 attaccata da Megadragonzord, in realt\u00e0 Ciclope. Tommy decide di trasformarsi in Green Ranger e, salito a bordo del suo Dragonzord, inizia una violenta battaglia contro Ciclope che si trasforma anche in Megazord e in seguito Tirannosauro Dinozord. Zordon riferisce ai Rangers che Tommy \u00e8 in difficolt\u00e0 cos\u00ec mandano Zack a recuperare Jason dalla prigione dimensionale di Rita e insieme si trasformano in Power Rangers che invocano gli zords che si uniscono al Megazord. Dragonzord e Megazord si uniscono a Titanos formando Ultrazord che elimina Ciclope. I Power Rangers ritornano al Centro di comando ma la candela verde sta per consumasi completamente. Zordon spiega che per fare in modo che i poteri non tornino a Rita bisogna donare la moneta di Green Ranger ad un altro Ranger. Tommy consegna la sua moneta a Jason che riceve i poteri dello scudo Dragonzord, cos\u00ec quando la candela verde si spegne Rita non riceve i poteri da Green Ranger. L'episodio si conclude con Tommy che si sta esercitando al parco e lo raggiunge Kimberly che dopo aver scambiato un bacio con Tommy accetta anche il suo invito al ballo.\nL'uccello mostruoso.\nNel torneo di Karate giovanile di Angel Grove parteciper\u00e0 Cameron, l'allievo di Zack contro Biff, l'allievo maleducato ma abile di Bulck e Skull. Rita Repulsa progetta di attaccare la Terra con un mostro gigantesco chiamato \"Hatchasaurus\", che sembra l'incrocio fra un tacchino e un dinosauro. Quando Zordon avverte Jason dell'imminente pericolo, il Red Ranger \u00e8 costretto a teletrasportare i suoi compagni incluso Zack, che a malincuore lascia da solo Cameron. Arrivati al Centro di comando, i Rangers si trasformano ed invocano gli Zords e Jason invoca anche Dragonzord. Tutti gli Zords danno il proprio colpo e Hatchasaurus viene annientato. Zordon richiama di nuovo i Rangers informandogli che Hatchasaurus non \u00e8 stato eliminato per colpa di Cardiatron, un sofisticato computer (che sembra un cuore con dei tentacoli) che risiede nel ventre di Hatchasaurus ed \u00e8 capace di far risorgere Hatchasaurus ogni volta che questo viene distrutto. Rita pratica un incantesimo che fa in modo che Dragonzord venga bloccato e che non risponda ai comandi di Jason. I Rangers si trasformano di nuovo per invocare il potere di Megazord e attaccare Hatchasaurus, intanto arrivato in citt\u00e0. Jason prova a invocare Dragonzord che per\u00f2 non risponde per colpa dell'incantesimo di Rita. I Rangers invocano la Spada del potere con la quale Megazord sconfigge Hatchasaurus, ma Cardiatron ricostruisce di nuovo il mostro, pi\u00f9 feroce di prima. Jason, capendo che bisogna assolutamente distruggere il computer, salta fuori dal Megazord e si lascia ingoiare da Hatchasaurus, finendo nelle sue visciere. Il Red Ranger tenta di attaccare Cardiatron, ma cade sotto i colpi dei suoi micidiali tentacoli. Jason invoca di nuovo Dragonzord con il potere del Dragon-scudo, liberando lo Zord dal sortilegio e gli comanda di colpire con la sua coda-trapano la pancia di Hatchasaurus, facendo schizzare fuori il Power Ranger e Cardiatron, che precipitano sul parco. Jason, dopo una breve ma dura battaglia, concentra il potere Dragonzord sulla sua spada ed elimina Cardiatron, per poi tornare sul Megazord e unirlo a Dragonzord, per poi unirsi a Titanos formando Ultrazord. Adesso che Hatchasaurus \u00e8 completamente vulnerabile, Ultrazord lo sconfigge definitivamente. I Rangers tornano al torneo e con tanta gioia di Zack, Cameron \u00e8 riuscito ad arrivare in finale, contro Biff. Cameron lo batte ma si congratula per la bravura di Biff, che ispirato dalla sua bont\u00e0, decide di mollare Bulck per trovare un nuovo maestro.\nClean-up Club.\nTrini, dimostrando la sua ricerca video sull'inquinamento, offre ai suoi compagni di classe di fondare un club ecologista, il \"Clean-up club\", e i suoi amici Rangers accettano. Rita Repulsa, ispirata all'idea di Trini, decide di mandare un mosto sulla Terra, \"Polluticorn\", un mostro volante con il capo da Unicorno che possiede un grande potere inquinante. Intanto Trini e i suoi amici vanno al parco per raccogliere i rifiuti, svolgendo un ottimo lavoro, quando vengono attaccati da un intero esercito di Putties, ma i Rangers riescono comunque a sconfiggerli tutti. Poco dopo per\u00f2, appare Polluticorn, il mostro di Rita, pronto ad attaccarli. I Rangers si trasformano e combattono, ma Polluticorn si dimostra molto forte. Zordon teletrasporta i Power Rangers nel Centro di comando in tempo, prima che Polluticorn possa nuocerli ancora. Billy e Alpha 5 eseguono un'analisi sul mostro e scoprono che i suoi poteri malefici sono concentrati sul suo corno. I Rangers si trasformano di nuovo e attaccano Polluticorn, che stava per distruggere il centro di riciclaggio di Angel Grove insieme a Goldar e Scorpina. Jason invoca il potere dello scudo Dragonzord e concentrandolo sulla sua spada, mozza il corno di Polluticorn, che si indebolisce gravemente. Rita, infuriata, ingigantisce il mostro e i Power Rangers invocano il potere degli Dinozord che si uniscono nel Megazord. Dopo un lungo combattimento, il Megazord sconfigge Polluticorn per mezzo della spada del potere. I Rangers alla fine, ripuliscono il Youth Center grazie al loro club.\nI finti Power Rangers.\nRita Repulsa ha in mente un terribile piano: usando quattro Putties e un mostro di specchio chiamato \"Twin-man\" li trasforma in una copia esatta dei Power Rangers, in grado di assumere sia la loro forma umana che quella Rangers, e li spedisce sulla Terra con il compito di rovinare la reputazione dei veri Power Rangers. I falsi Rangers vanno nel liceo di Angel Grove dove combinano un brutto scherzo al preside per poi andarsene. Proprio in quel momento, arrivano i veri Rangers che vengono ingiustamente messi in punizione e sotto il controllo di Bulck e Skull mentre il preside era via. Intanto, i falsi Rangers iniziano a seminare il panico in citt\u00e0. I veri Rangers, osservando la scena dalla mini TV dei due bulli decidono di intervenire: con uno stratagemma riescono a trasformarsi senza che Bulck e Skull li vedano e si teletrasportano in citt\u00e0 per combattere. Ogni Ranger sconfigge il proprio sosia malvagio e infine, il sosia del Red Ranger si rivela essere Twin-man, il mostro di Rita. I Power Rangers, dopo aver combattuto duramente contro il mostro, uniscono le loro armi e sparano a Twin-man eliminandolo. Infine i Power Rangers vengono perdonati dai cittadini.\nIl giorno del giudizio (prima parte).\nI Rangers, leggendo il giornale locale, scoprono che la citt\u00e0 \u00e8 intenzionata a consegnare ai Power Rangers la chiave della citt\u00e0 e inaugurare \"La giornata dei Power Rangers\". I Rangers aspettano impazientemente questo giorno. Nel frattempo, Rita Repulsa decide di trasferire la sua fortezza lunare su Angel Grove, cos\u00ec i suoi poteri sarebbero cresciuti. Intanto, si sta per celebrare la manifestazione dei Power Rangers quando Rita cattura tutti i cittadini e li imprigiona in un buco temporale e quando arriva in citt\u00e0, i suoi poteri duplicati fanno oscurare il cielo. La malvagia strega concentra tutti i suoi poteri al massimo per invocare \"Cyclope\", un gigantesco guerriero Gundam rivestito completamente di una corazzatura bianca che inizia ad assediare la citt\u00e0 con Goldar che \u00e8 salito a bordo del gigante e lo manovra. I Rangers intuiscono il grande pericolo e decidono di trasformarsi in Power Rangers ed invocare i Dinozords che si uniscono nel Megazord ed iniziano il duello contro Cyclope, che per\u00f2 si dimostra estremamente potente. Jason invoca il Dragonzord, che per\u00f2 anche lui cade sotto i colpi di Cyclope. Titanos, inviato da Zordon, attacca Cyclope per poi unirsi a Megazord e Dragonzord formando Ultrazord, che colpisce Cyclope distruggendolo, mentre Goldar si teletrasporta fuori in tempo. Rita Repulsa, infuriata, fa precipitare Titanos in una voragine, per poi invocare il demone Lokar. Insieme, unendo i poteri, ricreano Cyclope, pi\u00f9 potente e letale di prima. I Rangers osservano inorriditi la scena dal Centro di comando e pensano al destino dei poveri cittadini prigionieri di Rita...\nIl giorno del giudizio (seconda parte).\nI Rangers sono molto preoccupati per il ritorno di Cyclope, il guerriero gigante di Rita che \u00e8 di nuovo sotto il comando di Goldar, potenziato con il potere del demone Lokar. I Rangers decidono di trasformarsi e combattere con gli zords, anche se sono solo met\u00e0 carichi. I Power Rangers uniscono gli zords che si trasformano nel Megazord ed iniziano a combattere contro Cyclope che per\u00f2, utilizzando le lame impiantate ai suoi polsi, mozza un braccio al Megazord. Jason invoca in loro aiuto Dragonzord, che per\u00f2 viene gravemente danneggiato da Cyclope, che gli amputa l'estremit\u00e0 della sua coda. Gli zords vengono quindi sconfitti e i Rangers precipitano sul parco. I ragazzi provano a teletrasportarsi al Centro di comando, ma le ricetrasmittenti sono difettose, cos\u00ec decidono di andare al garage di Billy per ripararle. Rita, approfittando di questo loro momento di debolezza, manda Goldar e alcuni Putties per annientarli, per\u00f2 i Rangers riparano le ricetrasmittenti e si teletrasportano sani e salvi al Centro di comando, dove Zordon li informa che ha usato gran parte della sua energia per riparare e ricaricare i Dinozords. Zordon spiega anche come sconfiggere Cyclope: Cyclope \u00e8 capace ad adeguarsi a qualunque tecnica di battaglia, ma se si cambieranno continuamente tecniche, Cyclope si confonder\u00e0 indebolendosi. I Ragazzi si trasformano in Power Rangers ed invocano i dinozords che si uniscono nel Megazord che invoca la spada del potere e Jason invoca anche Dragonzord. Megazord e Dragonzord, pi\u00f9 potenti che mai, attaccano Cyclope e insieme riescono a rompergli le sue lame. Triceratopo, Smilodonte e Mammut Dinozord si tolgono dal Megazord per unirsi a Dragonzord, formando Megadragonzord, che ha decisamente la meglio su Cyclope che si sovraccarica indebolendosi, cos\u00ec gli Zords si uniscono nel Megadragonzord 2 che a sua volta si unisce a Titanos formando Ultrazord che, sparando con i suoi cannoni laser, ferisce gravemente Lokar e Goldar a bordo di Cyclope, che per\u00f2 riesce a salvarsi. Rita, dopo aver severamente punito Goldar, se ne torna umilmente nello spazio. I cittadini di Angel Grove vengono liberati dal buco temporale e tornano al parco per festeggiare i Power Rangers, che notano in mezzo al pubblico Tommy, l'ex Green Ranger. Tornati al Centro di comando, Zordon si congratula con i Power Rangers per aver dato un forte colpo mortale a Rita e per premio, offre ai Rangers, se vogliono, di dimettersi dall'incarico da supereroi. I Rangers, saggiamente, rispondono che vogliono rimanere i suoi combattenti e che combatteranno sempre contro il male.\nUn maiale a sorpresa.\nI Rangers cercano case per animali randagi, tra cui il maiale di un'anziana signora chiamato Norman. Ma Norman non \u00e8 un maiale ordinario; questi \u00e8 infatti il mostro \"Maiale Grasso\" di Rita, inviato sulla Terra sotto false spoglie per distruggerli. Bulk e Skull adottano Norman e lo portano al Centro Giovanile, dove questi rivela le sue vere sembianze. I Power Rangers si trasformano per affrontarlo, ma il maiale si \u00e8 rifugiato in una fattoria.\nIl trofeo del nobile leone.\nI Rangers e i loro amici vincono il premio dei giochi annuali del liceo di Angel Grove: il Trofeo del Nobile Leone. Rita Repulsa trasforma per\u00f2 il trofeo nel terrificante Goatan, un mostro met\u00e0 leone e met\u00e0 capra in grado di generare terribili temporali. Nel frattempo, Zack \u00e8 riuscito a convincere Angela (la bella ragazza per cui ha da tempo una cotta) ad andare al cinema con lui, lasciando cos\u00ec gli altri quattro Rangers ad affrontare Goatan da soli. Chiamato da Alpha con la ricetrasmittente, Zach \u00e8 poi costretto a lasciare Angela al cinema da sola per aiutare gli amici in difficolt\u00e0 e si trasforma in Black Ranger dando una bella lezione al mostro con la sua ascia. Rita per\u00f2 ingigantisce Goatan che riesce a congelare il Megazord.\nIl seme del male.\nPer un progetto scolastico, i Rangers trascorrono il pomeriggio a piantare nuovi alberi nel parco. Rita Repulsa manda Squatt a piantare i semi del male da cui germoglier\u00e0 il suo ultimo mostro, Octoplant. Dopo uno scontro con i Putties, Zordon teletrasporta i Rangers al Centro di Comando per informarli del pericolo, e Jason ritorna al parco da solo per cercare i semi di Rita; ma \u00e8 troppo tardi: i semi sono gi\u00e0 germogliati e il Red Ranger resta aggrovigliato dai vitigni.\nIl cristallo degli incubi.\nPer prepararsi ad un difficile esame, i Rangers decidono di trascorrere il week-end in montagna per studiare insieme nella baita dello zio di Billy. Rita escogita allora un piano per attivare il Cristallo degli Incubi, una pietra maledetta che provoca terribili allucinazioni e rompere cos\u00ec la fiducia in se stessi dei Rangers. Durante la notte, Goldar viene inviato sulla Terra per utilizzare il cristallo, e i Rangers sognano incubi spaventosi in cui vengono sconfitti dai mostri affrontati in passato. Con i nostri eroi spogliati della loro fiducia, Rita potr\u00e0 conquistare indisturbata la Terra. Al mattino, Zordon avverte i Power Rangers del pericolo, ma i ragazzi sono troppo spaventati e si rifiutano di cercare la caverna in cui Goldar sta nascondendo il Cristallo degli Incubi; solo distruggendolo potranno infatti riacquistare la fiducia in loro stessi.\nUna storia inverosimile.\nJason, Trini e Zack passeranno il pomeriggio al mare facendo immersioni subacquee, ma Billy si rifiuta di accompagnarli perch\u00e9 ha un'enorme paura dei pesci, cos\u00ec Kimberly rimane a tenergli compagnia. Mentre i due ragazzi fanno un pic-nic sul lago, Rita decide di utilizzare la paura di Billy a suo vantaggio e spedisce sulla Terra il mostro Scorfangor, un orribile pesce mostruoso. Mentre lottano contro Scorfangor, la fattucchiera lancia poi un incantesimo sul Blue Ranger, facendo aumentare a dismisura la sua paura dei pesci, tanto che Billy non riesce pi\u00f9 a combattere. Zordon chiama in aiuto gli altri Rangers che si trasformano e iniziano a combattere contro Scorfangor, ma per riuscire a sconfiggere il mostro Billy dovr\u00e0 imparare al pi\u00f9 presto a vincere le sue paure...\nLa pulce di Rita Repulsa.\nIl Juice Bar \u00e8 in difficolt\u00e0 economiche e i Rangers fanno di tutto per aiutare il loro amico Ernie a non chiudere il Centro Giovanile dove hanno trascorso insieme tanti bei momenti. Nel frattempo, Rita Repulsa ordina a Finster di creare un feroce mostro da combattimento con le sembianze di una Pulce, poi la rimpicciolisce e la pianta su un cane smarrito ritrovato da Jason nel parco. Jason viene punto dalla Pulce di Rita mentre lotta contro i Putties, ed inizia ad avvertire un irrefrenabile prurito al braccio. Bulk e Skull intanto riescono a rubare il cane, ma si ritrovano anch'essi colpiti dalla Pulce. Mentre Billy cerca un rimedio per il prurito che affligge Jason, il Red Ranger deve affrontare la Pulce di Rita in una discarica abbandonata.\nLa resa di Jellyfish.\nI Rangers devono preparare una capsula del tempo per un progetto scolastico, dove tutti gli studenti potranno lasciare alle future generazioni qualcosa che ricordi i tempi attuali. E cosa lasciare di meglio che una fotografia dei Power Rangers? Naturalmente tutto ci\u00f2 scatena le ire di Rita Repulsa: \u00e8 infatti lei quella che vuole essere ricordata nel futuro! Rita ordina allora a Squatt e Baboo di rubare la capsula del tempo e scambiare la foto dei Power Rangers con una sua immagine; intanto Finster sta preparando un nuovo mostro chiamato Jellyfish per attaccare Angel Grove.\nLe mosse della mantide.\nTrini non riesce ad imparare la tecnica della \"Mossa della Mantide\", nonostante gli sforzi del suo maestro di Kung Fu. Approfittando dello sconforto della Yellow Ranger, Rita manda sulla Terra un mostro dalle sembianze di Mantide per affrontare e sconfiggere Trini. Quando gli altri Ranger accorrono in suo aiuto, la Mantide accusa Trini di essere una combattente sleale e di non rispettare le regole di un duello che deve vedere a confronto soltanto loro due. Scossa da queste parole, Trini decide di affrontare nuovamente la Mantide da sola; ma stavolta \u00e8 il mostro a non rispettare le regole e, di fronte ad una sconfitta certa, chiama i Putties in suo soccorso...\nIl ritorno di un vecchio amico (prima parte).\nAl liceo di Angel Grove \u00e8 il giorno della festa dei genitori. Rita Repulsa grazie ad un incantesimo riesce ad intrappolare tutti gli invitati in un'ignota e lontana dimensione. Grazie al gas ipnotizzante del suo nuovo mostro Terrofilor (dall'aspetto di talpa che riesce a scavare gallerie sotterranee) Rita ipnotizza Billy e lo invia nel Centro di Comando per impossessarsi del pugnale/flauto di Dragonzord. Grazie all'arma dell'ex Green Ranger, Goldar attiva il gigantesco Zord e lo usa per distruggere la citt\u00e0. A questo punto Rita pu\u00f2 portare a termine il suo perfido piano: I Rangers devono scegliere se rinunciare alle loro Monete del Potere o dire addio per sempre ai propri genitori. Naturalmente Jason e gli altri decidono che le loro famiglie sono pi\u00f9 preziose di qualunque battaglia e consegnano le Monete a Goldar...\nIl ritorno di un vecchio amico (seconda parte).\nAi Rangers resta ancora una Moneta del Potere, quella del Green Ranger! Alpha teletrasporta Tommy al Centro di Comando e, grazie ad un trasferimento di poteri, Zordon riesce a ricaricare la sua moneta. Tommy \u00e8 l'ultima speranza per la Terra e a rischio della vita affronta con coraggio Goldar, Scorpina e i Putties, recuperando il pugnale di Dragonzord e le Monete del Potere. Per liberare i loro genitori dalla dimensione di Rita occorre per\u00f2 distruggere anche il mostro Terrofilor, e i Power Rangers si trasformano per affrontarlo. Tommy sviene perch\u00e9 i suoi poteri sono esauriti, mentre Jason, Zach, Trini e Billy vengono ipnotizzati dal gas di Terrofilor e si scagliano contro Kimberly.\nL'ape gigante.\nBilly \u00e8 molto deluso perch\u00e9 mai prima d'ora aveva preso un voto basso in un compito in classe. Trini si offre di aiutarlo a studiare, mentre Jason, Zach e Kimberly vanno al parco per giocare a pallacanestro. In quel momento Goldar appare con una squadra di Putties e intrappola i tre con la sua corda magica, impedendogli di trasformarsi o teletrasportarsi. Nel frattempo Finster ha creato un nuovo mostro, Bestia-Ape, e Rita lo ha inviato sulla Terra per eliminare gli altri due Rangers.\nDue teste sono meglio di una.\nJason e Tommy stanno dando lezioni di autodifesa ad un gruppo di giovani mamme di Angel Grove. Rita vede che il Red e il Green Ranger funzionano bene come squadra perch\u00e9 hanno messo insieme i loro cervelli, cos\u00ec ordina a Finster di creare un mostro Pappagallo con due teste. Jason e Tommy vengono aggrediti nel parco e scoprono che questa creatura \u00e8 quasi invincibile. Billy fa notare loro che i pappagalli sono ghiotti di frutta e quindi potrebbero usare dei pamanghi per distrarre il mostro e sciogliere l'unione dei suoi cervelli. Mentre i Rangers tengono a bada il mostro, Tommy si mette alla ricerca di un pamango, che sono frutti molto rari. Furiosa, Rita Repulsa invia i Putties a rubare tutti i frutti della zona. Tommy deve trovare rapidamente una soluzione prima che per i suoi compagni sia troppo tardi.\nPicchietor.\nAl Centro Giovanile Zach ed Angela trascorrono il pomeriggio con un gruppo di ragazzi delle elementari. Zach si traveste da mago per insegnare dei trucchi e divertire i bambini, ma Bulk e Skull gli mettono i bastoni tra le ruote, cercando di fargli fare brutta figura con Angela. Intanto Rita Repulsa ordina a Finster di creare il terribile mostro Picchietor, una creatura dall'aspetto di un picchio in grado di abbattere tutti gli edifici di Angel Grove con un solo colpo di becco. Mentre gli altri Rangers sono impegnati contro un gruppo di Putties nel parco, Zordon invia Zach in citt\u00e0 per affrontare Picchietor, ma il mostro \u00e8 talmente forte che distrugge la sua ascia.\nLucertoraptor in azione.\nKelly, la cugina di Kimberly, vuole a tutti i costi entrare a far parte delle cheerleading del liceo Angel Grove High, ma \u00e8 una frana a ballare e teme di non riuscire a passare la selezione. Kimberly e Tommy cercano di consolarla, quando arrivano i Putties per distrarre i due Rangers mentre Squatt e Baboo rapiscono Kelly. Rita Repulsa spedisce intanto sulla Terra Lucertoraptor, un terrificante mostro il cui corpo \u00e8 rivestito di una lega metallica praticamente indistruttibile. Jason si trova ad affrontarlo da solo e ne esce pesantemente sconfitto. Al Centro di Comando Billy scopre che il corpo di Lucertoraptor \u00e8 fatto con un super metallo proveniente da un'altra galassia e solo le armi dell'Ultrazord sono in grado di scalfirla.\nL'invasione delle zucche.\nKimberly viene scelta per partecipare al famoso gioco televisivo \"Trick of Treath\" e dovr\u00e0 competere contro Skull. Le cose vanno abbastanza bene per lei fino a quando Rita inizia una nuova offensiva e i Power Rangers vengono chiamati in azione. Questa volta si trovano ad affrontare il Rapper Zucca, una creatura che intrappola gli avversari con le sue zucche malefiche parlando a ritmo di rap.\nAmici nemici.\nJason e Tommy si offrono volontari per insegnare ai bambini il valore del lavoro di squadra nelle arti marziali. Ma la loro amicizia \u00e8 minata da Rita, che lancia un incantesimo per mettere gli eroi l'uno contro l'altro. Tramite il boomerang del nuovo mostro di Finster, Squalofilor, Jason e Tommy vengono pervasi da un'energia negativa che li spinge a litigare, e finiscono per picchiarsi anche nei corridoi della scuola. Bulk e Skull decidono di approfittare della rivalit\u00e0 nata fra i due per organizzare un incontro di karate al Centro Giovanile. Fortunatamente la chiamata di Zordon impedisce lo svolgersi del duello, e Jason e Tommy vengono convocati al Centro di Comando per affrontare Squalofilor; solo se riusciranno a collaborare per battere insieme il mostro potranno spezzare l'incantesimo di Rita che li spinge ad odiarsi.\nUna seconda possibilit\u00e0.\nJason e Zack decidono di insegnare al piccolo Roger come si gioca a pallone per poter entrare a far parte della squadra di calcio. Nel tentativo di \"aiutare\" anche lei Roger, Rita invia sulla Terra il mostro Palladicorn, una creatura in grado di trasformarsi in un'enorme palla. Nel frattempo, la ricetrasmittente di Tommy si \u00e8 danneggiata, rendendo impossibile contattarlo. I Power Rangers sono costretti ad affrontare Palladicorn senza il Green Ranger, ma sono subito in grosse difficolt\u00e0.\nIl campionato di football.\nTommy vuole provare ad entrare nella squadra di football del liceo, ma non sa assolutamente come si gioca. Ernie lo aiuta ad allenarsi per le selezioni, ma Tommy non riesce ad ottenere buoni risultati ed \u00e8 molto scoraggiato. Nel frattempo Rita Repulsa invia sulla Terra il mostro Rhinoceriston, che intrappola i Power Rangers in un'altra dimensione in cui \u00e8 impossibile contattarli. Pur consapevole che i poteri temporanei del Green Ranger stanno ormai per esaurirsi, Tommy si vede costretto ad affrontare il mostro da solo.\nI mutanti.\nRita Repulsa decide di utilizzare le Monete della Malvagit\u00e0 sui Putties per trasformarli in mutanti dei Rangers: copie esatte dotate delle loro stesse armi e con tutti i loro poteri. Goldar allena duramente sei Putties sulla spiaggia per prepararli a diventare dei Rangers invincibili. Cinque di loro passano la selezione, ma il sesto fallisce miseramente e viene distrutto da Goldar. Dal momento che nessuno dei Putties \u00e8 degno di diventare un perfetto Red Ranger, Rita ordina a Finster di creare un mostro che possa diventare il leader dei suoi mutanti, Aragostar. Kimberly e Tommy vengono aggrediti nel parco dai mutanti del Pink e del Green Ranger, e vengono miseramente sconfitti perch\u00e9 i loro doppi conoscono alla perfezione tutte le loro mosse e tecniche di combattimento. Per i Power Rangers non sar\u00e0 facile vincere questa nuova battaglia.\nScontro sottomarino.\nZack \u00e8 cos\u00ec perdutamente infatuato di Angela che vuole impressionarla regalandogli un paio di orecchini di perle per il suo compleanno, ma non riesce a trovare quelli che sono a prezzi per lui accessibili. Rita Repulsa spedisce allora sulla Terra un Putties sotto mentite spoglie di un vecchietto che regala a Zack un paio di splendide perle. Queste hanno il potere di trasformare tutti in statue di pietra quando Angela le indossa. Tutti i Rangers finiscono vittime dell'incantesimo nel ristorante dove stavano festeggiando la ragazza; solo Tommy e Zack non erano presenti al momento, e vengono richiamati da Zordon al Centro di Comando, il quale spiega ai due che per salvare gli altri dovranno affrontare e sconfiggere il mostro Ostricotimor, una creatura che vive nelle profondit\u00e0 marine."}
{"id": "2416953", "revid": "1508096", "url": "https://it.wikipedia.org/wiki?curid=2416953", "title": "JOGL", "text": "JOGL (Java OpenGL) \u00e8 un'interfaccia Java sviluppata dalla Sun Microsystems per facilitare l'uso della libreria grafica OpenGL. In questo modo si permette l'utilizzo della libreria OpenGL sfruttando un linguaggio object-oriented.\nSi tratta di una libreria molto pi\u00f9 piccola rispetto a Java 3D e offre delle funzionalit\u00e0 a pi\u00f9 basso livello rispetto a quest'ultima. Infatti mentre Java 3D permette di manipolare oggetti complessi ad alto livello, JOGL implementa le chiamate di funzione di OpenGL per disegnare complesse scene tridimensionali a partire da semplici primitive.\nJOGL ha raggiunto notevoli risultati nelle applicazioni per Geo-Viewers. Infatti il progetto NASA World Wind \u00e8 stato realizzato con tecnologia JOGL."}
{"id": "2416954", "revid": "339392", "url": "https://it.wikipedia.org/wiki?curid=2416954", "title": "Nazionale di calcio della Costa Rica-Under 20", "text": ""}
{"id": "2416960", "revid": "125273014", "url": "https://it.wikipedia.org/wiki?curid=2416960", "title": "Suolo poligonale", "text": "La definizione di suolo poligonale (in lingua inglese patterned ground), detto anche terreno figurato o terreno strutturato, \u00e8 usata per descrivere le varie e spesso simmetriche forme geometriche in cui si conforma il materiale del suolo in regioni periglaciali. \u00c8 tipicamente localizzato in regioni remote dell'Artico, Antartico, nell'entroterra (\"outback\") dell'Australia, nelle aree periglaciali alpine, ma si pu\u00f2 trovare anche dovunque si alternano il congelamento e lo scongelamento del suolo. \nLe forme geometriche e i modelli associati con il suolo poligonale sono spesso scambiati per creazioni artistiche dovute alla mano dell'uomo. Per diverso tempo la natura del suolo poligonale ha lasciato perplessi gli scienziati, ma negli ultimi venti anni l'introduzione di modelli geologici computerizzati ha permesso di collegare la formazione di queste strutture ai fenomeni associati con il criosollevamento, un effetto che provoca l'espansione e il sollevamento di terreni umidi, a grana fine e porosi nella fase di congelamento prolungato. \nTipi di suolo poligonale.\nIl suolo poligonale pu\u00f2 manifestarsi in una grande variet\u00e0 di forme. Tipicamente, l'aspetto del suolo poligonale in una data area \u00e8 correlato alla quantit\u00e0 delle pietre pi\u00f9 grandi presenti nel terreno locale e alla frequenza dei cicli di gelo-disgelo. \nPoligoni.\nI poligoni si possono formare nelle zone del permafrost o in aree che sono soggette a congelamento stagionale. Le rocce che costituiscono questi anelli di pietra sollevati generalmente diminuiscono in grandezza con la profondit\u00e0. Nelle estensioni nordiche delle foreste boreali canadesi, quando le paludi pervengono a un climax eutrofico creando un tappeto di carici, il larice americano e il peccio nero (\"Picea mariana\") sono spesso i primi colonizzatori dei suoli poligonali.\nCircoli.\nI circoli misurano da pochi centimetri a diversi metri di diametro. Possono essere costituiti da materiale di dimensioni uniformi o irregolari, e generalmente si dispongono con i sedimenti pi\u00f9 fini al centro, circondati da un cerchio di pietre pi\u00f9 grandi. I cerchi irregolari sono simili, ma sono delimitati da un margine circolare di vegetazione invece che dal cerchio pi\u00f9 grande di pietre. \nGradoni.\nI gradoni possono svilupparsi a partire da circoli e poligoni. Questa forma di suolo poligonale assomiglia per lo pi\u00f9 a una terrazza che ha un bordo formato dalle pietre pi\u00f9 grandi o dalla vegetazione sul lato in pendio, e pu\u00f2 essere costituito da materiale uniforme o irregolare. \nStrisce.\nLe strisce sono linee di pietre, vegetazione, e/o suolo che tipicamente si formano dalla trasformazione dei gradoni sui pendii con angoli compresi fra 2\u00ba e 7\u00ba. Le strisce possono essere costituite da materiale ordinato o disordinato. Le strisce uniformi sono linee di pietre pi\u00f9 grandi separate da zone di pietre pi\u00f9 piccole, sedimenti fini o vegetazione. Le strisce irregolari sono costituite generalmente da linee di vegetazione o suolo, separate da zone di suolo nudo.\nFormazione del suolo poligonale.\nQuando l'acqua congela, si espande occupando un volume maggiore di circa il 10%. L'espansione del ghiaccio pu\u00f2 generare una forza sufficiente a trasformare piccole crepe sul selciato stradale in buche profonde e frantumare macigni enormi propagandosi lungo le fratture della roccia, attraverso il processo di formazione di un cuneo di ghiaccio. Le pressioni associate con i cunei di ghiaccio possono raggiungere i , una pressione vicina a quella richiesta per frantumare il granito.\nNelle aree periglaciali e in quelle interessate dal congelamento stagionale, il congelamento e lo scongelamento ripetuto delle falde acquifere tende a spostare le pietre pi\u00f9 grandi verso la superficie, mentre il suolo formato da materiale pi\u00f9 minuto scorre e si situa al di sotto delle pietre pi\u00f9 grandi. In superficie, le aree ricche di pietre pi\u00f9 grandi contengono molto meno acqua delle aree altamente porose costituite da sedimenti a struttura pi\u00f9 fine. Queste zone sature d'acqua con sedimenti pi\u00f9 fini hanno una capacit\u00e0 molto pi\u00f9 grande di espandersi e contrarsi in funzione del congelamento e dello scongelamento, conducendo alla fine a forze laterali capaci di ammucchiare le pietre pi\u00f9 grandi in cumuli e strisce. Nel corso del tempo, i cicli ripetuti di gelo-disgelo appianano le irregolarit\u00e0 e arrotondano le asperit\u00e0 dei cumuli, per andare a formare i comuni poligoni, circoli, e strisce che caratterizzano i suoli poligonali.\nIl congelamento tende inoltre a uniformare i sedimenti del terreno. In seguito all'erosione atmosferica, le particelle pi\u00f9 fini tendono a migrare dal fronte di congelamento, mentre il materiale pi\u00f9 grossolano tende a penetrare nel terreno per effetto della gravit\u00e0.\nI suoli poligonali si formano per lo pi\u00f9 nello strato attivo del permafrost. L'acqua che percola nel terreno tende a formare degli agglomerati sotterranei. Con il congelamento, questi blocchi vengono spinti verso l'alto. Nei periodi di scongelamento i blocchi non possono ritornare alla loro posizione originaria, perch\u00e9 le particelle fini hanno riempito i vuoti. Il processo continua fino all'affioramento dei blocchi."}
{"id": "2416962", "revid": "110157", "url": "https://it.wikipedia.org/wiki?curid=2416962", "title": "Dear Diary, My Teen Angst Has a Body Count", "text": "Dear Diary, My Teen Angst Has a Body Count \u00e8 un album del gruppo musicale From First to Last, pubblicato il 29 giugno 2004 dall'etichetta discografica Epitaph. L'album ha raggiunto la 12\u00aa posizione della classifica statunitense Top Heatseekers e la 21^ della Top Independent Albums."}
{"id": "2416964", "revid": "767487", "url": "https://it.wikipedia.org/wiki?curid=2416964", "title": "Rosa Giacinta Badalla", "text": "Biografia.\nRosa Giacinta Badalla nacque probabilmente a Milano nel 1660 e divenne monaca benedettina nel 1678, venendo a stare nel monastero di Santa Radegonda a Milano, dove erano attive anche altre monache-compositrici, come Claudia Sessa, Claudia Rusca e Chiara Margherita Cozzolani.\nPubblic\u00f2 nel 1684 a Venezia la raccolta dei \"Mottetti a voce sola\" e compose inoltre le cantate in lingua latina \"Vu\u00f2 cercando\" e \"O fronde care\"."}
{"id": "2416965", "revid": "6923", "url": "https://it.wikipedia.org/wiki?curid=2416965", "title": "Massimo Paci (sociologo)", "text": "\u00c8 stato probabilmente uno dei pi\u00f9 autorevoli studiosi italiani soprattutto in riferimento all'analisi del mercato del lavoro. I suoi studi pionieristici, a partire dal libro \"Mercato del lavoro e classi sociali\" (1972), hanno inaugurato un importante filone di ricerca nell'ambito della sociologia del mercato del lavoro e delle classi sociali in Italia.\nBiografia.\nLaureato in Giurisprudenza presso l'Universit\u00e0 di Roma nel 1959 e diplomato presso l'Institut des Sciences Sociales du Travail dell'Universit\u00e0 di Parigi nel 1961.\nTra il 1962 e il 1969 \u00e8 stato ricercatore e poi direttore della Sezione sociologica dell'Istituto lombardo di studi economici e sociali (ILSES) di Milano.\nDal 1969 al 2001 \u00e8 stato professore di Sociologia Economica presso l'Universit\u00e0 di Ancona, dove \u00e8 stato anche Preside della Facolt\u00e0 di Economia tra il 1982 e il 1985.\nDal 2001 al gennaio 2009 \u00e8 stato professore ordinario di Sociologia del Lavoro presso la Facolt\u00e0 di Sociologia dell'Universit\u00e0 La Sapienza di Roma, dove \u00e8 stato anche Direttore del Dipartimento Innovazione e Societ\u00e0 (DIeS), presso il quale coordina attualmente il \u201cSeminario permanente sulle politiche sociali e formative\u201d.\nDal 2010 \u00e8 professore emerito di Sociologia Economica.\n\u00c8 stato \u201cHarkness Fellow\u201d presso l'Universit\u00e0 della California a Berkeley negli a.a. 1965-66 e 1966-67; \u201cVisiting Scholar\u201d presso il Center for European Studies dell'Universit\u00e0 Harvard per l'a.a. 1980-81; \u201cProfesseur Invit\u00e9\u201d presso la Fondation nationale des sciences politiques di Parigi nell'a.a. 1993-1994 (secondo semestre); \u201cResearch Fellow\u201d presso l'Italian Institute for Advanced Studies della Columbia University di New York nell'aprile-giugno del 1997; \u201cProfesseur invit\u00e9\u201d presso la Fondation Maison des sciences de l'homme di Parigi nel febbraio-aprile del 2007.\n\u00c8 membro, dalla loro costituzione, della Associazione Italiana di Sociologia e di Academia Europ\u00e6a.Inoltre \u00e8 membro dei comitati scientifici della \u201cPolitiche Sociali\u201d, della \u201cRivista del diritto della sicurezza sociale\u201d, di \u201cStato e Mercato\u201d e di \u201cScuola Democratica\u201d.\nAl di l\u00e0 della carriera accademica, \u00e8 stato eletto Consigliere Regionale della Regione Marche (in carica dal 1982 al 1987). Ha poi ricoperto importanti incarichi istituzionali, in particolare dal febbraio 1999 all'ottobre 2002 \u00e8 stato Presidente dell'Istituto Nazionale Previdenza Sociale (INPS)."}
{"id": "2416966", "revid": "110157", "url": "https://it.wikipedia.org/wiki?curid=2416966", "title": "From First to Last (album)", "text": "From First to Last \u00e8 un album del gruppo musicale omonimo, pubblicato il 6 maggio 2008. Il disco ha raggiunto l'81\u00aa posizione della classifica statunitense Billboard 200."}
{"id": "2416967", "revid": "827882", "url": "https://it.wikipedia.org/wiki?curid=2416967", "title": "Yogurt gelato", "text": "Lo yogurt gelato (anche frozen yogurt, froyo, frogurt o congurt) \u00e8 un dolce congelato a base di o contenente yogurt o altri prodotti caseari. \u00c8 simile al gelato, ma con pi\u00f9 basso contenuto di grassi (dovuto all'uso di latte, invece di panna) e un po' pi\u00f9 aspro.\nStoria.\nAnche se lo yogurt gelato \u00e8 stato prodotto fin da almeno gli anni Settanta, esso non \u00e8 divenuto particolarmente popolare fino agli anni Ottanta. Quando fu introdotto come sana alternativa al gelato tradizionale, era molto diverso dagli yogurt gelati di oggi. I consumatori si lamentavano del sapore acre e della consistenza, simili allo yogurt magro. I produttori cominciarono quindi a lavorare ad una ricetta che i consumatori potessero apprezzare. Ben presto lo yogurt gelato ebbe un ritorno negli anni Ottanta (grazie anche alla storica azienda italiana PreGel che nel 1985 riusc\u00ec ad elaborare la ricetta del primo gelato al sapore di yogurt) e raggiunse vendite di 25 milioni di dollari nel 1986. Agli inizi degli anni Novanta, lo yogurt gelato costituiva il 10% del mercato dessert. \nProduzione.\nLo yogurt gelato di solito consiste in solidi del latte, materia grassa del latte, coltura di yogurt, edulcorante, gelatina, sciroppo di mais, coloranti e aromatizzanti. La materia grassa del latte rappresenta circa il 0,5-6% dello yogurt. Aggiunta in quantit\u00e0 inversamente proporzionali alla quantit\u00e0 di solidi del latte, la materia grassa del latte conferisce ricchezza allo yogurt. I solidi del latte costituiscono l'8-14% del volume del yogurt, fornendo lattosio per la dolcezza e proteine per la morbidezza e una maggiore resistenza allo scioglimento\nZucchero di canna o di barbabietola rappresenta circa il 15-17% degli ingredienti dello yogurt. Oltre ad aggiungere dolcezza, lo zucchero aumenta il volume degli ingredienti solidi nello yogurt, migliorando massa e consistenza. Gelatine animali e vegetali stabilizzano lo yogurt. Stabilizzatori riducono la cristallizzazione e ostacolare lo scioglimento in modo che lo yogurt gelato mantenga una buona consistenza indipendentemente dal trattamento o da variazioni di temperatura\nLo yogurt gelato pu\u00f2 essere fatto in una macchina da gelato, ma di solito le grandi imprese hanno linee di produzione specificamente dedicate alla produzione di yogurt gelati. I prodotti caseari e la gelatina sono combinati e omogeneizzati e poi raffreddati a 90 gradi Fahrenheit (32 gradi Celsius). A questa temperatura, la coltura di yogurt viene aggiunta e la miscela viene raffreddata a 40 gradi Fahrenheit (4 gradi Celsius). Una volta che ha raggiunto la temperatura e la viscosit\u00e0 desiderate, lo yogurt viene lasciato a riposare in vasche di maturazione per un periodo massimo di quattro ore.\nEdulcoranti, coloranti, aromi sono quindi aggiunti e la miscela di yogurt viene raffreddata tra 20 e 28 gradi Fahrenheit (tra -6 e -2 gradi Celsius). Al fine di creare maggior volume e consistenza, dell'aria viene incorporata nello yogurt mentre la miscela viene agitata. Quando una quantit\u00e0 sufficiente di aria \u00e8 stata incorporata nel prodotto, lo yogurt viene rapidamente congelato per prevenire la formazione di grandi cristalli di ghiaccio e conservato in un luogo freddo per la spedizione.\nUsi.\nLo yogurt gelato \u00e8 divenuto di uso simile al gelato ed \u00e8 servito in una grande variet\u00e0 di gusti e stili. Molte aziende permettono ai clienti la possibilit\u00e0 di aggiungere vari condimenti o di ordinare i loro yogurt gelati in coppette o coni. Alcuni venditori offrono anche variet\u00e0 senza zucchero. Yogurt gelato prodotti da Red Mango, Pinkberry e Yogorino sono di solito pi\u00f9 aspri e vicini alla ricetta originale. Nel mercato attuale lo yogurt gelato viene venduto in negozi chiamati \"yogurteria\", un settore commerciale in graduale espansione.\nQuesti negozi non usano tutti lo stesso metodo di produzione ma si distinguono in almeno due categorie (di non facile comprensione per il consumatore): una usa lo yogurt fresco come base per produrre il gelato, quindi non pastorizzando l'elaborato garantisce i fermenti lattici vivi in esso contenuti e l'assenza di lattosio se non vi \u00e8 stato aggiunto il latte; l'altra utilizza latte a lunga conservazione o in polvere aromatizzandolo con acido citrico, che funge anche da conservante, e a volte aggiungendo dei fermenti liofilizzati che conferiscono quel sapore acido dello yogurt pur rimanendo l'elaborato un surrogato dello yogurt, perch\u00e9 in contrasto con le direttive nazionali e comunitarie in materia di yogurt, che peraltro non garantisce l'assenza di lattosio."}
{"id": "2416975", "revid": "278830", "url": "https://it.wikipedia.org/wiki?curid=2416975", "title": "L'elisir del diavolo", "text": ""}
{"id": "2416977", "revid": "1442080", "url": "https://it.wikipedia.org/wiki?curid=2416977", "title": "Porsche Tennis Grand Prix 2009 - Doppio", "text": "Il doppio del Porsche Tennis Grand Prix 2009 \u00e8 stato un torneo di tennis facente parte del WTA Tour 2009.\nAnna-Lena Gr\u00f6nefeld e Patty Schnyder erano le detentrici del titolo ma hanno perso al 1\u00ba turno contro Iveta Bene\u0161ov\u00e1 e Barbora Z\u00e1hlavov\u00e1-Str\u00fdcov\u00e1.\nIn finale, Bethanie Mattek-Sands e Nadia Petrova hanno battuto Gisela Dulko e Flavia Pennetta,5\u20137, 6\u20133, 10\u20137"}
{"id": "2416980", "revid": "1632387", "url": "https://it.wikipedia.org/wiki?curid=2416980", "title": "Boris Nemcov", "text": "\u00c8 stato vicepremier del governo di Boris El'cin e cofondatore del partito Unione delle Forze di Destra (\"Sojuz Pravych Sil\"), che raggruppava alcune organizzazioni e movimenti politici indipendenti di area liberale all'opposizione al Governo russo guidato da Vladimir Putin. Dal 2000 fino alla sua morte, \u00e8 stato un critico schietto di Vladimir Putin. Nemtsov \u00e8 stato assassinato il 27 febbraio 2015 su un ponte vicino al Cremlino a Mosca.\nBiografia.\nGli inizi.\nIl padre, Efim Davidovi\u010d Nemcov, era viceministro dell'edilizia e membro del Pcus, mentre la madre, Dina Jakovlevna Ejdman, era ebrea e pediatra emerito dell'Urss. Nemcov aveva una sorella di nome Julija. L'unico membro della famiglia di fede ortodossa \u00e8 la nonna paterna: praticante, fa battezzare in segreto il nipote. Ci\u00f2 nonostante, Boris Nemcov si dichiara agnostico. Dopo la separazione dal marito, Dina Jakovlevna si trasferisce con i due figli, che hanno allora dieci e quattro anni, a Gor'kij, l'odierna Ni\u017enij Novgorod.\nBoris Nemcov studia fisica all'universit\u00e0 statale di Gor'kij dal 1976 al 1981 e nel 1985 ottiene un dottorato in fisica e matematica, sostenendo la tesi all'et\u00e0 di 25 anni. Fino al 1990, lavora come \"senior scientist\" presso l'istituto di ricerca di radiofisica di Gor'kij (\u0413\u043e\u0440\u044c\u043a\u043e\u0432\u0441\u043a\u0438\u0439 \u043d\u0430\u0443\u0447\u043d\u043e-\u0438\u0441\u0441\u0441\u043b\u0435\u0434\u043e\u0432\u0430\u0442\u0435\u043b\u044c\u0441\u043a\u0438\u0439 \u0440\u0430\u0434\u0438\u043e\u0444\u0438\u0437\u0438\u0447\u0435\u0441\u043a\u0438\u0439 \u0438\u043d\u0441\u0442\u0438\u0442\u0443\u0442, \u041d\u0418\u0420\u0424\u0418).\nNel 1986, in seguito al disastro di \u010cernobyl, Nemcov organizza un movimento di protesta nella citt\u00e0 di Gor'kij, per impedire la costruzione di una nuova centrale nucleare nella regione. Nello stesso anno, si propone come candidato indipendente per le elezioni del Congresso dei Deputati del Popolo Sovietico (Parlamento) come candidato indipendente, ma la commissione elettorale locale, controllata dal Partito Comunista, glielo impedisce.\nCarriera politica.\nNel 1989 Nemcov riesce a prendere parte alle elezioni del Congresso dei Deputati del Popolo Sovietico. Il suo programma prevede una serie di riforme, radicali per l'epoca, e di idee a sostegno di una democrazia multipartitica e dell'impresa privata. Non viene eletto, ma si ripresenta nel 1990 alle elezioni del Soviet Supremo della Repubblica Russa come rappresentante di Gor'kij (che, proprio grazie a Nemcov, sarebbe in seguito tornata al nome originario di Ni\u017enij Novgorod). Questa volta, Nemcov ha la meglio sugli altri undici candidati, la maggioranza dei quali sono membri della nomenklatura del Partito Comunista. In Parlamento si unisce alla Coalizione Riformista e ai gruppi di centro-sinistra.\nAll'interno del Parlamento russo, Nemcov entra a far parte del comitato legislativo, che si occupa delle riforme agricole e della liberalizzazione del commercio estero. In quel periodo, viene in contatto con Boris El'cin, il quale rimane impressionato dall'operato del giovane. Nel 1991, durante il tentato colpo di Stato da parte di alcuni membri del governo conservatori, Nemcov si dichiara fermo sostenitore del presidente e gli rimane a fianco durante tutta la durata degli scontri. Dopo gli eventi dell'ottobre 1991, la lealt\u00e0 di Nemcov viene ricompensata con la nomina a rappresentante plenipotenziario del presidente della Federazione Russa nell'oblast' di Ni\u017enij Novgorod.\nIn seguito, nel dicembre 1991, viene nominato governatore dell\"'oblast\" e rieletto per volont\u00e0 popolare nel dicembre 1995. Il suo incarico \u00e8 segnato dalla messa in atto di un programma di riforme di ampia portata a favore della creazione di un libero mercato che si traduce in una significativa crescita economica della regione. Le riforme di Nemcov vengono elogiate dall'ex Primo ministro britannico Margaret Thatcher, che nel 1993 visita Ni\u017enij Novgorod.\nNel dicembre 1993, Nemcov viene eletto al Consiglio della Federazione Russa, la camera alta del Parlamento russo. Nel corso della campagna elettorale viene appoggiato da Vybor Rossii (\"Scelta della Russia\") e da Jabloko, i due principali partiti liberali russi del tempo.\nNel marzo 1997, Nemcov \u00e8 nominato primo vicepremier della Federazione Russa, con lo specifico compito di apportare riforme nel settore energetico. In questo periodo, pu\u00f2 contare su un ampio appoggio popolare e sembra essere il candidato numero uno per diventare presidente della Russia nel 2000. Nell'estate 1997, i sondaggi indicano che il 50% degli intervistati lo vorrebbe come candidato alle presidenziali. Tuttavia, la sua carriera politica subisce un brusco declino nell'agosto 1998 in seguito al crollo della borsa russa e alla conseguente crisi economica. Nemcov in quel periodo fa parte del team economico di Anatolij \u010cubajs ed \u00e8 costretto a dimettersi dall'incarico di vicepremier. Dopo che il primo ministro Viktor \u010cernomyrdin viene destituito nel 1998, Nemcov viene nuovamente nominato vicepremier, ma deve dimettersi ancora una volta dopo la dissoluzione del governo da parte di El'cin.\nNell'agosto 1999, Nemcov diviene uno dei cofondatori della nuova coalizione liberale democratica Sojuz Pravych Sil, che riceve quasi 6 milioni di voti, pari all'8,6% nelle elezioni parlamentari del dicembre dello stesso anno. Nemcov viene eletto alla Duma di Stato, la camera bassa del Parlamento russo. Nel maggio 2000, dopo le dimissioni dell'ex leader del partito Sergej Kirienko, Nemcov \u00e8 eletto leader di Sojuz Pravych Sil e il suo gruppo parlamentare entra a far parte della Duma di Stato. La sua posizione di leader del partito viene confermata al congresso di Sojuz Pravych Sil nel maggio 2001, quando riceve sostegno da parte di oltre il 70% dei delegati.\nNel 2002 prende parte alle negoziazioni con i sequestratori durante la Crisi del teatro Dubrovka.\nTra il 2000 e il 2003 Nemcov si trova in una situazione politica difficile: si oppone fortemente alla politica del presidente Vladimir Putin, giudicandola una regressione della democrazia e delle libert\u00e0 civili in Russia, ma, nel contempo, \u00e8 costretto a collaborare con il copresidente di Sojuz Pravych Sil, Anatolij \u010cubajs, favorevole a una linea pi\u00f9 conciliatoria nei confronti del Cremlino. Di conseguenza, il messaggio di Sojuz Pravych Sil appare confuso e il movimento si aliena i voti di molti elettori liberali.\nNelle elezioni parlamentari del dicembre 2003, a capo della lista di Sojuz Pravych Sil compaiono Nemcov e \u010cubajs, e il partito riceve solo 2,4 milioni di voti, pari al 4%, non raggiungendo cos\u00ec la soglia minima del 5% per entrare in Parlamento. La conseguenza immediata \u00e8 la perdita dei seggi nella Duma di Stato.\nL'esito ufficiale delle elezioni viene messo in dubbio sia dagli exit-poll sia dal conteggio dei voti parallelo condotto da osservatori indipendenti, che danno Sojuz Pravych Sil sopra al 5%, percentuale che permette di avere seggi parlamentari. Nel gennaio 2004, Boris Nemcov, in ogni caso, decide di dare le proprie dimissioni formali, assumendosi la responsabilit\u00e0 della sconfitta elettorale.\nDopo gli incarichi pubblici.\nNel gennaio 2004, Boris Nemcov scrive insieme a Vladimir Kara-Murza, suo consigliere di vecchia data e collega di partito, un articolo: un appello alla maggioranza putiniana, che mette in guardia sui pericoli dell'imminente dittatura di Putin. L'articolo viene pubblicato sulla \"Nezavisimaja Gazet\" (il giornale indipendente). Nello stesso mese, Nemcov collabora alla fondazione del \"Comitato 2008\", che raccoglie tutti i gruppi d'opposizione, tra cui quello di Garry Kasparov, di Vladimir Bukovskij e di altri autorevoli liberali.\nNel febbraio 2004, Nemcov viene nominato direttore del gruppo \"Neftjanoj\", del quale fa parte anche la Neftjanoj Bank (Nicholson, 9 dicembre 2005). Presidente del gruppo \u00e8 il suo amico Igor' Lin\u0161ic. Tuttavia, nel dicembre 2005, viene dato avvio a un'investigazione in seguito all'accusa di riciclaggio di denaro e frode. In seguito a tale accusa, Nemcov rinuncia all'incarico nella societ\u00e0, affermando di voler minimizzare le conseguenze derivanti dalla sua continua partecipazione alla politica russa.\nDurante le elezioni presidenziali ucraine del 2004, Nemcov si dichiara forte sostenitore del candidato Viktor Ju\u0161\u010denko, che risulta vincitore, mentre il governo russo appoggia il leader dell'opposizione. Subito dopo la Rivoluzione arancione (le elezioni e la serie di proteste che ne sono seguite) in Ucraina, Ju\u0161\u010denko nomina Nemcov consigliere economico (Dow Jones International News, 14 febbraio 2005). Nemcov si prefigge come obiettivo principale quello di migliorare le relazioni economiche fra Ucraina e Russia, deterioratesi dopo il sostegno dato dal governo Putin all'oppositore di Ju\u0161\u010denko durante le elezioni presidenziali. La nomina di Nemcov da parte di Ju\u0161\u010denko ha suscitato molto scalpore sia in Russia sia in Ucraina.\nAlla met\u00e0 del 2005, le relazioni tra Nemcov e il governo ucraino divengono instabili quando un gruppo di legislatori ultra nazionalisti chiede a Ju\u0161\u010denko la destituzione del consigliere russo, accusato di aver criticato le decisioni del gabinetto ucraino (Dow Jones International News, 3 giugno 2005). Nonostante le critiche, Nemcov continua a ricoprire l'incarico di consigliere economico di Ju\u0161\u010denko fino all'ottobre del 2006, mese in cui il presidente dell'Ucraina annuncia che Nemcov \u00e8 stato \"sollevato dai suoi incarichi come consigliere presidenziale indipendente\".\nIl 25 novembre 2007 Nemcov viene arrestato dalla polizia durante una protesta non autorizzata contro il presidente Putin, secondo le dichiarazioni dello stesso alla stampa, e viene liberato il giorno stesso.\nIl 26 dicembre 2007, Nemcov ritira la sua candidatura alle elezioni presidenziali del 2008, affermando di non voler sottrarre voti a Michail Kas'janov, l'altro candidato dell'\u201copposizione democratica\u201d.\nInsieme a Garry Kasparov, Nemcov collabora alla formazione, del movimento politico dell'opposizione Solidarnost' (Solidariet\u00e0), formatosi il 13 dicembre 2008. L'organizzazione intende unire le diverse forze dell'opposizione in Russia. Nel corso di un convegno di partito, il 12 marzo del 2009, Nemcov annuncia la propria candidatura a sindaco di So\u010di nelle elezioni comunali del 26 aprile. Nemcov, nato a So\u010di, ha proposto di spostare una serie di competizioni dei XXII Giochi olimpici invernali, in luoghi dal clima pi\u00f9 adatto.\nIl 23 marzo 2009, Nemcov ha subito un presunto attentato alla sua persona: alcune persone gli hanno lanciato in faccia un liquido contenente cloruro di ammonio.\nIl 31 luglio 2010 Nemcov viene arrestato dalla polizia durante una manifestazione non autorizzata dedicata all'articolo 31 della Costituzione russa, che garantisce il diritto alle manifestazioni pacifiche.\nNel 2014 si schiera contro l'intervento armato nell'est Ucraina scrivendo una lettera aperta ai militari russi nella quale definisce illegali le loro attivit\u00e0. Nei mesi successivi, l'ex delfino di Eltsin rilascia un'ultima intervista nella quale dichiara: \nL'assassinio.\nLa sera del 27 febbraio 2015, Nemcov viene assassinato a Mosca a colpi d'arma da fuoco mentre sta attraversando il ponte Bol'\u0161oj Moskvoretsky, vicino al Cremlino tornando a casa dopo una cena in compagnia di Anna Duritskaya (russo: \u0410\u043d\u043d\u0430 \u0414\u0443\u0440\u0438\u0446\u043a\u0430\u044f), una modella ucraina di 23 anni che era stata la sua ragazza per due anni e mezzo. Lei \u00e8 testimone dell'uccisione di Nemtsov, ma non rimane ferita.\nIl video del ponte di TV Tsentr al momento dell'omicidio mostra che \u00e8 accaduto mentre un veicolo di servizio municipale stava passando da Nemtsov e una persona viene vista fuggire dalla scena in un'automobile bianca o grigia. Secondo il quotidiano russo \"Kommersant\", al momento dell'omicidio tutte le telecamere di sicurezza della zona erano spente per manutenzione. L'unico video dell'incidente \u00e8 stato ottenuto dalla videocamera dello studio TV Tsentr, da una lunga distanza. Al momento dell'omicidio, la telecamera \u00e8 stata bloccata da un veicolo municipale fermo. L'uccisione avvenne il giorno prima che Nemtsov guidasse la marcia dell'opposizione Vesna (russo: \u0432\u0435\u0441\u043d\u0430, lett. \"primavera\"), una manifestazione di strada organizzata per protestare contro le condizioni economiche in Russia e contro la guerra in Ucraina. La notte dopo l'omicidio di Nemtsov, i suoi documenti, scritti e dischi rigidi per computer furono confiscati in una perquisizione della polizia nel suo appartamento in via Malaya Ordynka.\nL'omicidio non fu rivendicato pubblicamente, ma le autorit\u00e0 parlarono di possibili sicari. Una settimana dopo la morte, la polizia arrest\u00f2 5 ceceni sospettati di averlo ucciso.\nIl processo si svolse agli inizi del 2017, con gli assassini condannati da 11 a 20 anni di reclusione.\nIdee politiche.\nDa quando \u00e8 stato destituito dal governo, Nemcov \u00e8 divenuto un importante attore sulla scena politica dell'opposizione al Governo russo guidato da Vladimir Putin. Per le sue idee politiche, Nemcov \u00e8 stato definito un \u201cnuovo liberale\u201d. I nuovi liberali, di cui Nemcov \u00e8 stato il principale rappresentante, sono figure politiche che si rifanno al \u201ccapitalismo del popolo\u201d, termine coniato dallo stesso Boris Nemcov. Il capitalismo del popolo accetta il mercato e la propriet\u00e0 privata come pilastri della nuova societ\u00e0 russa, ma \u201crespinge la convinzione secondo cui le forze di mercato sono l'unico mezzo effettivo per regolare tutte le sfere della vita economica e sociale\u201d.\nNemcov ha approfondito ulteriormente le sue idee politiche in un articolo del 2000 pubblicato dall'Harvard International Review. In tale scritto, Nemcov delinea gli scenari futuri della societ\u00e0 e del governo russo, sostenendo che probabilmente questo intraprender\u00e0 un cammino \u201cmoderatamente ottimistico\u201d, caratterizzato dal conservatorismo e da cambiamenti moderatamente reazionari. Inoltre, \u00e8 possibile che le libert\u00e0 politiche vengano ristrette, ma non ci sar\u00e0 un ritorno totale a un governo sullo stampo di quello sovietico, cammino che Nemcov considera \u201cpessimistico\u201d. Tuttavia, Nemcov avverte che tale cammino, con tutta probabilit\u00e0, porter\u00e0 a una stagnazione economica. Nemcov ha poi messo in discussione il potere e l'autorit\u00e0 di molti governatori delle Repubbliche, li ha paragonati a \u201cprincipi feudali\u201d e ha proposto il ritorno a una struttura che li ponga sotto il controllo federale.\nNemcov \u00e8 stato membro del Consiglio federale del Sojuz Pravych Sil e copresidente del \"Comitato 2008\".\nNemcov \u00e8 autore dei libri \"Inafferrabile Russia. Confessione di un ribelle\" (2008) e \"Disastro Putin. Libert\u00e0 e democrazia in Russia\" (2009), entrambi editi da Spirali. Insieme a Vladimir Milov, ha scritto inoltre i dossier \"Putin. Itogi\" (2008; \"Putin. Il bilancio\"), \"Putin i Gazprom\" (2008; \"Putin e Gazprom\"), \"Putin i krizis\" (2009; \"Putin e la crisi\") e \"So\u010di i Olimpiada\" (2009; \"So\u010di e le Olimpiadi\")."}
{"id": "2416987", "revid": "48344", "url": "https://it.wikipedia.org/wiki?curid=2416987", "title": "Classe Shokaku (portaerei)", "text": ""}
{"id": "2416989", "revid": "1941276", "url": "https://it.wikipedia.org/wiki?curid=2416989", "title": "Talkin' 'Bout Your Generation", "text": "Talkin' 'Bout Your Generation \u00e8 un quiz show australiano prodotto da Granada Productions e trasmesso per la prima volta il 5 maggio 2009. Dal 2018 va in onda sulla rete Nine Network.\n2009-2012.\nPresentato da Shaun Micallef, \"Talkin' 'Bout Your Generation\" \u00e8 un quiz che consiste nel confronto culturale fra tre squadre, ognuna delle quali rappresenta una generazione. I capitani delle squadre sono Amanda Keller (generazione \"Baby Boomers\"), Charlie Pickering (generazione \"X\") e Josh Thomas (generazione \"Y\"). Ogni capitano \u00e8 accompagnato da un ospite diverso in ogni episodio.\nDal 2018.\nPresentato da Shaun Micallef, \"Talkin' 'Bout Your Generation\" \u00e8 un quiz che consiste nel confronto culturale fra tre squadre, ognuna delle quali rappresenta una generazione. I capitani delle squadre sono Robyn Butler (generazione \"X\"), Andy Lee (generazione \"Y\") e Laurence Boxhall (generazione \"Z\"). Ogni capitano \u00e8 accompagnato da un ospite diverso in ogni episodio."}
{"id": "2416991", "revid": "30580", "url": "https://it.wikipedia.org/wiki?curid=2416991", "title": "Gran Premio del Belgio 1964", "text": "Il Gran Premio del Belgio 1964 fu la terza gara della stagione 1964 del Campionato mondiale di Formula 1, disputata il 14 giugno sul Circuito di Spa-Francorchamps.\nLa corsa vide la vittoria di Jim Clark su Lotus-Climax, seguito da Bruce McLaren su Cooper-Climax e da Jack Brabham su Brabham-Climax.\nGara.\nLa parte finale del Gran Premio fu ricca di colpi di scena. A due giri dalla fine Dan Gurney, in testa alla gara, deve rientrare ai box per rifornirsi ma viene fatto ripartire perch\u00e9 non c'\u00e8 pi\u00f9 benzina: si fermer\u00e0 lungo il tracciato, ma venne comunque qualificato 6\u00b0 per aver percorso pi\u00f9 del 90% della gara. Passa quindi al comando Graham Hill, che a met\u00e0 dell'ultimo giro si ferma per un guasto alla pompa della benzina: dovr\u00e0 accontentarsi della quinta piazza. Quando mancano pochi chilometri alla conclusione al primo posto c'\u00e8 McLaren, al quale per\u00f2 si rompe la cinghia dell\u2019alternatore prima dell\u2019ultima curva, il tornante La Source. Il rettilineo finale \u00e8 in discesa e il neozelandese spera di passarlo anche a motore spento, ma viene superato di slancio a 100 metri dall\u2019arrivo dalla Lotus di Jim Clark, che incredibilmente conquista il GP."}
{"id": "2416995", "revid": "124699053", "url": "https://it.wikipedia.org/wiki?curid=2416995", "title": "Una vita da vivere", "text": "Una vita da vivere (\"One Life to Live\") \u00e8 una soap opera americana andata in onda sulla ABC dal 15 luglio 1968 al 13 gennaio 2012 e poi ripresa per pochi mesi nel 2013.\nCreato da Agnes Nixon, il serial \u00e8 stato il primo sceneggiato del genere ad affrontare le diversit\u00e0 socioeconomiche e razziali della societ\u00e0 americana e ha messo in scena diverse problematiche sociali.\nProduzione.\nA seguito del successo della serie \"Destini\" della NBC, la ABC chiese alla creatrice della soap della rete rivale di creare un nuovo serial. Sebbene l'idea principale della Nixon si basasse sulla classica formula della ricca famiglia contrapposta a una famiglia povera, l'autrice era stanca delle restrizioni imposte dalla natura tendenzialmente intoccabile alla base di questo genere di serial. Decise, cos\u00ec, di mettere in risalto le diversit\u00e0 etniche e socioeconomiche dei protagonisti della sua nuova creazione.\nNei primi titoli di testa del serial, si vedeva un fuoco crepitante, rappresentazione visiva di quello che fu il primo titolo della soap, \"Between Heaven and Hell\" (Fra Paradiso e Inferno), cambiato poi in \"One Life to Live\" per evitare controversie. Lo sceneggiato fu inizialmente prodotto dalla Colgate-Palmolive (che gi\u00e0 sponsorizzava \"The Doctors\"). Poi, nel dicembre del 1974, la ABC rilev\u00f2 la serie dalla compagnia della Nixon, la Creative Horizons Inc. La durata media delle prime puntate era di mezz'ora, espansa a 45 minuti nel 1976 e a un'ora a partire dal 1978.\nLa serie venne prodotta fino al 2012 quando venne anche ipotizzato un suo spostamento su internet insieme a \"La valle dei pini\", poi saltato perch\u00e9 molti attori avevano gi\u00e0 firmato contratti con altre soap. Il 7 gennaio 2013, Prospect Park ha confermato la continuazione della soap su \"The Online Network\", su \"Hulu\", su \"Hulu Plus\", e su \"iTunes\", e le prime riprese iniziarono a febbraio 2013. La serie riprese il 29 aprile 2013 ma non ha ottenuto il riscontro sperato sul web e venne nuovamente interrotta il 3 settembre 2013. La stessa sorte \u00e8 toccata anche a \"La valle dei pini\".\nTrama.\nCon la classica formula delle soap opera, si intrecciano gli amori e gli intrighi di famiglie di diverse estrazioni sociali. Nell'immaginaria cittadina di Llanview, in Pennsylvania, inizialmente si intrecciano i destini della ricca famiglia Lord e dei medio ricchi Siegel, nel corso degli anni furono introdotte le famiglie appartenenti alla classe media dei Riley e Wolek e gli afroamericani Gray.\nNel corso degli anni la soap opera ha affrontato diverse tematiche attraverso il suo personaggio pi\u00f9 rappresentativo, ovvero Victoria \"Viki\" Lord che ha dovuto affrontare la vedovanza, uno stupro, divorzi, ictus e un cancro al seno. \"Una vita da vivere\" \u00e8 stata la prima soap opera ad affrontare la tematica dell'omosessualit\u00e0, raccontata apertamente nella fascia del daytime attraverso il personaggio dell'adolescente Billy Douglas, interpretato da Ryan Phillippe, seguendo la presa di coscienza della sua sessualit\u00e0 e il suo successivo coming out.\nPersonaggi.\nPrima di diventare famosi.\nMolti attori, prima di diventare celebri, presero parte alla soap opera, tra questi vi furono:"}
{"id": "2416996", "revid": "71433", "url": "https://it.wikipedia.org/wiki?curid=2416996", "title": "One Life to Live", "text": ""}
{"id": "2416999", "revid": "767487", "url": "https://it.wikipedia.org/wiki?curid=2416999", "title": "Unwritten Law", "text": "Gli Unwritten Law sono un gruppo pop punk statunitense formatosi nel 1990 a Poway, un sobborgo di San Diego, sotto contratto con Suburban Noize Records dal 2010. In diciott'anni di attivit\u00e0 hanno pubblicato sette album studio e partecipato a tour internazionali, tra cui il Warped Tour. Il loro brano di maggior successo \u00e8 \"Seein' Red\", piazzatosi al numero 1 della Alternative Songs.\nStoria.\nFormazione.\nIl gruppo si form\u00f2 intorno al batterista Wade Youman e si susseguirono cambi di formazione fino a quando la formazione non si stabilizz\u00f2 con l'arrivo di Scott Russo alla voce, Steve Morris e Rob Brewer alle chitarre e John Bell al basso. Il gruppo pubblic\u00f2 la sua prima demo nel 1992, presto seguita dal singolo in vinile \"Blurr\" nel 1993. La band si inser\u00ec rapidamente nella prolifica scena di San Diego, che includeva al tempo blink-182, Buck-O-Nine, Sprung Monkey, Drive Like Jehu e Rocket from the Crypt.\nPrimi album.\nNel 1994 l'ensemble registr\u00f2 il suo primo album, \"Blue Room\", pubblicato dall'etichetta locale Red Eye Records. L'album mostr\u00f2 le potenzialit\u00e0 punk del gruppo e guadagn\u00f2 alla band una buona reputazione nella scena di San Diego e l'opportunit\u00e0 di suonare pi\u00f9 concerti. Tracce come \"CPK\", \"Shallow\" e \"Suzanne\" sono tuttora suonate nei concerti della band. L'album attir\u00f2 l'attenzione della Epic Records, che firm\u00f2 un contratto con la band e ripubblic\u00f2 \"Blue Room\" l'anno seguente.\nIl secondo album del gruppo, \"Oz Factor\", fu pubblicato nel 1996, da cui furono estratti i singoli \"Superman\", \"Denied\" e \"Tell Me Why\". L'anno seguente la band fu impegnata in un tour negli USA con, tra gli altri, blink-182 e Pennywise.\n\"Unwritten Law\".\nNel 1997 gli Unwritten Law firmarono con la Interscope Records e il bassista John Bell lasci\u00f2 la band. Il bassista dei Pivit Micah Albao raggiunse il gruppo a Seattle per la registrazione dell'album omonimo \"Unwritten Law\", che fu pubblicato nel 1998. Il singolo \"Cailin\" raggiunse la posizione numero 28 nella Alternative Songs.. Pat \"PK\" Kim, ex Sprung Monkey, entr\u00f2 nella band come bassista permanente e la band part\u00ec per il Warped Tour, che la port\u00f2 in Nordamerica, Europa e Australia.\nIl successo.\nIl gruppo lavor\u00f2 per molto tempo all'album successivo, \"Elva\", che usc\u00ec nel 2002 e segn\u00f2 una svolta del sound del gruppo in senso marcatamente commerciale. Questo cambio di sonorit\u00e0 port\u00f2 fortuna alla band, e i singoli \"Up All Night\", \"Rest of My Life\" e \"Seein' Red\" raggiunsero rispettivamente le posizioni numero 14, numero 16 e numero 1 della Alternative Songs. In seguito la band fece un lungo tour con Sum 41 e The Used.\nNel 2003 il gruppo fu invitato da VH1 a filmare un episodio della serie live acustica \"Music in High Places\". Il gruppo registr\u00f2 una serie di concerti acustici in vari locali allo Yellowstone National Park, e li prepararono per l'uscita in un album, ma la Interscope non volle pubblicarlo. Per questo motivo la band rescisse il suo contratto con l'etichetta e firm\u00f2 con la Lava Records, che pubblic\u00f2 \"Music in High Places\", pubblicato anche in DVD con il titolo \"Live in Yellowstone\".\nCambi di formazione.\nPoco dopo la pubblicazione di \"Music in High Places\" il batterista Wade Youman fu cacciato dalla band a causa di problemi personali e professionali. Per la registrazione del successivo \"Here's to the Mourning\" la band si serv\u00ec dei batteristi Adrian Young dei No Doubt e Tony Palermo dei Pulley. Nel 2005 Palermo si un\u00ec definitivamente al gruppo come batterista in pianta stabile. Allen e Linda Perry contribuirono alla scrittura del testo del singolo \"Save Me (Wake Up Call)\", seguito da \"She Says\".\nNel marzo 2005 il chitarrista Rob Brewer abbandon\u00f2 il gruppo a causa di alcuni litigi con il frontman Russo e altri componenti della band, che decise di non sostituirlo e rinunciare quindi al secondo chitarrista. Il gruppo prosegu\u00ec quindi a pubblicizzare \"Here's to the Mourning\" con tour negli USA e oltreoceano.\nAvvenimenti recenti.\nGli Unwritten Law furono occupati per quasi tutto il 2006 nella registrazione di un \"best of\" intitolato \"The Hit List\", che fu pubblicato il 2 gennaio 2007 dalla Abydos Records. Include diciassette tra le pi\u00f9 celebri tracce del gruppo, quasi tutte registrate nuovamente dalla nuova formazione, oltre a due nuove tracce tra cui il singolo \"Shoulda Known Better\". Inoltre la Interscope pubblic\u00f2 un \"best of\" dal nome \"\", composto da brani tratti da \"Unwritten Law\" e \"Elva\". Nel luglio 2007 il gruppo cominci\u00f2 un tour in supporto di \"The Hit List\", con il batterista Dylan Howard come sostituto di Palermo, la cui moglie era in procinto di partorire.\nSempre durante il 2007 Palermo fu batterista in un tour Papa Roach, e nel marzo 2008 fu annunciato che egli sarebbe diventato batterista permanente di questa band.. Intanto gli Unwritten Law, con il nuovo batterista Dylan Howard, filmarono un DVD live al \"Key Club\" di Hollywood nel marzo 2008., pubblicato nel 2008.\nTracce in film e videogame.\n\"Cailin\" \u00e8 stata usata nella colonna sonora del film \"Coyote Ugly\", nel quale si vede la band suonare la canzone. \"Get Up\" \u00e8 stata usata nel trailer di \"Indigo Prophecy\". \"California Sky\" invece \u00e8 stata inserita nel videogioco \"Dave Mirra Freestyle BMX\" per Play Station. \"Celebration Song\" \u00e8 stata inclusa in ' e \"MX vs. ATV Unleashed\", mentre \"F.I.G.H.T.\" appare in \"Burnout Revenge\" e '.."}
{"id": "2417003", "revid": "1305772", "url": "https://it.wikipedia.org/wiki?curid=2417003", "title": "The Unwritten Law", "text": ""}
{"id": "2417005", "revid": "1543377", "url": "https://it.wikipedia.org/wiki?curid=2417005", "title": "Idolina Landolfi", "text": "Biografia.\nIdolina Landolfi nacque a Roma il 19 maggio 1958, ma, come il padre - lo scrittore Tommaso -, complet\u00f2 i propri studi a Firenze, dove si laure\u00f2 in Letteratura italiana. \nVisse dividendosi tra l'Italia e Parigi, collaborando come critica letteraria, con articoli su autori italiani e francesi dell'Ottocento e del Novecento per vari quotidiani e settimanali, tra cui \"La Stampa\", \"la Repubblica\", \"Il Mattino\", \"il manifesto\", \"Diario\", \"Le Monde Diplomatique\", \"Il Piccolo\", \"Stilos\", \"Europe\", \"Chroniques italiennes\"; per pi\u00f9 di dieci anni scrisse continuativamente per \"Il Giornale\" diretto da Indro Montanelli. \nLa sua attivit\u00e0 di scrittrice non si limit\u00f2 per\u00f2 a collaborazioni con periodici, e nel corso degli anni ha pubblicato alcuni libri, tra cui raccolte di racconti, un romanzo per ragazzi e un libro d'arte.\nAlcuni suoi racconti e articoli apparvero in \"Paragone\", \"Panta\", \"Nuovi Argomenti\", \"Il Ponte\", \"Semicerchio\", \"Poesia\". \nIdolina Landolfi svolse anche un'intensa attivit\u00e0 di traduttrice dal francese, occupandosi, in particolare, di testi di Jacques Derrida, Michel Tournier, Elie Wiesel, Eug\u00e8ne Dabit, Boris Vian. \nTenne corsi di scrittura creativa ed editing a Firenze, Roma e Benevento, alla scuola \"Techn\u00e8\", nonch\u00e9 seminari sulla traduzione letteraria presso varie universit\u00e0.\nDiresse a lungo, all'interno di un progetto finanziato dalla Provincia di Salerno, la rassegna internazionale di poesia \"DiVersi Racconti\" e il premio di narrativa \"Lo Stellato\", curando i relativi volumi di racconti e poesie. \nPer alcuni anni coordin\u00f2 la sezione dedicata alla letteratura nell'ambito del festival \"Benevento Citt\u00e0 Spettacolo\". La sua attivit\u00e0 di curatrice editoriale si rivolse invece per pi\u00f9 di vent'anni soprattutto alle opere del padre, ripubblicandole con apparati critici presso gli editori Rizzoli e Adelphi. Proprio al fine di tutelare e gestire i materiali del padre, nel 1996 fond\u00f2 il Centro Studi Landolfiani, di cui fu la presidente fino alla morte. In questa veste si distinse per aver fondato la rivista \u00abDiario perpetuo\u00bb, che costituisce il bollettino del Centro stesso. Collabor\u00f2 alle pagine culturali del quotidiano Il Giornale fino al maggio 2008.\nLa sua biblioteca personale \u00e8 stata donata alla Biblioteca Umanistica di Siena.\nArchivio.\nIl materiale archivistico e la sua Biblioteca \u00e8 pervenuto alla Biblioteca della Facolt\u00e0 di Lettere e Filosofia dell'Universit\u00e0 di Siena nel 2010.\nCorrispondenza: la corrispondenza \u00e8 raccolta in 5 scatole e copre un arco cronologico che va dal 1978 al 2008, per una stima complessiva indicativa di circa mille lettere, non ordinate.\nManoscritti: tra i materiali di lavoro di Idolina Landolfi sono conservati fascicoli di racconti dattiloscritti, appunti e altri dattiloscritti di vario tipo; \nDiari, Agende e Taccuini: si conservano 4 agende, ad uso personale e 4 schedari di lavoro, relativi alle traduzioni. \nRaccolte di materiale bibliografico, di giornali, riviste: il fondo consta di una consistente raccolta di riviste e giornali di vario genere\nMateriale grafico e iconografico:15 album di fotografie, cartoline illustrate e circa 15 poster, stampe e quadretti.\nDocumenti su supporti avanzati: il materiale audio-video (una decina di cd-rom e dvd) \u00e8 per lo pi\u00f9 relativo a film.\nBiblioteca: il fondo archivistico depositato presso la Biblioteca della Facolt\u00e0 di Lettere e Filosofia dell'Universit\u00e0 di Siena si accompagna alla donazione di circa 3000 volumi appartenuti sia ad Idolina Landofli, tra i quali si pu\u00f2 identificare un nucleo strettamente personale costituito da circa 200 libri, che a Tommaso Landolfi, come ad esempio molte prime edizioni dei suoi romanzi databili intorno agli anni '30-'40 del Novecento."}
{"id": "2417006", "revid": "1305772", "url": "https://it.wikipedia.org/wiki?curid=2417006", "title": "Folkways", "text": ""}
{"id": "2417008", "revid": "640277", "url": "https://it.wikipedia.org/wiki?curid=2417008", "title": "Homerun (Gotthard)", "text": "Homerun \u00e8 il quinto album in studio della rock band svizzera Gotthard, pubblicato nel gennaio del 2001 dalla BMG/Ariola. L'uscita \u00e8 stata anticipata dalla pubblicazione del singolo \"Heaven\" nel dicembre del 2000.\nSi tratta dell'album di maggior successo commerciale della band. Ha debuttato direttamente al primo posto della classifica svizzera, mantenendolo per sei settimane consecutive. In patria \u00e8 inoltre risultato il disco pi\u00f9 venduto in assoluto nell'anno 2001.\nL'album \u00e8 arrivato in poco tempo a essere certificato triplo disco di platino per le vendite nel 2001. Il 9 novembre 2011 \u00e8 stato comunicato che \u00e8 diventato quadruplo disco di platino.\nLe sonorit\u00e0 del disco seguono la scia intrapresa dai Gotthard con il precedente \"Open\", dallo stile pi\u00f9 ricercato e in contrasto con il sound aggressivo degli esordi.\nTracce.\nTutte le canzoni sono state composte da Steve Lee, Leo Leoni e Chris von Rohr, eccetto dove indicato."}
{"id": "2417016", "revid": "640277", "url": "https://it.wikipedia.org/wiki?curid=2417016", "title": "Human Zoo (Gotthard)", "text": "Human Zoo \u00e8 il sesto album in studio della rock band svizzera Gotthard, pubblicato nel febbraio del 2003 dalla BMG/Ariola. L'uscita \u00e8 stata anticipata dalla pubblicazione del singolo \"What I Like\" nel gennaio dello stesso anno.\nL'album \u00e8 stato registrato nello studio personale della band a Lugano, in Svizzera, e mixato poi a Los Angeles, in California. La produzione \u00e8 stata affidata a Marc Tanner, reduce dal successo della sua collaborazione con i The Calling. Si conclude quindi il rapporto lavorativo tra il gruppo e il produttore Chris von Rohr, iniziata con il primo album \"Gotthard\" nel 1992.\nL'album ha debuttato direttamente al primo posto della classifica svizzera, mantenendolo per quattro settimane consecutive.\nCon questo disco i Gotthard decidono di interrompere la svolta sonora pi\u00f9 leggera intrapresa nei due album precedenti, in favore di un parziale ritorno al sound pi\u00f9 duro degli esordi. Si tratta senza ombra di dubbio dell'album pi\u00f9 sperimentale dell'intera discografia del gruppo, infatti diversi brani si contraddistinguono per la presenza di strumenti ad arco, abbastanza inusuali per la proposta abituale dei Gotthard.\nTracce.\nTutte le canzoni sono state composte da Steve Lee, Leo Leoni e Marc Tanner, eccetto dove indicato."}
{"id": "2417024", "revid": "767487", "url": "https://it.wikipedia.org/wiki?curid=2417024", "title": "Lipservice", "text": "Lipservice \u00e8 il settimo album in studio della rock band svizzera Gotthard, pubblicato nel giugno del 2005 dalla Nuclear Blast. L'uscita \u00e8 stata anticipata dalla pubblicazione del singolo \"Lift U Up\" nell'aprile dello stesso anno.\nL'album ha segnato il debutto discografico del gruppo con la nuova etichetta, dopo la rottura con la BMG/Ariola.\nDopo la parentesi pi\u00f9 leggera e sperimentale intrapresa nei loro ultimi lavori, con questo disco i Gotthard decidono di ritornare definitivamente a un sound maggiormente duro e diretto.\nI singoli \"Lift U Up\" e \"Anytime Anywhere\" sono stati pubblicati anche in lingua spagnola, rispettivamente con i titoli di \"Tu pasi\u00f3n\" ed \"El traidor\", portando per la prima volta i Gotthard nelle classifiche spagnole.\nL'album \u00e8 stato ripubblicato nel 2008, in occasione dell'utilizzo di \"Lift U Up\" come colonna sonora ufficiale per la Nazionale di calcio della Svizzera agli Europei di quell'anno."}
{"id": "2417025", "revid": "81195", "url": "https://it.wikipedia.org/wiki?curid=2417025", "title": "Coulometria", "text": ""}
{"id": "2417027", "revid": "38120", "url": "https://it.wikipedia.org/wiki?curid=2417027", "title": "Degel", "text": ""}
{"id": "2417031", "revid": "767487", "url": "https://it.wikipedia.org/wiki?curid=2417031", "title": "Sonja Lumme", "text": "Nel 1985 ha rappresentato la Finlandia all'Eurovision con la canzone \"El\u00e4k\u00f6\u00f6n el\u00e4m\u00e4\"."}
{"id": "2417032", "revid": "767487", "url": "https://it.wikipedia.org/wiki?curid=2417032", "title": "Domino Effect", "text": "Domino Effect \u00e8 l'ottavo album in studio della rock band svizzera Gotthard, pubblicato nell'aprile del 2007 dalla Nuclear Blast. L'uscita \u00e8 stata anticipata dalla pubblicazione del singolo \"The Call\" nel marzo dello stesso anno.\nLe melodie e i riff di chitarra del disco sono molto pi\u00f9 scuri e cattivi che in passato, facendo di questo probabilmente il lavoro pi\u00f9 cupo dell'intera discografia del gruppo. Le sessioni di registrazione hanno avuto inizio nel gennaio del 2007. L'album ha debuttato direttamente al primo posto della classifica svizzera, mantenendolo per due settimane consecutive.\nPer promuovere il tour promozionale collegato all'album, \u00e8 stata messa in commercio una versione speciale in doppio CD denominata \"Ltd. Tour Edition\", contenente l'album originale pi\u00f9 un secondo disco registrato dal vivo in acustico per la radio tedesca SWR1 il 27 luglio 2007.\n\u00c8 stato ristampato anche in un'edizione speciale per il mercato americano il 18 settembre 2007, con l'aggiunta delle tracce bonus \"Lift U Up\" ed \"Anytime Anywhere\" (provenienti dall'album \"Lipservice\") e le loro rispettive versioni in lingua spagnola.\nNel 2008, durante la prima edizione dei neonati Swiss Music Awards, \"Domino Effect\" \u00e8 stato premiato come \"Miglior album pop/rock nazionale\"."}
{"id": "2417033", "revid": "119286243", "url": "https://it.wikipedia.org/wiki?curid=2417033", "title": "Guido Vicentini", "text": "Diplomato al Liceo Ginnasio Statale Paolo Sarpi e laureato in Giurisprudenza all'Universit\u00e0 degli Studi di Milano, di professione avvocato, Vicentini ha militato nella Democrazia Cristiana ed ha una storia di impegno sindacale nella Cisl.\nSindaco di Bergamo (1995-1999).\nNel 1995 si candid\u00f2 alle elezioni come sindaco di Bergamo. I risultati del primo turno riportarono:\nSfruttando la frammentazione dell'area di centrodestra, Vicentini si assicur\u00f2 il ballottaggio e riusc\u00ec ad escludere dalla competizione il candidato leghista, Roberto Calderoli. In tale occasione Bossi diede come indicazioni di voto per il ballottaggio: \"mai per la destra, mai per i fascisti\", appoggiando implicitamente Vicentini. Al ballottaggio del 7 maggio Vicentini balz\u00f2 al 53%, grazie al probabile sostegno degli elettori di Lega e di Rifondazione, superando il candidato, Ilario Testa, presidente della Sacbo, candidato di Forza Italia apparentato con AN e CCD, fermatosi al 47%.\nBruno Vespa annuncia in tv \"I comunisti hanno eletto il sindaco di Bergamo\". Per la prima volta il Pds arrivava agli uffici comunali con un proprio candidato.\nAllo stesso tempo, la Lega Nord poteva festeggiare l'elezione alla Provincia di Giovanni Cappelluzzo, candidato fuori da ogni coalizione, grazie ai probabili voti del centrosinistra.\nIn ogni caso, tra gli atti amministrativi della Giunta Vicentini si ricordano: \nLa ricandidatura nel 1999.\nNel 1999 Vicentini viene ricandidato da parte delle forze di centrosinistra per continuare il mandato di quattro anni prima. Al primo turno conquista il 30,95% dei voti, contro il 40,3% dello sfidante Cesare Veneziani. Al ballottaggio del 27 giugno, Veneziani risulta eletto, riuscendo a far confluire sulla sua candidatura il 18,4% di voti leghisti della gi\u00e0 candidata Raffaella Bordogna."}
{"id": "2417035", "revid": "30580", "url": "https://it.wikipedia.org/wiki?curid=2417035", "title": "Gran Premio di Francia 1964", "text": "Il Gran Premio di Francia 1964 fu la quarta gara della stagione 1964 del Campionato mondiale di Formula 1, disputata il 28 giugno sul Circuito di Rouen.\nLa corsa vide la vittoria di Dan Gurney su Brabham-Climax, seguito da Graham Hill su BRM e da Jack Brabham su Brabham-Climax."}
{"id": "2417041", "revid": "287204", "url": "https://it.wikipedia.org/wiki?curid=2417041", "title": "Campionato scozzese di calcio", "text": "Il sistema del campionato scozzese di calcio \u00e8 costituito da una serie di leghe calcistiche raggruppate in due settori distinti, quello professionistico o \"senior\" e quello dilettantistico o \"junior\".\nNel calcio \"senior\" vi sono i quattro campionati nazionali, mentre tra i semiprofessionisti ci sono numerosi campionati di livello regionale come, ad esempio, l'Highland Football League, storicamente il pi\u00f9 importante di questi, e solo da poco tempo si \u00e8 creata un'interconnessione, che \u00e8 invece ancora esclusa col calcio puramente dilettantistico.\nIl Glasgow Rangers \u00e8 la squadra pi\u00f9 titolata del paese con 54 campionati nazionali all'attivo. Una squadra \"senior\" con sede in Inghilterra, il Berwick Rangers di Berwick-upon-Tweed, gioca nella Scottish League Two. Ma vi sono anche altre squadre che giocano a livelli amatoriali che, pur avendo sede in citt\u00e0 inglesi, partecipano ai livelli inferiori del campionato scozzese in quanto vicine al confine tra i due paesi.\nIl limite di un sistema piramidale.\nComplessivamente, la struttura del calcio in Scozia \u00e8 tra le pi\u00f9 frammentate e sfaccettate d'Europa, essendo l'unico ad avere una pluralit\u00e0 di sezioni per il calcio maschile (\"Senior\" e \"Junior\", ma anche \"Amateurs\" e \"Welfarers\"). \u00c8 inoltre insolito che nell'epoca moderna un campionato non sia strutturato a piramide, rendendo di fatto impossibile per i club ai livelli inferiori di progredire verso quelli superiori e viceversa. Sebbene discussioni riguardo l'opportunit\u00e0 di importare un modello piramidale anche in Scozia siano andate avanti per decenni, la Scottish Football Association (Federazione calcistica della Scozia, SFA in sigla) non ha fatto per anni nulla di concreto affinch\u00e9 ci\u00f2 avvenisse. Le dimissioni del Gretna dalla Scottish Football League hanno per\u00f2 ridato slancio al dibattito, al punto da spingere Gordon Smith, presidente della SFA a riprendere l'argomento con i club.\nLa situazione \u00e8 anomala a tal punto che non \u00e8 raro che una citt\u00e0 o una contea abbiano diverse squadre in campionati diversi, ma che non potranno mai incontrarsi se non nelle coppe o nelle amichevoli. All'interno del calcio professionistico, il 7 maggio 2013 \u00e8 arrivato il placet unanime delle squadre della Scottish Premier League alla reintroduzione di un unico corpo governativo per tutti i 42 club \"senior\", ad un nuovo modello di distribuzione dei soldi tra le societ\u00e0 e alla possibilit\u00e0 di introdurre gli spareggi promozione-retrocessione tra i campionati, come regolamentato nel 2014.\nSistema attuale.\nSenior.\nIl sistema attuale \u00e8 in vigore dalla stagione 2013-2014. Per ogni divisione, nella seguente tabella sono inseriti il nome ufficiale e il numero di squadre che vi prendono parte.\nI campionati al di sotto del quarto livello sono classificati come \"non-league football\", il che significa che si collocano al di fuori della Scottish Professional Football League. \u00c8 stato attivato un meccanismo di interscambio coi campionati regionali.\nL'allora Scottish Premier League ha avuto 10 squadre fino al termine della stagione 1999-2000, dopo la quale il numero di squadre ammesse al massimo campionato \u00e8 salito a 12. Ci\u00f2 ha causato un effetto domino negli altri campionati che si concluse con l'ammissione dell'Elgin City e del Peterhead alla Scottish Third Division, portando il numero totale di squadre senior da 40 a 42. Questo avvenne sei anni dopo la precedente organizzazione, con la quale erano previste tre divisioni chiamate \"Premier Division\", \"First Division\" e \"Second Division\" che furono ridotte a 10 squadre per la creazione di una nuova \"Third Division\", anch'essa composta da 10 club.\nLa Lowland Football League, fondata nel 2013, \u00e8 stata immediatamente posta allo stesso livello della Highland Football League. Queste due divisioni creano un quinto livello del campionato scozzese e, a partire dalla stagione 2014-2015, i loro vincitori si sfidano in un play-off il cui vincitore poi sfida la squadra che si classifica al decimo posto in Scottish League Two. Al di sotto di questa struttura nazionale vi sono le leghe regionali, ovvero la East of Scotland Football League, la South of Scotland Football League e la West of Scotland Football League. Queste sono poste sotto l'egida della Scottish Football Association e la maggior parte delle squadre partecipa alla Scottish Cup, sebbene alcune non siano ammissibili.\nJunior.\nAl di fuori della struttura nazionale vi \u00e8 la Scottish Junior Football Association (in sigla SJFA). I club posti sotto la sua egida sono ben 160 (63 per le regioni occidentali, 63 per quelle orientali e 34 per quelle settentrionali) e, ad eccezione del Girvan che \u00e8 l'unica squadra in Scozia ad essere membro sia della SFA che della SJFA, giocano separatamente dai campionati gestiti dalla Scottish Football Association, con i loro campionati e le loro coppe, la pi\u00f9 importante delle quali \u00e8 la Scottish Junior Cup. Il termine \"junior\" non \u00e8 riferito all'et\u00e0 dei calciatori partecipanti, ma al livello dei campionati.\nAmateurs.\nLivello ulteriormente separato da quelli superiori, la categoria \"\"Amateurs\" raccoglie oltre 1.000 squadre poste sotto l'egida della Scottish Amateur Football Association (in sigla SAFA), la quale afferma di contare ben 35.000 giocatori in 67 diverse leghe da lei organizzate - va ricordato per\u00f2 che un piccolo numero di queste sono in realt\u00e0 competizioni di calcio a 5 e del cosiddetto Sunday League football, espressione che nel Regno Unito designa quei campionati di livello dilettantistico che si giocano di domenica invece che di sabato, come vorrebbe la tradizione britannica.\nTuttavia accade per le gi\u00e0 citate anomalie della struttura calcistica scozzese che alcune ramificazioni della SAFA, come ad esempio la North Caledonian Football League, risultino associate con la Scottish Football Association, con tre squadre (Glasgow University, Burntisland Shipyard Amateur e Golspie Sutherland) che addirittura hanno il diritto di partecipare alla Scottish Cup.\nWelfarers.\nGrossomodo in competizione con la SAFA c'\u00e8 la Scottish Welfare Football Association (in sigla SWFA) che \u00e8 davvero molto frammentata in centinaia di leghe locali. La SWFA fu fondata all'indomani della prima guerra mondiale, e presiede circa 500 squadre che giocano calcio invernale o estivo, prevalentemente nel nord del paese.\nCriteri di ammissione alle coppe.\nCoppe scozzesi.\nTutte le squadre della Scottish Premier League e della Scottish Football League sono direttamente ammessi alla Scottish Cup e alla Scottish League Cup, mentre la Scottish Challenge Cup \u00e8 disputata solo dai club dell'ex SFL. In precedenza, per\u00f2, esisteva la Scottish Qualifying Cup, competizione mediante la quale le squadre escluse sia dalla SPL che dalla SFL accedevano dopo sfide di andata e ritorno al primo turno della Scottish Cup; dal giugno 2007 tale competizione non esiste pi\u00f9 e quindi le 36 squadre coinvolte accedono direttamente.\nFormula della Scottish League Cup.\nPrimo round.\n32 teams (16 partite)\nLewis &amp; Harris Football League\nSecondo round.\n20 team (10 partite)\nTerzo round.\n16 team (8 partite)\nQuarti di finale.\n8 team (4 partite)\nSemifinali.\n4 team (2 partite)\nFinale.\n2 teams(1 partita)\nScottish Challenge Cup.\nPrimo round.\nNorth &amp; East region.\n16 team (8 partite)\nSouth &amp; West region.\n16 team (8 partite)\nSecondo round.\n16 team (8 partite)\nQuarti di finale.\n8 team (4 livelli)\nSemifinali.\n4 team (2 livelli)\nFinale.\n2 team (1 partita)\nCoppe europee.\nIn seguito agli scadenti risultati del calcio di club, oggigiorno solo i Campioni di Scozia si qualificano per la Champions League, mentre la seconda e la terza per l'UEFA Europa Conference League; \u00e8 invece la quarta classificata che ha diritto ad andare in detta competizione se i vincitori della Scottish Cup, che giocano la UEFA Europa League come un tempo facevano in Coppa delle Coppe, arrivano sul podio."}
{"id": "2417043", "revid": "1543377", "url": "https://it.wikipedia.org/wiki?curid=2417043", "title": "Giovanni Cappelluzzo", "text": "Dirigente del Bergamo, nel 1995, si candida alla presidenza della provincia di Bergamo per la Lega Nord. Con il 31,7% delle preferenze, conquista il ballottaggio contro il candidato di centro-destra, Giuliano Capetti, fermo al 26,3% dei voti.\nIl ballottaggio vede un'inedita convergenza tra la Lega Nord e le forze di centro-sinistra, guidate dal Pds. A chiusura della campagna elettorale, l'On.Francesco Speroni dichiarava: \"In Lombardia, visto che noi siamo al ballottaggio contro il Polo a Bergamo, potrebbe esserci uno scambio e la sponda d'appoggio \u00e8 per forza di cose l'Ulivo\".\nAl ballottaggio, Cappelluzzo incassa il 60% dei voti, contro il 40% di Capetti, con punte fino al 75% in Val Brembana e Val Seriana.\nEletto, entrava subito in forte competizione con l'allora Sindaco del capoluogo orobico, Guido Vicentini di centro-sinistra. A dividerli alcune scelte urbanistiche e di programmazione politica, tra le quali la localizzazione del nuovo ospedale di Bergamo.\nNon rieletto alle elezioni amministrative del 1999, si \u00e8 allontanato dalla Lega Nord. Nel 2012 ha aderito all'API."}
{"id": "2417044", "revid": "767487", "url": "https://it.wikipedia.org/wiki?curid=2417044", "title": "The Sound of Music (brano musicale)", "text": "The Sound of Music \u00e8 una canzone dal musical \"The Sound of Music\", composto da Richard Rodgers su testo di Oscar Hammerstein II. Essa venne cantata originariamente da Mary Martin nella prima mondiale dell'opera del 1959 a Broadway. Venne poi cantata da Julie Andrews nel film del 1965 \"Tutti insieme appassionatamente\", con una ripresa della \"Von Trapp family\" successivamente nel film. La canzone introduce il personaggio di \"Maria\", una giovane novizia in un'abbazia austriaca. Il testo originario era molto differente e venne modificato per renderlo pi\u00f9 gradevole.\nLa canzone raggiunse la decima posizione nella lista dell'American Film Institute, le 100 pi\u00f9 belle canzoni della storia del cinema.\nLa versione teatrale della canzone un preludio vocale (\"So che i miei giorni sulle colline stanno per terminare...\") seguito dal familiare \"Le colline sono vive con il suono della musica...\" La colonna sonora del film, e l'album completo della colonna sonora hanno due differenti versioni strumentali di \"Le colline sono vive...\" entrambe delle quali contengono una porzione del preludio vocale originale. L'album del cast del 1998 di Broadway, contiene il preludio vocale e la versione strumentale presente nel film.\nNel 2007, Carrie Underwood cant\u00f2 una riedizione della canzone al \"the Movies Rock festival\".\nQuesta canzone \u00e8 pi\u00f9 volte accennata nel film \"Moulin Rouge!\".\nLa cantante australiana Kylie Minogue cant\u00f2 i primi versi all'inizio del suo tour KylieFever2002 e nel film \"Moulin Rouge!\".\nRen\u00e9e Zellweger cant\u00f2 la canzone nel film \"Che pasticcio, Bridget Jones!\" (2004).\nPer Gessle esegu\u00ec la canzone in apertura del suo tour solistico europeo \"The Party Crasher\".\nIl titolo italiano ufficiale della versione contenuta nel film e interpretata da Tina Centi \u00e8 \"Il suono della musica\"."}
{"id": "2417046", "revid": "124829319", "url": "https://it.wikipedia.org/wiki?curid=2417046", "title": "Oban Star-Racers", "text": " \u00e8 una serie animata d'azione, avventura, e fantascientifica prodotta nel 2006 da Sav! The World Productions (Francia/Giappone) e trasmessa in Italia a febbraio 2007 da Jetix (pay TV) e nell'agosto 2008 su Rai 2 (in chiaro). Inizialmente uscito come un breve video intitolato Molly Star Racer, divenne il trampolino di lancio per lo sviluppo della serie in cooperazione con Jetix Europe, e con l'animazione di HAL Film Maker e Pumpkin 3D. And\u00f2 in onda in pi\u00f9 di 100 paesi. In occasione del Japan Tour Festival tenutosi dal 24 al 26 febbraio nel 2017, Savin Yeatman-Eiffel ha annunciato di stare lavorando assieme allo staff originario di Oban Star-Racers per un sequel o spin-off.\nTrama.\nNel 2082 la Terra viene invitata a partecipare alla Grande Corsa di Oban, una gara intergalattica i cui partecipanti provengono da ogni punto della galassia, ognuno con il desiderio di vincere il premio finale: la possibilit\u00e0 di esprimere un desiderio senza limiti, in grado perfino di riportare in vita un defunto. L'invito proviene da colui che viene chiamato Avatar, un'entit\u00e0 misteriosa che, in cambio della partecipazione alla gara da parte della Terra, pone fine in via temporanea alle ostilit\u00e0 tra la razza dei Crogs e i terrestri. La Terra non pu\u00f2 che accettare questa richiesta. \nLa protagonista \u00e8 Eva Wei, una ragazza di 15 anni che non vede il padre da 10. Con il desiderio di rincontrarlo, scappa dal collegio, ma una volta trovatasi faccia a faccia con il manager di corsa pi\u00f9 in gamba del mondo, Don Wei, si rende conto che quell'uomo non \u00e8 pi\u00f9 in grado di riconoscerla. Sotto mentite spoglie, si fa chiamare Molly e si fa assumere come meccanica, ma nel momento in cui Don Wei la abbandona di nuovo per recarsi presso il luogo della corsa intergalattica sotto ordine del governo, decide di seguirlo. Insieme al team composto dal pilota Rick Thunderbolt, il tiratore Jordan Wilde, i due pi\u00f9 esperti meccanici Koji e Stan, e il manager Don Wei, diviene ambasciatrice della Terra sul pianeta Oban. Sin dall'inizio ci saranno screzi con il padre, soprattutto quando Rick, nella sua prima corsa, viene ferito e lei diviene l'unica che pu\u00f2 sostituirlo, ma non vuole arrendersi: vuole vincere a tutti i costi il premio finale per poter riportare in vita la madre defunta, e ricostruire la famiglia com'era.\nPersonaggi.\nPersonaggi principali.\nEva \"Molly\" Wei (\u30a8\u30f4\u30a1\u30fb\"\u30e2\u30ea\u30fc\"\u30fb\u30a6\u30a7\u30a4 \"Eva \"Mor\u012b\" Wei\")\nRibelle e indisciplinata, ha solo 15 anni, eppure sembra di averle passate di tutti i colori. Dopo la morte della madre a causa di un incidente durante una gara, la vita di Eva cambia drasticamente. Si ritrova abbandonata dal padre incapace di mantenerla in un collegio, dove trascorrer\u00e0 dieci anni di agonia nell'attesa di rivedere l'amato genitore. Senza successo, attende ogni anno una sua telefonata durante il suo compleanno, e nel mentre osserva con grande orgoglio attraverso tv e giornali la fama che cresce nel suo nome e nelle sue doti da manager. Amante della meccanica, cerca di avvicinarsi al mondo del padre saltando lezioni di scuola per migliorare le sue abilit\u00e0 nel campo. Tuttavia, nel tentativo di ripristinare i rapporti andando a fargli visita, rimane scioccata quando l'uomo che un tempo chiamava pap\u00e0 non la riconosce, anzi, sin dall'inizio la relazione sar\u00e0 tesa. Furibonda e incapace di poter affrontare il padre, decide di nascondere la sua vera identit\u00e0, e riesce ad intrufolarsi nella spedizione per il pianeta in cui si sarebbe svolta la prima fase della Gara di Oban. Con le ferite di Rick, diviene presto la pilota del Team della Terra, che le porter\u00e0 non poche difficolt\u00e0 ad approcciarsi con il padre, ma Eva non demorde. Una volta che verr\u00e0 a sapere del premio finale, decide di dare tutta se stessa per riportare la madre in vita, e ricostruire la famiglia com'era un tempo. Doppiata da Gabrielle Jeru (francese), Chiara Zanni (inglese), Noda Junko (giapponese), Joy Saltarelli (italiano).\nJordan C. Wilde (\u30b8\u30e7\u30fc\u30c0\u30f3\u30fb\u30ef\u30a4\u30eb\u30c9 \"J\u014ddan Uirudo\")\nUn ragazzo di 17 anni chiassoso ma affidabile. \u00c8 un soldato dell'armata, e viene assunto da Don Wei come artigliere per il team che parteciper\u00e0 alla gara intergalattica. Per quanto le sue doti e la sua mira di tiratore siano impeccabili, tende ad esagerare un poco nella sua mansione. Protettivo nei confronti dei suoi compagni, prova un profondo odio verso la razza dei Crogs, colpevoli della morte di suo nonno durante una loro invasione sulla Terra, perci\u00f2 sin dall'inizio non riuscir\u00e0 a vedere di buon occhio l'affascinante principe Aikka, loro alleato, diversamente da Molly che diverranno migliori amici. Se nel pianeta Alwas Jordan comincia a trattare Molly come propria partner, nel pianeta Oban, dove si svolger\u00e0 la seconda e ultima fase della gara, comincer\u00e0 a provare un sentimento d'amore nei suoi confronti, arrivando a sacrificarsi in un'ardua decisione per lei... Doppiato da Thomas Guitard (francese), Sam Vincent (inglese), Keiichirou Satomi (giapponese), Davide Perino (italiano).\nDon Wei (\u30c9\u30f3\u30fb\u30a6\u30a7\u30a4)\nPadre di Eva, e manager di corsa migliore del mondo, possiede un'azienda tutta sua con cui produce veicoli e sponsorizza gare di corsa. La sua fama lo precede, non esiste nessuno che non lo conosca, tanto che il governo della Terra decide di affidare a lui il compito di partecipare con un team preparato alla gara intergalattica di Oban. Rigido e arrogante, \u00e8 severo con i componenti della sua squadra, e possiede una visione alquanto ostile nei confronti delle piloti donne. Non mostra mai i suoi sentimenti, nascosti dietro a formalit\u00e0 insieme al suo orgoglio. L'uomo che \u00e8 divenuto oggi non \u00e8 altro che la reazione prodotta dalla morte della moglie, Maya, a seguito di un incidente durante una gara, e la separazione dalla sua unica figlia. Non solo all'inizio non la riconosce, ma la scambier\u00e0 anche per un ragazzo. Tuttavia, man mano che le gare diverranno sempre pi\u00f9 pericolose, comincer\u00e0 a cambiare atteggiamento nei confronti di Molly, tanto da preoccuparsi per la ragazza, e avvicinarci alla verit\u00e0 che si nasconde dietro la sua identit\u00e0. Doppiato da Jerome Keen (francese), Ron Halder (inglese), Unsh\u014d Ishizuka (giapponese), Oliviero Dinelli (italiano).\nRick Thunderbolt (\u30ea\u30c3\u30af\u30fb\u30b5\u30f3\u30c0\u30fc\u30dc\u30eb\u30c8 \"Rikku Sand\u0101boruto\")\nUn campione di corsa, e uno dei migliori piloti sulla Terra, viene scelto da Don Wei per partecipare alla gara intergalattica di Oban, ed egli accetter\u00e0 malgrado i dissapori tra i due. Fiducioso, carismatico, e sempre con un'aria \"cool\", tutti i membri si fidano ciecamente di lui, tuttavia dalla sua prima gara ne uscir\u00e0 non poco malridotto, tant'\u00e8 che gli verr\u00e0 detto che non potr\u00e0 gareggiare mai pi\u00f9. Considera la corsa tutta la sua vita, perci\u00f2 cade in depressione dopo la scioccante notizia, tuttavia ritrova in Molly un po' di speranza, e apprezza l'entusiasmo della ragazza, arrivando a divenire il suo coach. Non per nulla, \u00e8 stato il primo ad intuire le doti nascoste di Molly, chiedendo a Don Wei gi\u00e0 nel secondo episodio se lei fosse la pilota di riserva. Ma si accorge ben presto che Molly nasconde un segreto, fino a scoprirla. Una volta che il team della Terra verr\u00e0 confermato come partecipante della seconda fase della gara, Rick decide di tornare sulla Terra, ma non prima di aver cercato di convincere Molly a rivelare la sua identit\u00e0 al padre. Doppiato da Alexandre Coadur (francese), Michael Dobson (inglese), Jun'ichi Suwabe (giapponese), Marco Vivio (italiano).\nKoji (\u30b3\u30fc\u30b8 \"K\u014dji\")\nCo-meccanico del Team della Terra, e esperto di elettronica. In principio lavorava come meccanico al garage di Miguel, ma viene assunto da Don Wei per partecipare alla gara di Oban. Timido e pacifico di natura, preferisce evitare i conflitti, ma la sua rapidit\u00e0 di pensiero ha salvato pi\u00f9 volte i compagni dalle situazioni pi\u00f9 critiche, arrivando con delle idee geniali insieme all'amico Stan. Sar\u00e0 di fondamentale aiuto nella costruzione del nuovo veicolo, l'Arrow III, che chiameranno con affetto il loro \"bambino\". Doppiato da Vincent Latorre (francese), Alessandro Juliani (inglese), Yoshinori Fujita (giapponese), Gabriele Patriarca (italiano).\nStan (\u30b9\u30bf\u30f3 \"Sutan\")\nCo-meccanico del Team della Terra, e esperto di hardware. In principio lavorava come meccanico al garage di Miguel, ma viene assunto da Don Wei per partecipare alla gara di Oban. Lui \u00e8 l'opposto del suo compagno, diretto e combattivo, non esita ad esprimere ci\u00f2 che pensa, specialmente quando di mezzo vi \u00e8 l'incolumit\u00e0 dei compagni di squadra. Egli pensa che Don Wei metta troppa pressione su Molly per vincere la gara, e che \u00e8 troppo preoccupato a pensare a se stesso per rendersi conto di ci\u00f2 che prova la squadra. Nella seconda fase della gara lo vediamo spesso parlare di lui con Koji, definendolo un uomo senza cuore pari ad un robot - cosa che Koji nega di pensare. Doppiato da Nicolas Mead (francese), Dexter Bell (inglese), Keisuke Fujii (giapponese), Leonardo Graziano (italiano).\nPrincipe Aikka (\u30a2\u30a4\u30ab\u738b\u5b50 \"Aika \u014cji\")\nPrincipe e cavaliere di Nurasia che gareggia in groppa ad un gigantesco coleottero volante di nome G'dar, e che funge da veicolo per le corse. Un ragazzo nobile, galante, e abile nelle arti marziali, \u00e8 un rivale di Molly, tuttavia divengono presto molto amici. Sa come mantenere il proprio onore, ma per tutto il periodo della gara verr\u00e0 giostrato dall'alleanza con i Crogs, specialmente durante la seconda fare della corsa, dove dovr\u00e0 mettere da parte il suo orgoglio e la sua amicizia con i terrestri per difendere i parenti rimasti vittima di un'occupazione nel suo pianeta da parte dei Crogs. Ma, malgrado questi spiacevoli incidenti, rimarr\u00e0 in contatto con Molly, e le dimostrer\u00e0 di tenere alla loro amicizia. Doppiato da R\u00e9mi Caillebot (francese), Kirby Morrow (inglese), Hiroaki Miura (giapponese), Marco Baroni (italiano).\nSatis (\u30b5\u30c6\u30a3\u30b9 \"Satisu\")\nUn piccolo essere eccentrico che proclama di essere il fedele servo dell'Avatar. Compare misteriosamente ogni qualvolta che Molly si sente gi\u00f9 di morale, o ha bisogno di qualche incoraggiamento. Impersona anche Super Racer, un gareggiatore alle preselezioni della corsa sul pianeta Alwas, e si ritrover\u00e0 anche ad affrontare proprio Molly. Diviene ancora pi\u00f9 misterioso quando sul pianeta Oban, poco prima della gara, uno dei partecipanti sostiene di averlo visto nel proprio pianeta dove si erano tenute altre preselezioni, e cos\u00ec anche nel restante pianeta, quando Molly era convinta che fosse stato con loro per tutto il tempo. Doppiato da Nicolas Mead (francese), Brian Drummond (inglese), Masashi Hirose (giapponese), Leonardo Graziano (italiano).\nCanaletto (\u30ab\u30ca\u30ec\u30c3\u30c8 \"Kanaretto\")\nSe i Crogs si sono presentati come degli spietati conquistatori nemici dei terrestri, Canaletto far\u00e0 la sua entrata in scena come l'antagonista assoluto. Egli \u00e8 un'entit\u00e0 oscura e sinistra, che all'inizio appare come un'ombra con occhi rosso fuoco, e la testa che sembra quella di un corvo - spesso lo vediamo circondato da piume di corvo. Veniamo a conoscenza che egli, creato erroneamente dai Creatori, una volta prov\u00f2 a distruggere ogni linfa vitale presente nella galassia per creare un puro universo, con il pensiero che la vita sia solo una debolezza. In realt\u00e0 Canaletto fu l'Avatar che precede l'attuale, ma non volle cedere il suo posto, perci\u00f2 dati i suoi tentativi di distruzione, venne rinchiuso e imprigionato, con una sete di vendetta e il desiderio di tornare Avatar ancora una volta.\nAvatar (\u30a2\u30d0\u30bf\u30fc \"Abat\u0101\")\nUn'entit\u00e0 enigmatica, onnipresente, e apparentemente onnipotente che organizza la Grande Corsa di Oban. Doppiato da Mathieu Barbier (francese), Paul Dobson (inglese), Banjou Ginga (giapponese)."}
{"id": "2417049", "revid": "640277", "url": "https://it.wikipedia.org/wiki?curid=2417049", "title": "D-Frosted", "text": "D-Frosted \u00e8 un album dal vivo della rock band svizzera Gotthard, pubblicato nel settembre del 1997 dalla BMG/Ariola. \u00c8 stato registrato dal vivo in Piazza Grande, a Locarno, il 1\u00ba agosto dello stesso anno.\nL'album raccoglie una serie di successi del gruppo registrati dal vivo in chiave acustica, con l'aggiunta di quattro brani inediti composti con la collaborazione del chitarrista italiano Vic Vergeat. Sono stati estratti i due singoli \"Love Soul Matter\" e \"Someday\", mentre sono stati pubblicati i video musicali della stessa \"Love Soul Matter\" e di \"Hurry\" (entrambi registrati durante il concerto di Locarno).\nPer via della sua dimensione acustica e pi\u00f9 leggera, \u00e8 stato l'album che ha consacrato il successo dei Gotthard con il grande pubblico. \u00c8 infatti arrivato in poco tempo a essere certificato doppio disco di platino per le vendite nel 1997. Il 9 novembre 2011 \u00e8 stato comunicato che \u00e8 diventato triplo disco di platino.\nIl monte raffigurato sulla copertina dell'album \u00e8 il Cervino."}
{"id": "2417051", "revid": "767487", "url": "https://it.wikipedia.org/wiki?curid=2417051", "title": "Trini Lopez", "text": "Come musicista fu una \"star\" del latin rock, e suoi cavalli di battaglia furono brani come \"America\", dal musical \"West Side Story\", e \"If I Had a Hammer\", canzone di Pete Seeger gi\u00e0 standard del trio Peter, Paul and Mary, lanciata in Italia da Rita Pavone con il titolo \"Datemi un martello\".\nCome attore fu uno dei protagonisti del film \"Quella sporca dozzina\", a fianco di Charles Bronson, Ernest Borgnine, Lee Marvin e Telly Savalas.\nFra le cover da lui incise sono da ricordare quella di \"Cielito lindo\" - impiegata nella colonna sonora del film del 1989 \"Nato il quattro luglio\" - e quella del celebre brano dei Doors \"Light My Fire\". Cant\u00f2 anche \"Nel blu dipinto di blu\" e si esib\u00ec nel programma televisivo britannico \"Top of the Pops\".\nIl suo nome figura fra coloro che hanno venduto il maggiore numero di dischi singoli al mondo.\nBiografia.\nLopez esord\u00ec suonando nel circuito dei piccoli club del sud-ovest degli Stati Uniti, in particolare della California, prima di essere notato nel 1962 dal produttore discografico Don Costa mentre suonava al PJ's di Hollywood (locale che oggi ha preso il nome di The Starwood). Costa rimase sorpreso soprattutto dal talento mostrato da Lopez nell'adattare canzoni a ritmi latini \"standard\" musicali tipici dell'epoca. Decise cos\u00ec di farlo mettere sotto contratto dalla medesima casa discografica di Frank Sinatra, la Reprise Records.\nL'album di debutto di Lopez fu \"Trini Lopez Live at PJ's\", distribuito nel 1963: esso includeva una \"cover\" di \"If I Had a Hammer\", che raggiunse come singolo il primo posto delle \"top chart\" in trentasei paesi (piazzandosi al terzo posto negli Stati Uniti): il brano rimase una delle canzoni maggiormente trasmesse dalle radio per diversi anni.\nNel medesimo album Lopez dava anche una personale versione di un \"traditional\" della cultura messicana: \"La Bamba\", gi\u00e0 cantato da diversi artisti. Il singolo relativo fu redistribuito nel 1966.\nLa sua popolarit\u00e0 come musicista indusse nel 1964 la Gibson Guitar Corporation a chiedergli di disegnare un nuovo tipo di chitarra. Lopez accontent\u00f2 l'azienda progettando due tipi di strumento: la chitarra denominata Trini Lopez Standard, un modello adatto ad eseguire musica rock and roll basato sulla preesistente Gibson ES-335, e la Lopez Deluxe, variante della Gibson jazz creata a suo tempo da Barney Kessel. Entrambi i modelli di chitarra furono commercializzati fra il 1964 e il 1971 e sono tuttora oggetto di attenzione da parte dei collezionisti, tra cui figurano artisti come Dave Grohl dei Foo Fighters e Noel Gallagher degli Oasis.\nTrini Lopez incise in carriera tredici singoli che hanno scalato le classifiche di vendita a tutto il 1968, incluse \"Lemon Tree (Will Holt song)\" (del 1965), \"I'm Comin' Home, Cindy\" (1966) e \"Sally Was a Good Old Girl\" (1968).\nNella speciale classifica Adult contemporary chart, egli piazz\u00f2 numerose hit, compresi i singoli Top 40 \"Michael\" (1964), \"Gonna Get Along Without Ya' Now\" (1967) e \"The Bramble Bush\" (1967). In seguito al successo discografico, Lopez divenne uno dei maggiori \"enterteiner\" dei \"country's top nightclub'\" che negli anni sessanta si esibivano a Las Vegas, Nevada.\nNegli anni sessanta e settanta fu attivo anche nel cinema. La sua prima interpretazione fu nel film \"Marriage on the Rocks\", del 1965, con un semplice cameo in una scena ambientata in un nightclub. La colonna sonora del film comprendeva una canzone, \"Sinner Man\", che entr\u00f2 nella classifica Billboard Hot 100 piazzandosi al 54.mo posto (al 12.mo nella categoria \"adult contemporary\").\n\"Quella sporca dozzina\" fu sicuramente il film pi\u00f9 importante che Lopez interpret\u00f2, nel 1967, insieme ad \"Antonio\" del 1973. Lopez apparve anche, con due caratterizzazioni differenti, nel programma televisivo \"Adam 12\". Da allora per\u00f2 prefer\u00ec dedicarsi prevalentemente alla carriera di musicista tenendo concerti con tourn\u00e9e nei paesi dell'Europa e dell'America latina.\nInserito nel 2003 nella International Latin Music Hall of Fame, per tutti gli anni duemila continu\u00f2 a suonare in pubblico e a incidere dischi, prendendo parte anche a concerti di beneficenza per le vittime del maremoto dell'oceano Indiano e del relativo tsunami del 2004.\nTrini Lopez \u00e8 morto nell'estate del 2020, per complicazioni da Covid-19."}
{"id": "2417054", "revid": "640277", "url": "https://it.wikipedia.org/wiki?curid=2417054", "title": "Made in Switzerland", "text": "Made in Switzerland \u00e8 un album dal vivo della rock band svizzera Gotthard, pubblicato nell'aprile del 2006 dalla Nuclear Blast.\nL'album \u00e8 stato registrato durante il \"Lipservice Tour\" l'8 dicembre 2005, in occasione della riapertura (dopo la ristrutturazione) dell'Hallenstadion di Zurigo, di fronte a circa 14.000 spettatori. Il concerto \u00e8 stato inoltre integralmente filmato sotto le videocamere e la regia della DoRo, venendo distribuito in DVD insieme ad alcuni video e dietro le quinte extra. Nella versione CD, per esigenze di spazio, sono state tagliate alcune tracce rispetto all'edizione DVD.\nLa copertina dell'album riprende ironicamente alcuni tratti distintivi della cultura svizzera, come prati, montagne, tori e mucche.\nSi tratta del primo vero album dal vivo realizzato dal gruppo, dato che il precedente \"D-Frosted\" del 1997 era un live acustico con diverse modifiche in studio."}
{"id": "2417055", "revid": "547034", "url": "https://it.wikipedia.org/wiki?curid=2417055", "title": "Monica Aspelund", "text": "La cantante gi\u00e0 all'et\u00e0 di 14 anni ha fatto uscire il suo primo singolo, soltanto nel 1974 il suo album di debutto venne pubblicato. \nHa partecipato a le preselezioni Finlandesi dell'Eurovison del 1975, 1976, 1977, 1978. Riusc\u00ec a rappresentare la Finlandia nel '77 insieme alla sorella maggiore Ami Aspelund con la canzone Lapponia, qualificandosi decima. \nAspelund divorzia nel 1980 e si trasferisce con i propri figli negli stati Uniti, qui continua la carriera da cantante sulle navi da crociera.\nTorna in Finlandia nel 2010."}
{"id": "2417056", "revid": "3732", "url": "https://it.wikipedia.org/wiki?curid=2417056", "title": "O3D", "text": "O3D \u00e8 una API JavaScript realizzata da Google per la creazione di applicazioni grafiche interattive 3D. La libreria \u00e8 open source ed \u00e8 distribuita sotto licenza BSD.\nCaratteristiche.\nO3D \u00e8 distribuito sotto forma di plugin, utilizzabile da tutti i principali browser: Safari, Chrome, Firefox ed Internet Explorer. Si tratta di un plugin con un'accelerazione di rendering particolarmente potente, per cui i requisiti di sistema, necessari per il corretto funzionamento del plugin, sono piuttosto elevati. O3D \u00e8 un plugin ad alto livello, come pu\u00f2 essere Flash (obsoleto dal 2020) o Silverlight, ed \u00e8 principalmente rivolto ai sviluppatori di giochi 3D.\nL'architettura software di O3D \u00e8 composta da due diverse componenti: una parte realizzata in C e C++ per l'interfaccia con l'hardware e per le chiamate alle librerie OpenGL o Direct3D. L'altra componente che rappresenta l'applicazione ad alto livello \u00e8 realizzata in JavaScript e si basa sul concetto di scene-graph.\nO3D \u00e8 visto come colmare il divario tra applicazioni grafiche accelerate 3D basate su desktop e browser web basati su HTML. I sostenitori affermano che la creazione di un motore grafico 3D completo che pu\u00f2 essere scaricato ed eseguito tramite browser Web pu\u00f2 eliminare la necessit\u00e0 di installare applicazioni di grandi dimensioni su un computer desktop locale. Ci\u00f2 consente a O3D di massimizzare la riutilizzabilit\u00e0 tra le risorse dell'applicazione, fornendo al contempo un'interfaccia robusta alla CPU e alla GPU del client utilizzando JavaScript.\nIn origine, O3D utilizzava un'architettura basata su plug-in che consentiva agli sviluppatori di terze parti di integrare funzionalit\u00e0 personalizzate come effetti pre e post rendering, sistemi di particelle e / o motori fisici, ad esempio. \u00c8 importante notare che il plugin \u00e8 stato scritto in C che comunicava direttamente con l'hardware, quindi la velocit\u00e0 del rendering della scena dipendeva in gran parte dalla scheda grafica del computer che lo rendeva. Gran parte di questa stessa funzionalit\u00e0 \u00e8 incorporata in WebGL.\nIl vantaggio principale di O3D rispetto ai motori di rendering 3D alternativi basati su desktop o console \u00e8 che O3D pu\u00f2 caricare, eseguire il rendering e trasformare i modelli e le rispettive trame dinamicamente, utilizzando AJAX e / o COMET in tempo reale. La compilazione tradizionale del codice sorgente, delle risorse dell'applicazione e delle librerie di oggetti non \u00e8 pi\u00f9 necessaria, poich\u00e9 tutti questi aspetti vengono caricati in tempo reale. Queste risorse remote possono essere progettate, sviluppate e mantenute al di fuori del rendering principale o dell'applicazione di visualizzazione all'interno di un tipico MVC orientato agli oggetti. Il risultato diretto di ci\u00f2, semplifica esplicitamente lo sviluppo di ricche applicazioni 3D, poich\u00e9 non \u00e8 necessario ricompilare l'applicazione O3D per modifiche alle risorse. Ci\u00f2 consente un approccio pi\u00f9 robusto e distributivo durante la progettazione di applicazioni 3D.\nIl 7 maggio 2010, Google ha annunciato che O3D sarebbe passato da un plugin a una libreria JavaScript in esecuzione su WebGL. "}
{"id": "2417057", "revid": "1745361", "url": "https://it.wikipedia.org/wiki?curid=2417057", "title": "Machine Man", "text": "Aaron Stack o Machine Man (Z2P45-9-X-51, X-51) \u00e8 un personaggio dei fumetti Marvel, creato da Jack Kirby in \"2001: A Space Odyssey\" n. 8 (luglio 1977), serie basata sull' di Stanley Kubrick e sul di Arthur C. Clarke.\nBiografia.\nIl robot X-51 \u00e8 stato creato da un progetto top-secret del Governo degli Stati Uniti, con l'intento di dar vita ad un soldato robotico in grado di pensare come un essere umano. Per questo scopo vennero costruiti 51 androidi sperimentali, ma il dottor Abel Stack, specialista nella programmazione dei droidi, cap\u00ec che solo trattando i robot stessi come persone sarebbe riuscito nel proprio intento, pertanto rub\u00f2 il cinquantunesimo robot e cominci\u00f2 a comportarsi con lui come se fosse stato suo figlio, ribattezzandolo Machine Man e fornendogli un aspetto pi\u00f9 umano. L'intuizione del dott. Stack si rivel\u00f2 corretta, poich\u00e9 gli altri 50 androidi rivelarono, col tempo, gravi difetti di personalit\u00e0 e, essendo ritenuti eccessivamente pericolosi, costrinsero il Governo ad attivare il sistema di auto-distruzione pre-installato in tutti i robot, compreso X-51. Nel tentativo di rimuovere il meccanismo da quest'ultimo, il dott. Stack rimase ucciso. Giurando fedelt\u00e0 al sogno di suo \"padre\", Machine Man decise di adottare a tutti gli effetti un'identit\u00e0 umana, quella di Aaron Stack, e di trovare un proprio posto nel mondo degli esseri umani.\nBen presto conobbe lo psicologo Peter Spaulding ed il meccanico \"Gears\" Garyin di cui divenne amico, mentre venne assunto nella compagnia assicurativa Delmar, come investigatore assicurativo, sebbene nessuno fosse a conoscenza della sua natura robotica, che egli stesso cercava di nascondere a tutti i costi, in un mondo che teme le macchine, e specialmente nei confronti del Senatore Miles Brickman e la villain Madame Menace. La riprova giunse quando il Governo degli U.S.A cominci\u00f2 a dargli la caccia, salvo poi concedergli la grazia dopo che Machine Man riusc\u00ec a fermare Hulk durante una delle sue consuete sfuriate.\nIn un'avventura successiva, incontr\u00f2 e si innamor\u00f2 a prima vista dell'androide Jocasta, che per\u00f2 venne distrutta durante lo scontro con il suo creatore, Ultron, assieme allo stesso Machine Man ed ai Fantastici Quattro, che lei stessa aveva ricostruito per colpa di programma pre-installato nei suoi circuiti che le imponeva la ricostruzione del robot malvagio.\nPoco dopo, X-51 venne contattato dal Super-Adattoide, perch\u00e9 si unisse al gruppo degli Heavy Metal assieme ad Awesome Android, Sentry 459 e TESS-One, coi i quali attaccarono poi i Vendicatori, finch\u00e9 Aaron non si schier\u00f2 al fianco degli eroi, aiutandoli a raggiungere la vittoria.\nSuccessivamente, il robot aiut\u00f2 nuovamente i \"pi\u00f9 potenti eroi della Terra\", ad affrontare la minaccia aliena conosciuta come Terminus. In quell'occasione, inoltre, riesce a recuperare la testa di Jocasta che era stata recuperata da alcuni sottoposti dell'Alto Evoluzionario, che sconfisse per poi fuggire poco dopo, evitando il confronto con Madame Menace.\nLe sue apparizioni successive furono al fianco dei Vendicatori della Costa Ovest, per fronteggiare il Dottor Demonicus, e dei Thunderbolts, quando venne coinvolto marginalmente in uno scontro con Graviton.\nQuindi lo S.H.I.E.L.D. cattur\u00f2 Machine Man, al fine di usare la sua tecnologia per creare un nuovo cyborg Deathlok e, proprio durante questo periodo di detenzione, il Teschio Rosso rap\u00ec l'essere tecno-organico Douglock e per portarlo a bordo dell'elivelivolo, in modo da poterne prendere il controllo. In questa occasione Aaron aiut\u00f2 gli X-Men a salvare il tecnarca e gli agenti S.H.I.E.L.D. intrappolati a bordo, apparentemente a costo della propria vita.\nLa Confraternita dei mutanti decise di andare alla ricerca di ci\u00f2 che restava di X-51 ed insieme cattur\u00f2 l'agente S.H.I.E.L.D. Jack Kubrick, anch'egli alla ricerca del robot. Al ritrovamento dei resti dell'androide, per\u00f2, il gruppo mutante (allora formato da Mystica, Blob, Toad, Mimo e Post) si trov\u00f2 a dover fronteggiare un redivivo Machine Man, scontro durante il quale Post lanci\u00f2 una scarica di energia contro Kubrick, colpo letale se non fosse stato che l'agente S.H.I.E.L.D. si \"fuse\" con la testa del robot, dando vita ad un nuovo Machine Man, che presto scopr\u00ec che la nuova forma aveva portato con s\u00e9 la presenza di microscopiche nano-macchine chiamate \"naniti\", in grado di riparare quasi istantaneamente i danni subiti."}
{"id": "2417068", "revid": "15756", "url": "https://it.wikipedia.org/wiki?curid=2417068", "title": "Gran Premio del Portogallo 1985", "text": "Il Gran Premio del Portogallo 1985 \u00e8 stata la seconda prova della stagione 1985 del Campionato mondiale di Formula 1. Si \u00e8 corsa domenica 21 aprile 1985 sul Circuito di Estoril, vicino a Rio de Janeiro. La gara \u00e8 stata vinta dal brasiliano Ayrton Senna su Lotus-Renault; per il vincitore si tratt\u00f2 del primo successo nel mondiale. Ha preceduto sul traguardo l'italiano Michele Alboreto su Ferrari e il francese Patrick Tambay su Renault.\nSenna fece sua anche la \"pole position\", il giro veloce in gara e condusse la gara per sua interezza, realizzando cos\u00ec il suo primo \"Grand Chelem\".\nLa gara rappresent\u00f2 l'esordio, nel campionato mondiale di Formula 1, per la casa tedesca Zakspeed.\nVigilia.\nAspetti tecnici.\nLa Formula 1 ritorn\u00f2, dopo sei mesi, sul circuito portoghese che, nel frattempo, era stato riasfaltato, eliminando quegli avvallamenti della pista che erano stati criticati dai piloti nell'edizione precedente.\nLa Reanult copi\u00f2 i deflettori posti dinnanzi alle gomme posteriori, presentati dalla Lotus, nella gara del Brasile. La Williams, motorizzata Honda, impieg\u00f2 nuovi turbocompressori IHI, coi condotti di alimentazione che correvano lungo i fianchi della monoposto. Modific\u00f2 pi\u00f9 pesantemente la vettura l'Alfa Romeo, con nuove prese d'aria, nuove sospensioni, nuovi alettoni e nuovo estrattore.\nLa scuderia Zakspeed present\u00f2 la sua prima vettura di Formula 1, la 841, spinta da un motore turbo costruito in proprio dalla casa tedesca. La monoposto, in fibra di carbonio, era stata progettata da Paul Brown. Gommata dalla Goodyear, era azionata da un cambio derivato da quello Hewland, ma perfezionato dalla stessa scuderia.\nAspetti sportivi.\nIl 16 aprile la Scuderia Ferrari decise di licenziare Ren\u00e9 Arnoux. Il francese, che correva per la scuderia italiana dal 1983, soffriva di problemi fisici. Nell'inverno 1984-1985 era stato operato alla gamba destra, per un'ipertrofia muscolare. Al suo posto venne ingaggiato lo svedese Stefan Johansson, liberato dalla Toleman, che non era in grado di schierarsi al via delle gare, per l'assenza di una fornitura di pneumatici. Sul circuito era comunque presente John Watson, l'unico rimasto sotto contratto con il team britannico, cos\u00ec come il personale della scuderia.\nLo svedese aveva corso la prima gara, in Brasile, con la Tyrrell che, nel frattempo, aveva risolto i problemi di contratto con Stefan Bellof, reimpiegandolo cos\u00ec come pilota titolare.\nLa scuderia tedesca Zakspeed ingaggi\u00f2 il pilota britannico Jonathan Palmer, che aveva disputato la stagione precedente con la RAM. La scuderia aveva una certa esperienza nei campionati turismo tedeschi, nonch\u00e9 nel campionato endurance. Era supportata dal produttore di sigarette West.\nQualifiche.\nResoconto.\nLa prima giornata di prove fu caratterizzata dalla pioggia. I pi\u00f9 rapidi furono i piloti della Lotus, con Ayrton Senna che riusc\u00ec a battere Elio De Angelis, che era stato il pi\u00f9 rapido nei primi munti della sessione. Alle spalle del duo della scuderia motorizzata Renault si piazzarono Niki Lauda, Michele Alboreto e Alain Prost.\nStefan Johansson, l'altro pilota della Ferrari, al suo esordio con la casa di Maranello, fu dodicesimo. Come Alboreto anche lo svedese non riusc\u00ec a trovare un giro veloce, incontrando del traffico nel suo tentativo migliore. La Ferrari non era riuscita, comunque, nemmeno nelle prove libere del mattino a trovare un assetto ottimale.\nLa prove del venerd\u00ec furono caratterizzate anche da un incidente tra Eddie Cheever e Nigel Mansell, con il pilota statunitense che tampon\u00f2 la vettura del britannico. I due piloti dettero la responsabilit\u00e0 a Riccardo Patrese, che sopraggiungeva con l'altra Alfa Romeo.\nAl sabato il tempo asciutto permise ai piloti di trovare le migliori prestazioni. Senna, primo al venerd\u00ec, conferm\u00f2 la prima posizione, anche al sabato. Il brasiliano, alla sua prima \"pole position\" in carriera, ottenne il tempo record di 1'21\"007, abbassando di quasi sette decimi il precedente record di Nelson Piquet. La prima fila venne completata da Alain Prost, mentre De Angelis, l'altro pilota della Lotus, quarto, venne prima penalizzato dal traffico in pista, poi dalla rottura del turbo in un giro che lo stava portando in prima posizione. Terzo si era posizionato Rosberg, con una Williams che finiva in traverso, per la potenza del motore, nelle curve.\nLe Ferrari mostravano ancora dei problemi di motricit\u00e0, con Johansson che fu anche costretto a utilizzare il muletto, adattato per\u00f2 alle misure di Alboreto. Il tempo ottenuto sabato da Piercarlo Ghinzani, dell'Osella, vennero annullati in quanto l'alettone anteriore venne fissato a un'altezza non regolamentare.\nRisultati.\nI risultati delle qualifiche furono i seguenti:\nGara.\nResoconto.\nUna forte pioggia colp\u00ec il tracciato, gi\u00e0 ben prima della partenza. Nigel Mansell e Pierluigi Martini danneggiarono le loro vetture nel giro d'installazione (il primo effettu\u00f2 un testacoda mentre il secondo and\u00f2 a sbattere), e furono costretti a partire dalla corsia dei box. Stessa sorte tocc\u00f2 a Eddie Cheever: col turbo in panne sulla vettura titolare, fu costretto a utilizzare il muletto, e a non poter partire dalla griglia. La griglia non venne per\u00f2 modificata dalle assenze, se non per le piazzole rimaste vuote.\nAyrton Senna, che partiva dalla \"pole position\", mantenne agevolmente il comando della gara, anche perch\u00e9 Alain Prost, l'altro pilota in prima fila, ebbe dei problemi al via, superato anche da Elio De Angelis. Seguivano, poi, Michele Alboreto, Derek Warwick e Niki Lauda. Rosberg rimase fermo con la vettura in mezzo alla griglia, tanto da venir colpito da Jonathan Palmer. Il finlandese, con l'aiuto dei commissari, pot\u00e9 comunque avviarsi, e lo stesso Palmer riusc\u00ec comunque a proseguire, anche se si ritir\u00f2 dopo poco.\nAl terzo giro Lauda pass\u00f2 Warwick. Le condizioni della pista, molto difficili, portarono a diversi incidenti. Al quarto giro fin\u00ec in testacoda Fran\u00e7ois Hesnault, per un malfunzionamento del motore, mentre Philippe Alliot fin\u00ec fuori pista a causa dell' \"acquaplanining\". Il giro dopo Riccardo Patrese tampon\u00f2 Stefan Johansson, ed entrambi finirono in testacoda. Il padovano non pot\u00e9 proseguire il gran premio. Sorpresi dall'incidente vennero a contatto gli accorrenti Stefan Bellof e Manfred Winkelhock, che poterono per\u00f2 continuare la gara.\nChi si trovava in maggiore difficolt\u00e0 erano i piloti con le gomme Pirelli. Jacques Laffite fu costretto presto ai box, mentre Andrea De Cesaris fu anche autore di un'uscita di pista. Anche Martini fu autore di un'escursione fuori pista.\nAl quattordicesimo giro Warwick cedette la posizione a Tambay; nello stesso giro Gerhard Berger, dopo un testacoda, abbandon\u00f2 la gara. Prost e Alboreto si avvicinarono a De Angelis, senza per\u00f2 riuscire a passarlo.\nProseguirono gli incidenti: al diciassettesimo giro Winkelhock tampon\u00f2 Johansson, nel corso di un doppiaggio. Entrambi ripartirono lo svedese fu costretto ai box, per montare un nuovo musetto. Keke Rosberg termin\u00f2 in testacoda, alla \"Parabolica\", colp\u00ec un \"guard-rail\", fratturandosi anche un pollice. I commissari dovettero spostare la vettura che era rimasta in traiettoria.\nAl ventunesimo giro Warwick usc\u00ec dal tracciato, rientrando ai box per cambiare gli pneumatici e riparare la sua Renault. Tre giri dopo si ferm\u00f2 anche Nelson Piquet, a causa della scarsa aderenza che le Pirelli dimostravano in condizioni di bagnato estremo. Il brasiliano fu poi costretto a box, quattro giri dopo, sempre per provare nuove gomme. Baldi, nello stesso giro, abbandon\u00f2, dopo un testacoda.\nA met\u00e0 gara Senna comandava con oltre 37 secondi di margine su De Angelis che, a sua volta, precedeva di pochi decimi Prost. Alboreto era a 5 secondi dal suo connazionale, godendo di un margine di oltre 41 secondi su Tambay. Al trentunesimo giro Prost attacc\u00f2 ancora De Angelis ma, finito su un rivolo d'acqua, perse il controllo della sua vettura, che termin\u00f2 contro un muretto. Il francese dovette ritirarsi. Un giro dopo decise di ritirarsi anche Piquet, seguito da De Cesaris, impossibilitato a tenere in pista la sua vettura.\nAl trentasettesimo giro Senna mise quattro ruote sull'erba, ma mantenne il controllo della vettura, e pot\u00e9 proseguire la gara al comando. Al quarantatreesimo giro Alboreto si avvicin\u00f2 a De Angelis, passandolo alla prima curva. Il pilota della Lotus cerc\u00f2 di resistere, uscendo anche di pista alla terza curva, ma senza successo.\nLa pioggia aument\u00f2 ancora d'intensit\u00e0, tanto che i direttori sportivi delle squadre proposero di interrompere la gara, senza per\u00f2 che la direzione di corsa accogliesse la proposta. Lauda, con problemi al motore, abbandon\u00f2 al quarantanovesimo giro. Anche Senna, al comando, e lo stesso Lauda, ritirato, cercarono di convincere, inutilmente, la direzione di gara a interrompere il gran premio. Nel frattempo Nelson Piquet aveva cercato di riprendere la pista, ma dopo due giri molto lenti, decise per l'abbandono definitivo.\nAl sessantunesimo giro Patrick Tambay prese la terza posizione a De Angelis, vittima di una foratura lenta, che lo tormentava dal decimo giro. Quattro giri dopo la direzione di corsa, essendo state raggiunte le due ore di gara, avvis\u00f2 i concorrenti che il gran premio si sarebbe interrotto al sessantasettesimo giro, due giri prima della durata prevista inizialmente.\nAyrton Senna colse la sua prima vittoria nel mondiale, il settantaquattresimo pilota a riuscirci, precedendo Alboreto di un minuto e tre secondi, unico a pieni giri come il brasiliano, e Tambay. De Angelis riusc\u00ec a chiudere comunque quarto. Senna ottenne la prima vittoria per la Lotus dopo il decesso di Colin Chapman. La sua vittoria interruppe una striscia di 8 successi consecutivi della McLaren. Fu anche il primo successo per una vettura motorizzata Renault, dal Gran Premio d'Austria 1983. Senna ottenne anche il \"Grand Chelem\" (\"pole position\", giro veloce, vittoria e gara condotta per tutta la sua interezza). Michele Alboreto si trov\u00f2 in testa al campionato mondiale, cosa che non succedeva a un pilota italiano dal Gran Premio di Monaco 1958, con Luigi Musso.\nRisultati.\nI risultati del gran premio furono i seguenti:\nPolemiche dopo la gara.\nLa decisione della direzione di gara di non sospendere il gran premio per le avverse condizioni meteorologiche fu aspramente criticata dai piloti. Niki Lauda defin\u00ec inconcepibile che la gara si fosse svolta in quelle condizioni, mentre Alain Prost sottoline\u00f2 come il suo errore di guida fosse dovuto all' \"acquaplaning\". Anche il vincitore Ayrton Senna critic\u00f2 la direzione di gara, ricordando come l'anno prima, a Montecarlo, gara interrotta quando era secondo, le condizioni della pista fossero migliori.\nNel weekend del successivo Gran Premio di San Marino i piloti firmarono una petizione, promossa da Niki Lauda, per chiedere che le gare venissero interrotte quando le condizioni della pista fossero state tali da mettere in pericolo i concorrenti."}
{"id": "2417073", "revid": "729019", "url": "https://it.wikipedia.org/wiki?curid=2417073", "title": "Tinker Air Force Base", "text": "La Tinker Air Force Base \u00e8 una delle principali basi aeree militari statunitensi. Situata nello stato dell'Oklahoma nell'area orientale di Oklahoma City a sud del quartiere di Midwest City, la base ospita l'Air Force Materiel Command e l'Oklahoma City Air Logistics Center (OC-ALC). Presso la Tinker Air Force Base avviene la manutenzione di una serie di velivoli militari tra i quali spiccano i Boeing B-52 Stratofortress. La base, che da occupazione ad oltre 26\u00a0000 persone, \u00e8 uno dei principali datori di lavoro nello stato dell'Oklahoma. Prende il nome dal maggiore generale Clarence L. Tinker, il primo ufficiale con questo grado ad essere nato negli Stati Uniti. La base ospita anche il 72d Air Base Wing (72 ABW)."}
{"id": "2417075", "revid": "1652635", "url": "https://it.wikipedia.org/wiki?curid=2417075", "title": "Nile Rodgers", "text": "Raggiunto il successo planetario con i suoi Chic, tra i gruppi-simbolo della disco music, Rodgers si \u00e8 poi affermato come uno dei produttori discografici pi\u00f9 influenti nella storia della musica pop.\nBiografia.\nGli anni settanta.\nRodgers cominci\u00f2 la sua carriera come turnista a New York, suonando con la band di Sesame Street ancora giovanissimo per poi lavorare nella band del rinomato Apollo Theater di Harlem, suonando quindi insieme ad artisti quali Aretha Franklin, Ben E. King, Nancy Wilson e i Parliament-Funkadelic, fra gli altri.\nInsieme al bassista Bernard Edwards, conosciuto nel 1970 quando entrambi suonavano nel tour di Sesame Street, form\u00f2 un complesso rock chiamato \"The Boys\" (successivamente noto come \"Big Apple Band\") e tennero numerosi concerti nei sobborghi di New York City. Nonostante l'interesse manifestato nei loro confronti, non riuscirono a sottoscrivere alcun contratto discografico: quando le case musicali scoprivano che erano neri, la discriminazione dell'epoca asseriva che artisti neri non potessero suonare \"rock\".\nLa formazione degli Chic.\nQueste esperienze, oltre allo spirito attivista di allora, lo portarono ad una partecipazione attiva nelle Pantere Nere a New York City. Il film documentario del 1999 \"Public Enemy\" riepiloga la storia e le interviste con Rodgers di quel tempo. Non essendo i tipi che abbandonano i loro sogni musicali, nel 1977 Rodgers ed Edwards si unirono al batterista Tony Thompson per formare una band di disco music e R&amp;B, gli Chic, e proseguirono pubblicando numerosi successi da \"top ten\", contribuendo ad innalzare la disco music a nuovi livelli di popolarit\u00e0. Le canzoni \"Everybody Dance\", \"Le Freak\", e \"Good Times\" rimangono fra le canzoni pi\u00f9 ascoltate dell'era R&amp;B (i tardi anni settanta e i primi anni ottanta).\nIl successo dei primi singoli degli Chic port\u00f2 la loro casa discografica, la Atlantic Records, ad offrire loro l'opportunit\u00e0 di mettere in scena qualunque spettacolo attingendo alla lista dell'Atlantic. Rodgers ed Edwards scelsero le Sister Sledge, e lo sforzo risultante del 1978, l'album \"We Are Family\", balz\u00f2 al terzo posto in classifica e vi rimase a lungo nel 1979. I primi due singoli, \"He's The Greatest Dancer\" e la traccia del titolo, furono un successo, e raggiunsero entrambi il primo posto nella classifica del R&amp;B, il sesto ed il secondo, rispettivamente, in quella della musica pop.\n\"Good Times\" rappresent\u00f2 l'inizio del decollo della musica hip hop, dato che un'interpolazione del suo ritornello ha largamente contribuito al successo del brano \"Rapper's Delight\" dei The Sugarhill Gang, la prima incisione di successo di un brano hip hop. Fu questa stessa canzone e la sua contagiosa linea di basso, firmata da Edwards, ad influenzare John Deacon dei Queen a scrivere il successo del 1980 \"Another One Bites the Dust\". Gli Chic si sciolsero nel 1983. Man mano che il suono compatto degli Chic e la ricca composizione divennero sempre pi\u00f9 popolari e ricercati, Bernard Edwards e Nile Rodgers iniziarono l'attivit\u00e0 da produttori discografici, qualche volta insieme, qualche volta separatamente. Rodgers e Bernard Edwards produssero, scrissero e suonarono col gruppo Sister Sledge. Nile stava anche per divenire un cantante solista, ma poi scelse diversamente.\nGli anni ottanta.\nNel 1980 Rodgers ed Ewards produssero per Diana Ross l'album \"Diana\", che \u00e8 tuttora il suo album pi\u00f9 venduto, contenente i grandi successi \"Upside Down\" and \"I'm Coming Out\"; si dedicarono anche all'album \"King of the World\" per Sheila &amp; B. Devotion ove interpretavano il grande successo \"Spacer\". Nel 1981 Deborah Harry lavor\u00f2 con Rodgers ed Edwards nell'album \"KooKoo\".\nNel 1983 Rodgers co-produsse con David Bowie l'album \"Let's Dance\" (ad oggi l'album di Bowie che ha venduto di pi\u00f9) contenente svariati successi. Nel 1984, di nuovo in tandem con Edwards, tocc\u00f2 a Madonna con \"Like a Virgin\", dando luogo a due successi di grido (\"Material Girl\" e la traccia omonima dell'album). Rodgers contribu\u00ec a sviluppare significativamente la carriera di Madonna. I Duran Duran lavorarono a lungo con Rodgers dopo che nel 1984 aveva riarrangiato \"The Reflex\" introducendo uno dei primi campionamenti di voce, a cui segu\u00ec, sempre nello stesso anno, il singolo \"The Wild Boys\", quest'ultimo incluso (nella sua versione in studio) nell'album dal vivo \"Arena\". Nel 1985 fu prodotto anche \"Do You\", un album di Sheena Easton.\nNel 1986, continu\u00f2 il lavoro con i Duran Duran producendo per intero \"Notorious\", la cui canzone omonima raggiunse il secondo posto nella classifica US Billboard Hot 100. Durante uno spettacolo dal vivo, Simon Le Bon present\u00f2 Rodgers, dicendo: \u00abBene, questa band ha superato un momento difficile (durante \"Notorious\"). \u00c8 probabile che la band non ce l'avrebbe fatta se non fosse stato per questo gentiluomo...\u00bb. Nile contribu\u00ec a numerosi altri progetti ed apparizioni con i membri del gruppo durante gli anni ottanta, e nel 2002-2003 partecip\u00f2 alla produzione di \"Astronaut\", il nuovo album dei cinque membri originali della band che erano legati da un contratto discografico con la Epic.\nSempre nel 1986 Rodgers produsse l'album \"Inside Story\" di Grace Jones per la \"Manhattan records\". Nel 1987 form\u00f2, con l'acclamato musicista di sessione, produttore e tastierista, il francese Philippe Saisse, la band sperimentale e di breve durata Outloud; in commercio fu messo un solo album, \"Out Loud\" per la Warner Music Group. Saisse ha suonato spesso con Rodgers durante le tourn\u00e9e degli Chic.\nGli anni novanta.\nDopo una festa di compleanno del 1992 dove Rodgers, Edwards, Paul Shaffer ed Anton Fig suonarono i vecchi successi degli Chic di fronte ad un pubblico rapito, Rodgers ed Edwards organizzarono la riunione del vecchio gruppo. Registrarono nuovo materiale e suonarono dal vivo in tutto il mondo, conquistando un vasto pubblico ed un ancor maggiore consenso critico. Nel 1992 lavor\u00f2 con Patty Griffin, una musicista della casa discografica A&amp;M Records, per produrre il suo primo album chiamato \"Living with Ghosts\".\nNel 1996 a Rodgers fu fatto omaggio, dalla rivista Billboard Magazine, del titolo di \"Primo produttore nel mondo\". In quell'anno si \u00e8 esibito con Bernard Edwards, Sister Sledge, Steve Winwood, Simon Le Bon e Slash in una serie di concerti commemorativi in Giappone che mettevano in scena una retrospettiva della sua carriera. Sfortunatamente il suo partner musicale e amico di lunga data Bernard Edwards mor\u00ec di polmonite dopo un concerto al Budokhan, un colpo che scosse Rodgers profondamente.\nNel 1998, Rodgers fond\u00f2 l'etichetta discografica \"Sumthing Else Music Works\" e la \"Sumthing Distribution\", la pi\u00f9 grande societ\u00e0 di distribuzione in America di etichette indipendenti afro-americane. Sumthing \u00e8 attualmente concentrata nella distribuzione di un nuovo prodotto in rapida crescita: le colonne sonore per videogame. I titoli prodotti includono Halo, Halo 2 ed il recente Halo 3. Nile ha prodotto un album chiamato \"A Great Long While\", opera di grandi interpreti della Jamband, gli Strangefolk.\nGli anni 2000.\nGli attentati dell'11 settembre 2001 spinsero Rodgers alla creazione del Progetto \"We Are Family\", deputato ad avviare un processo di risanamento morale. Per cominciare, organizz\u00f2 la reincisione della canzone che lui ed il suo partner Bernard Edwards avevano scritto per le Sister Sledge, intitolata \"We Are Family\", con pi\u00f9 di 200 musicisti, celebrit\u00e0 e personalit\u00e0. Il regista Spike Lee gir\u00f2 il video musicale \"We Are Family\" e il regista Danny Schechter gir\u00f2 un documentario relativo alle sessioni di incisione, intitolato \"The Making and Meaning of We Are Family\". Nel 2002 il film fu inserito nella \"Selezione speciale\" al Sundance Film Festival.\nRodgers, continuando nel processo di risanamento, produsse un'altra registrazione e video musicale \"We Are Family\", che coinvolgeva pi\u00f9 di cento personaggi televisivi adorati dai bambini. Il video musicale per bambini va in onda come un annuncio di servizio pubblico sulle stazioni Disney Channel, Nickelodeon e PBS per promuovere un messaggio di un'umanit\u00e0 comune. Nel luglio 2002 Rodgers cre\u00f2 ufficialmente la Fondazione \"We Are Family\" per celebrare la visione di una famiglia globale creando e sostenendo programmi che ispirano ed istruiscono le persone al rispetto reciproco, alla comprensione e all'apprezzamento della diversit\u00e0 culturale.\nNel 2004 produsse Astronaut l'undicesimo album dei Duran Duran. Nel 2005 Rodgers fu premiato dalla \"National Academy of Recording Arts and Sciences\", un'associazione per il miglioramento della qualit\u00e0 della vita e delle condizioni culturali di musicisti ed altri professionisti del campo. Il 19 settembre 2005, Nile Rodgers fu ammesso, nel corso di una cerimonia a New York, alla \"Dance Music Hall of Fame\", per i suoi numerosi e rilevanti successi come produttore, assieme al primo compagno del gruppo, Bernard Edwards. Gli Chic sono stati nominati tre volte al Rock &amp; Roll Hall of Fame, nel 2003, 2006 e 2007. Nell'estate del 2006 Rodgers svolse il ruolo di direttore musicale durante il concerto tributo a Ahmet Erteg\u00fcn al Montreux Jazz Festival a Montreux, in Svizzera. Il concerto incluse esibizioni degli Chic, di Robert Plant Steve Winwood, Stevie Nicks, Kid Rock e molti altri artisti appartenenti all'Atlantic Records di Erteg\u00fcn. Nel 2007, Rodgers contribu\u00ec all'imminente album di Wu-Tang Clan, \"8 Diagrams\". Lui scrisse anche la canzone del titolo \"Love Me Sexy\" del film \"Semi-pro\", interpretata da Will Ferrell.\nGli anni 2010.\nNell'ottobre del 2010 gli \u00e8 stata diagnosticata una forma aggressiva di cancro alla prostata. La sua battaglia contro la malattia \u00e8 raccontata nel suo blog \"Walking on Planet C\".\nNel 2013 collabora coi Daft Punk all'album \"Random Access Memories\" nei brani \"Get Lucky\", \"Lose Yourself to Dance\" e \"Give Life Back to Music\". Nello stesso anno dichiara di aver finalmente sconfitto la malattia e partecipa ad un tour mondiale con la sua band.\nNel 2014 suona alla cerimonia dei Grammy Award insieme ai Daft Punk, Pharrell Williams, Omar Hakim, Nathan East e Stevie Wonder. Nello stesso anno collabora col DJ tedesco Tensnake nei brani \"Love Sublime\" e \"Good Enough to Keep\", contenuti nell'album \"Glow\".\nNel 2015 ritorna a collaborare con i Duran Duran per l'album \"Paper Gods\". Nel settembre 2015 esce il singolo \"Boomerang\" inciso in collaborazione con Emin, dove Nile Rodgers suona la chitarra e appare nel relativo video.\nNel 2015 appare anche nel brano e nel video di Gina Heisser \" Habibi love\" scritto e prodotto per lei, dove \u00e8 riconoscibilissimo il suo \"sound\" alla chitarra.\nNell\u2019Ottobre del 2015 collabora a \"The Other Boys\" un brano eseguito dal gruppo Nervo composto da due sorelle gemelle Australiane , il pezzo \u00e9 cantato da Kylie Minogue e Jake Shears voce del gruppo Scissor Sister (il pezzo \u00e9 incluso nell\u2019album di debutto di Nervo \u2018\u2019Collateral\u2019\u2019)\nAd inizio 2016, Nile Rodgers suona la chitarra nel brano \" Overcome \" dell'artista Laura Mvula. Nello stesso periodo produce e suona nel brano del cantante Liam Lis \" 4 the luv \", dove appare anche nel relativo video. Nell'aprile dello stesso anno suona nei brani \"Kill the Lights\" di Alex Newell e DJ Cassidy con Jess Glynne alla parte vocale e \"Give Me Your Love\" del disc jockey Sigala con John Newman alla parte vocale. Ad agosto invece collabora con Christina Aguilera al singolo Telepathy.\nA giugno 2017, collabora con Jos\u00e8 Luis Rodriguez ( El Puma) nel rifacimento di un suo vecchio successo, \"Pavo real\".\nDurante l'estate del 2017 suona la chitarra per il cantante italiano Max Pezzali nel singolo \"Le canzoni alla radio\", estratto dalla raccolta omonima. Negli ultimi mesi dell'anno collabora alla chitarra, ancora una volta, con Carl Cox, per il brano \"Beat the Track\".\nDal 23 marzo 2018 ha assunto l'incarico di Chief Executive Advisor presso gli Abbey Road Studios di Londra. Il 22 giugno dello stesso anno \u00e8 stato pubblicato il singolo \"Till the World Falls\" dei Chic, che ha anticipato l'album \"It's About Time\", uscito il successivo 28 settembre.\nStile musicale.\nLo stile chitarristico di Nile Rodgers affonda le proprie radici nel jazz. In diverse interviste ha affermato di avere avuto una formazione jazzistica e di aver sfruttato alcune progressioni tipicamente jazz per scrivere molte canzoni di successo come Everybody Dance. Nel corso della sua carriera ha unito la propria conoscenza armonica di matrice jazz con ritmiche dance e funky, dando vita ad uno stile molto peculiare."}
{"id": "2417081", "revid": "2091899", "url": "https://it.wikipedia.org/wiki?curid=2417081", "title": "Indice AMO", "text": "L'indice AMO (\"Atlantic Multidecadal Oscillation\", \"oscillazione multidecennale atlantica\") \u00e8 uno schema climatico del nord Atlantico che indica la temperatura superficiale (SST) del tratto di oceano compreso tra l'equatore e la Groenlandia. Ci sono conferme di questa oscillazione nei modelli e nelle osservazioni storiche, per\u00f2 \u00e8 controversa la sua influenza sulle variazione delle temperature superficiali oceaniche, soprattutto per l'attribuzione dei cambiamenti a cause naturali o antropogeniche, anche in aree molto importanti come l'Atlantico tropicale, area chiave per lo sviluppo degli uragani.\nDefinizione.\nL'indice AMO fu identificato da Schlesinger e Ramankutty nel 1994.\nUna volta che ogni trend lineare \u00e8 stato rimosso, l'andamento dell'AMO \u00e8 solitamente definito dai pattern di variabilit\u00e0 delle temperature superficiali nel nord Atlantico. Questo trend viene eliminato per evitare che le analisi siano influenzate dai gas serra che inducono il riscaldamento globale.\nNei modelli la variabilit\u00e0 dettata dal ciclo dell'AMO \u00e8 associata a piccoli cambiamenti nella parte nord Atlantica della circolazione termoalina, nonostante ci\u00f2 le osservazioni oceaniche storiche non sono sufficienti per attribuire alle variazioni del ciclo dell'AMO le attuali anomalie della circolazione.\nEffetti sul clima.\nL'indice AMO \u00e8 correlato con le temperature e le piogge di gran parte dell'emisfero boreale, specialmente l'America del nord e l'Europa come anche il nordest del Brasile e il Sahel per quanto riguarda le precipitazioni e il clima estivo del nord America e dell'Europa. Ha inoltre ripercussioni sulla frequenza degli episodi di siccit\u00e0 nel nord America e ha ripercussioni anche sulla frequenza e l'intensit\u00e0 degli uragani nel nord Atlantico.\nRecenti studi hanno suggerito che le variazioni del ciclo dell'AMO sono legate alla frequenza delle pi\u00f9 gravi siccit\u00e0 del \"midwest\" e del sudest degli Stati Uniti. Quando l'AMO \u00e8 nella fase calda gli episodi di siccit\u00e0 tendono ad aumentare sia come numero che come persistenza e durata. Due dei peggiori eventi di siccit\u00e0 del XX secolo sono avvenuti durante la fase di AMO positiva fra il 1925 e il 1965: la Dust Bowl degli anni trenta e la grande siccit\u00e0 degli anni cinquanta, mentre la Florida e il nordovest del Pacifico tendono ad avere comportamenti opposti con un aumento della piovosit\u00e0 media.\nI modelli climatici suggeriscono inoltre che durante le fasi di AMO positiva si hanno precipitazioni estive pi\u00f9 violente in India e nel Sahel oltre ad un aumento della frequenza e dell'intensit\u00e0 dei cicloni tropicali nel nord Atlantico.\nStudi paleoclimatologici hanno confermato che negli ultimi 3000 anni nel Sahel vi \u00e8 sempre stato il pattern maggiori precipitazioni durante la fase positiva dell'AMO e minori durante la fase negativa.\nRelazioni con la frequenza degli uragani nel nord Atlantico.\nPrendendo in considerazione i dati attuali a disposizione, l'esperienza suggerirebbe che la frequenza e l'intensit\u00e0 degli uragani non \u00e8 strettamente correlata alle oscillazioni del ciclo AMO. Durante le fasi di AMO positiva gli uragani di 1\u00aa e 2\u00aa categoria Saffir-Simpson hanno solo un modesto aumento nella frequenza e nel numero.&lt;ref name=\"Chylek/Lesins 2007\"&gt;&lt;/ref&gt; Con una pi\u00f9 ampia visione meteorologica del fenomeno possiamo per\u00f2 renderci conto come l'andamento dell'AMO si rifletta sulla frequenza e l'intensit\u00e0 dei cicloni tropicali prendendo in considerazione il numero di tempeste tropicali che divengono uragani, durante le fasi di AMO positiva \u00e8 almeno il doppio di quello durante le fasi negative. L'indice di attivit\u00e0 degli uragani \u00e8 altamente connesso all'andamento del ciclo AMO, e se c'\u00e8 un aumento dell'attivit\u00e0 degli uragani dovuta al riscaldamento globale \u00e8 attualmente sopraffatta dalle variazioni del ciclo AMO in quanto le variazioni di fase dell'AMO tendono a coprire il riscaldamento globale durante le fasi negative e ad enfatizzarlo durante quelle positive.\nPeriodicit\u00e0 e predizione dell'AMO.\nAbbiamo a disposizione solamente circa 130-150 anni di rilevazioni strumentali dirette, una quantit\u00e0 di dati insufficienti per un giusto approccio statistico riguardo all'andamento del ciclo AMO. Enfield e Cid-Serrano hanno utilizzato una ricostruzione proxy plurisecolare di un periodo pi\u00f9 lungo (circa 424 anni) per illustrare il loro approccio, come scritto nella loro ricerca intitolata \"The Probabilistic Projection of Climate Risk\". Il loro istogramma, basato su intervalli \"zero crossing\" da cinque versioni sottoposte a ricampionamento e smoothing dell'indice di Gray et al del 2004 insieme con la distribuzione gamma con il metodo della massima verosimiglianza per uniformare l'istogramma, ha mostrato che il range medio di durata del ciclo \u00e8 di circa 10-20 anni, con la probabilit\u00e0 cumulata di frequenza di avvenimento di un ciclo di 20 anni o meno di circa il 70%.\nNon esiste nessun modello climatico che possa predire con metodo deterministico quando il ciclo dell'AMO possa cambiare fase. I modelli matematici, come quelli che predicono le fasi ENSO, son ben lungi dal poter prevedere ci\u00f2. Enfield e i suoi collaboratori hanno calcolato la probabilit\u00e0 di un cambiamento di fase dell'AMO entro un dato tempo futuro ipotizzando la persistenza della variabilit\u00e0 storica del ciclo. Le previsioni probabilistiche possono dimostrarsi utili per le previsioni a lungo tempo nei settori sensibili al clima, come pu\u00f2 essere la distribuzione dell'acqua.\nIpotizzando che il ciclo AMO sia di circa 70 anni, il picco dell'attuale fase calda sarebbe atteso nel 2020 ca., se invece prendiamo in considerazione un ciclo di 50-90 anni il picco caldo dovrebbe avvenire fra il 2000 e il 2040 (dopo i picchi del 1880 ca. e del 1950 ca.)."}
{"id": "2417085", "revid": "858648", "url": "https://it.wikipedia.org/wiki?curid=2417085", "title": "Cesare Veneziani", "text": "Biografia.\nCesare Veneziani \u00e8 stato manager della Fiat, ricoprendo ruoli direzionali in Italia e all'estero nelle aziende del gruppo Fiat: Impresit, Telettra, Magneti Marelli.\nSindaco di Bergamo (1999-2004).\nNel 1999 Veneziani viene candidato dal Polo delle Libert\u00e0 come sindaco di Bergamo, sfidando l'uscente Guido Vicentini. Vicentini al primo turno conquista il 30,95% dei voti, contro il 40,3% di Veneziani. Al ballottaggio del 27 giugno, Veneziani risulta eletto, riuscendo a far confluire sulla sua candidatura il 18,4% di voti leghisti della gi\u00e0 candidata Raffaella Bordogna.\nVeneziani intende caratterizzare la sua giunta per uno stile manageriale, nella linea di Silvio Berlusconi:\nTra i provvedimenti della giunta Veneziani:\nNel 2000 Cesare Veneziani sottoscrisse l'Accordo di Programma per la costruzione del nuovo complesso degli Ospedali Riuniti nell'area della Trucca, dando seguito ad una decisione presa dalla precedente amministrazione contro il parere degli estensori del piano regolatore, che avevano scelto per l'opera l'area della Martinella, a nord-est, a causa della natura paludosa dei terreni della Trucca. Inoltre, l'area della Trucca si trova sulla rotta di decollo degli aerei dall'aeroporto di Orio al Serio, e a 1500 metri da una fabbrica chimica di Mozzo inserita nell'elenco regionale delle aziende a rischio di incidente rilevante. In aggiunta a ci\u00f2, la struttura, la cui inaugurazione era inizialmente prevista per la primavera 2010, ha dovuto fare i conti con la presenza in zona di una falda acquifera tanto alta da allagare, nei giorni di pioggia intensa, gli scantinati della torre 5. Nel 2012, dopo vari rinvii e risolto il problema della falda con la costruzione di un nuovo canale di scolo, l'ospedale \u00e8 stato finalmente aperto al pubblico ed oggi \u00e8 pienamente funzionante.\nSuccessive candidature.\nNel 2004 si ricandida, sostenuto anche dalla Lega Nord, ma perde le elezioni contro lo sfidante Roberto Bruni, sostenuto da tutto il centrosinistra. Veneziani ne d\u00e0 la colpa alla stampa locale (L'Eco di Bergamo) ed al mondo cattolico:\nNel 2005 viene candidato dall'UDC a consigliere regionale, ma non risulta eletto."}
{"id": "2417090", "revid": "72396", "url": "https://it.wikipedia.org/wiki?curid=2417090", "title": "AEGON Classic 2009 - Singolare", "text": "Il singolare dell'AEGON Classic 2009 \u00e8 stato un torneo di tennis facente parte del WTA Tour 2009.\nKateryna Bondarenko era la detentrice del titolo, ma quest'anno non ha partecipato.\nMagdal\u00e9na Ryb\u00e1rikov\u00e1 ha vinto in finale contro Li Na, 6\u20130, 7\u20136(2)\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2417093", "revid": "184925", "url": "https://it.wikipedia.org/wiki?curid=2417093", "title": "Undeas Recordings", "text": ""}
{"id": "2417099", "revid": "767487", "url": "https://it.wikipedia.org/wiki?curid=2417099", "title": "Vikki Carr", "text": "Il suo repertorio si basa su una variet\u00e0 di generi musicali, inclusi le musiche da cabaret, il latin pop, il jazz, il pop (\"Unforgettable\", \"Alfie\") ed il country and western (\"If I Had a Hammer\", di Pete Seeger), anche se il suo maggiore successo lo ha registrato in virt\u00f9 di brani cantati in lingua spagnola (album discografico \"Cosas del amor\", 1991, e la ranchera \"Si nos dejan\" di Jos\u00e9 Alfredo Jim\u00e9nez).\nHa cantato l'inno nazionale \"The Star-Spangled Banner\" al Super Bowl XI (Pasadena, 1977) e nota \u00e8 una sua \"cover\" dello standard \"Cuando calienta el sol\" degli Los Hermanos Rigual.\nNel 2008 le \u00e8 stato assegnato il \"Latin Grammy Lifetime Achievement Award\".\nBiografia.\nCarr \u00e8 stata interprete di brani di Vin\u00edcius de Moraes e di Randy Newman (\"I'll Be Home\"), e figura fra le celebrit\u00e0 della Hollywood Walk of Fame nonch\u00e9 fra gli artisti che si sono esibiti nella trasmissione televisiva britannica \"Top of the Pops\" (1965).\nHa avuto anche qualche esperienza nel cinema, sempre per\u00f2 in veste di cantante, ed \u00e8 stata ospite in diversi programmi televisivi.\nCresciuta nella San Gabriel Valley, in California, maggiore di sette fratelli, nel 1962, dopo aver assunto il nome d'arte di Vikki Carr, firm\u00f2 un contratto con la casa discografica Liberty Records. Il suo primo disco singolo di successo fu \"He's a Rebel\", che raggiunse nell'anno del suo esordio il quinto posto nelle classifiche di vendita in Australia e il quindicesimo negli Stati Uniti. Il produttore Phil Spector ascolt\u00f2 Carr mentre registrava in studio questa canzone; la apprezz\u00f2 talmente da farne incidere una \"cover\" al complesso The Crystals che ne fece un hit da primo posto negli USA.\nNel 1966, Carr si rec\u00f2 in tourn\u00e9e in Vietnam con l'attore Danny Kaye. L'anno seguente il suo album \"It Must Be Him\" and\u00f2 in \"nomination\" per tre Grammy Awards. La canzone che dava il titolo al disco - \"It Must Be Him\", versione in lingua inglese del brano di Gilbert Becaud \"Seul sur son etoile\" - raggiunse la terza posizione nella Billboard Hot 100 nell'anno 1967.\nHa avuto due altre canzoni nella classifica dei brani Top 40 in USA: nel 1968 \"The Lesson\" e nel 1969 \"With Pen in Hand\". Fu in questo periodo che l'attore e cantante Dean Martin la defin\u00ec \"la migliore cantante\" di quel determinato periodo: Carr aveva nelle \"pop charts\" dieci singoli e tredici album. Nel 1968 aveva registrato sei speciali televisivi per la London Weekend Television, comparendo contestualmente in diversi programmi della ABC (dopo la partecipazione al \"The Bing Crosby Show\" nella stagione 1964-1965).\nNel 1970 \u00e8 stata scelta come \"Donna dell'anno\" dal \"Los Angeles Times\".\nStar della Hollywood Walk of Fame nel 1981, Carr ha un originale primato, ovvero quello di aver cantato in carriera per cinque presidente USA: Richard Nixon, Gerald Ford, Ronald Reagan, George Bush e Bill Clinton.\nFord ha scritto nella sua autobiografia, \"A Time to Heal,\" che quando Carr si rec\u00f2 in visita alla Casa Bianca, chiese candidamente al presidente quale fosse il suo piatto messicano preferito e che l'altrettanto candida risposta del presidente - con un certo imbarazzo della first lady Betty - non pot\u00e9 che essere: \"Lei\".\nUna \"star\" bilingue.\nNegli anni ottanta e novanta Carr ha avuto un momento di grande successo mondiale interpretando brani di musica latina, tanto da vincere ripetutamente Grammy Award; nel 1985 nella sezione \"Best Mexican-American Recording\" per l'album \"Simplemente mujer\"; nel 1992 per i \"Latin Pop Album\" con il disco \"Cosas del amor\"; e nel 1995 ancora per \"Best Mexican-American Recording\" con \"Recuerdo a Javier Solis\". Ha anche ricevuto altre due \"nomination\" ai Grammy per i dischi \"Brindo a la vida, al bolero, a ti\" (1993) e \"Emociones\" (1996).\nFra i suoi \"hit\" in lingua spagnola figurano \"Total\", \"Disc\u00falpame\", \"D\u00e9jame\", \"Hay otro en tu lugar\", \"Esos Hombres\", \"Mala Suerte\" e \"Cosas del amor\". I suoi album in lingua spagnola hanno ricevuto il disco d'oro e il disco di platino in Messico, Cile, Porto Rico, Venezuela, Costa Rica, Colombia ed Ecuador.\nNel 1999 Carr ha registrato uno \"special tv\" per la PBS - \"Vikki Carr: Memories, Memorias\" - in cui interpreta popolari motivi bilingui degli anni quaranta e cinquanta. Sue \"guest star\" nell'occasione erano Pepe Aguilar, Arturo Sandoval e Jack Jones. Nel 2001 ha registrato un album bilingue, \"The Vikki Carr Christmas Album\". Nel 2002, ha preso parte ad un \"musical\" andato in scena a Los Angeles, composto da Stephen Sondheim, \"Follies\", che comprendeva nel \"cast\" Hal Linden, Patty Duke ed Harry Groener. Nel 2006, \u00e8 intervenuta con un cameo in un video thriller intitolato \"Puerto Vallarta Squeeze.\"\nNel 2008 \u00e8 stata ospite ancora di uno special televisivo della PBS, \"Fiesta mexicana\", incentrato sulla musica e la danza del Messico. Sempre nel 2008, in occasione della consegna del Lifetime Achievement Award da parte della Latin Recording Academy, ha partecipato ad uno spettacolo del Latin Grammy telecast in cui ha presentato il brano \"Cosas del amor\" con Olga Ta\u00f1\u00f3n e Jenni Rivera.\nUn omaggio alla musica leggera italiana \u00e8 venuto da una sua \"cover\" di un brano di Mina: \"Grande grande grande\".\nAttivit\u00e0 umanitaria.\nVikki Carr gode nello \"showbiz\" di considerazione sia per le sue qualit\u00e0 artistiche sia per il suo impegno umanitario a vantaggio dei pi\u00f9 deboli, specialmente riguardo all'infanzia. Dedica molto del suo impegno in attivit\u00e0 caritative concernenti, nella fattispecie, la United Way of America, l'American Lung Association, la Muscular Dystrophy Association e lo St. Jude Children's Research Hospital.\nPer ventidue anni ha tenuto concerti di beneficenza a favore della Holy Cross High School di San Antonio, Texas. Nel 1971 ha istituito la Vikki Carr Scholarship Foundation, dedicata al sostegno scolastico degli studenti ispanici della California e del Texas."}
{"id": "2417103", "revid": "2036644", "url": "https://it.wikipedia.org/wiki?curid=2417103", "title": "Coppa del Re del Bahrein", "text": "La Bahraini King's Cup \u00e8 la principale coppa nazionale calcistica del Bahrain."}
{"id": "2417104", "revid": "33751", "url": "https://it.wikipedia.org/wiki?curid=2417104", "title": "Coppa della Federazione calcistica del Bahrein", "text": "La Bahraini FA Cup \u00e8 una coppa nazionale calcistica del Bahrain."}
{"id": "2417106", "revid": "247222", "url": "https://it.wikipedia.org/wiki?curid=2417106", "title": "The Book of Heavy Metal", "text": "The Book of Heavy Metal \u00e8 il terzo album in studio del gruppo musicale svedese heavy metal Dream Evil, pubblicato nel 2004."}
{"id": "2417107", "revid": "729019", "url": "https://it.wikipedia.org/wiki?curid=2417107", "title": "Gran Premio d'Argentina 1960", "text": "Il Gran Premio d'Argentina 1960 si \u00e8 svolto domenica 7 febbraio 1960 sul circuito di Buenos Aires. La gara \u00e8 stata vinta da Bruce McLaren su Cooper, seguito da Cliff Allison su Ferrari e da Maurice Trintignant su Cooper.\nGara.\nI risultati del GP sono stati i seguenti:"}
{"id": "2417108", "revid": "33751", "url": "https://it.wikipedia.org/wiki?curid=2417108", "title": "Coppa del Principe della Corona del Bahrein", "text": "La Coppa del Principe della Corona del Bahrein (, ) \u00e8 una coppa nazionale calcistica del Bahrain, contesa dalle prime quattro classificate del campionato di calcio."}
{"id": "2417110", "revid": "339392", "url": "https://it.wikipedia.org/wiki?curid=2417110", "title": "Partito Liberale Italiano (2004)", "text": ""}
{"id": "2417112", "revid": "287204", "url": "https://it.wikipedia.org/wiki?curid=2417112", "title": "Las Populares", "text": ""}
{"id": "2417113", "revid": "33751", "url": "https://it.wikipedia.org/wiki?curid=2417113", "title": "Supercoppa di Bahrein", "text": "La Bahraini King's Cup \u00e8 la supercoppa nazionale calcistica del Bahrain e fa da chiusura della stagione."}
{"id": "2417114", "revid": "247222", "url": "https://it.wikipedia.org/wiki?curid=2417114", "title": "United (Dream Evil)", "text": "United \u00e8 il quarto album in studio del gruppo musicale svedese heavy metal Dream Evil, pubblicato nel 2006."}
{"id": "2417117", "revid": "126257", "url": "https://it.wikipedia.org/wiki?curid=2417117", "title": "Bobinato", "text": ""}
{"id": "2417118", "revid": "999533", "url": "https://it.wikipedia.org/wiki?curid=2417118", "title": "Gran Premio di Francia 1988", "text": "Il Gran Premio di Francia 1988 fu una gara di Formula 1, disputatasi il 3 luglio 1988 sul Circuito Paul Ricard. Fu la settima prova del mondiale 1988 e vide la vittoria di Alain Prost su McLaren - Honda, seguito da Ayrton Senna e da Michele Alboreto.\nQualifiche.\nDopo sei pole position consecutive di Senna, Prost riusc\u00ec a battere il compagno di squadra davanti al pubblico di casa; Berger fu l'unico a mantenere il distacco dai piloti della McLaren sotto il secondo, mentre gli altri, a partire da Alboreto, accusarono ritardi pi\u00f9 consistenti. Alle spalle dei piloti della Ferrari si qualificarono le due Benetton di Boutsen e Nannini e le due Lotus di Piquet e Nakajima.\nGara.\nAl via Prost mantenne il comando davanti a Senna; il brasiliano sopravanz\u00f2 il compagno di squadra durante i cambi gomme a met\u00e0 gara, ma poi inizi\u00f2 ad essere rallentato da problemi al cambio, consentendo a Prost di riavvicinarglisi. Il francese super\u00f2 il rivale nel corso del 61\u00ba giro, con una mossa memorabile: i due raggiunsero un gruppo di doppiati e Prost si stacc\u00f2 volontariamente da Senna. Quando questi, all'uscita da Signes, fu rallentato da Piquet, Prost lo attacc\u00f2 per il delirio del suo pubblico.\nNonostante l'avaria al cambio, Senna riusc\u00ec a giungere al traguardo in seconda posizione. I piloti della Ferrari si contesero a lungo l'ultimo posto sul podio, conquistato alla fine da Alboreto; quinto giunse Piquet, autore di una gara solitaria, mentre Nannini chiuse in sesta posizione."}
{"id": "2417124", "revid": "339392", "url": "https://it.wikipedia.org/wiki?curid=2417124", "title": "Bahrain Football Association", "text": ""}
{"id": "2417128", "revid": "999533", "url": "https://it.wikipedia.org/wiki?curid=2417128", "title": "Gran Premio di Gran Bretagna 1988", "text": "Il Gran Premio di Gran Bretagna 1988 fu una gara di Formula 1, disputata il 10 luglio 1988 sul Circuito di Silverstone. Fu l'ottava prova del mondiale 1988 e vide la vittoria di Ayrton Senna su McLaren - Honda, seguito da Nigel Mansell e da Alessandro Nannini.\nQualifiche.\nPer la prima volta nella stagione la pole position non fu conquistata da un pilota della McLaren; a interrompere il monopolio del team inglese fu Berger, al fianco del quale si qualific\u00f2 il compagno di squadra Alboreto. Senna e Prost si dovettero accontentare della terza e quarta posizione, seguiti dalle sorprendenti March di Gugelmin e Capelli, la cui sofisticata aerodinamica sopperiva alla mancanza di potenza del motore aspirato Judd rispetto ai turbo dei rivali. Nel corso del week-end la Williams abbandon\u00f2, fino al termine della stagione, la soluzione delle sospensioni attive, montandone altre di tipo convenzionale.\nGara.\nLa gara si disput\u00f2 sotto una forte pioggia; al via Berger mantenne il comando, difendendosi dall'arrembante Senna, mentre Prost scatt\u00f2 male, scivolando indietro. Al 14\u00ba passaggio Senna ebbe la meglio su Berger, conquistando la prima posizione e mantenendola poi fino al traguardo.\nAlle sue spalle si mise in luce Mansell, che, dopo un duello con Nannini e Gugelmin, super\u00f2 entrambi i piloti della Ferrari (tutti e due costretti al ritiro nelle ultime fasi di gara perch\u00e9 rimasti senza benzina), portandosi al secondo posto. Sul podio chiuse anche Nannini, al primo podio in Formula 1, seguito da Gugelmin (per la prima volta a punti in carriera), Piquet e Warwick; Prost, in difficolt\u00e0 sin dall'inizio, si ritir\u00f2 al 24\u00ba giro, definendo inguidabile la sua vettura."}
{"id": "2417132", "revid": "278830", "url": "https://it.wikipedia.org/wiki?curid=2417132", "title": "La milizia oscura", "text": ""}
{"id": "2417133", "revid": "7", "url": "https://it.wikipedia.org/wiki?curid=2417133", "title": "Riserva naturale speciale del Sacro Monte di Oropa", "text": ""}
{"id": "2417139", "revid": "1632387", "url": "https://it.wikipedia.org/wiki?curid=2417139", "title": "The Reaper", "text": "The Reaper \u00e8 il quinto album in studio del gruppo musicale power metal tedesco Grave Digger, uscito nel 1993 per la GUN Records.\nIl disco.\n\u00c8 l'album che sancisce il ritorno della band sul mercato dopo il fallimentare quarto album, \"Stronger Than Ever\", inciso con il monicker \"Digger\" nel 1987. Questo, oltre al cambiamento stilistico, caus\u00f2 una sorta di metamorfosi nella band che li port\u00f2 a cambiare un'altra volta nome in \"Hawaii\"."}
{"id": "2417140", "revid": "547034", "url": "https://it.wikipedia.org/wiki?curid=2417140", "title": "WTA Tier II", "text": "I Tornei WTA Tier II erano una serie di tornei di tennis femminili che si sono svolti dal 1988 al 2008. \nEra il 2\u00ba livello dei tornei femminili dopo il Tier I.\nDal WTA Tour 2009,Il WTA ha unificato le categorie Tier I e Tier II in un'unica chiamata Premier."}
{"id": "2417142", "revid": "324090", "url": "https://it.wikipedia.org/wiki?curid=2417142", "title": "Adattamento del diritto italiano al diritto internazionale", "text": "L'adattamento del diritto italiano al diritto internazionale \u00e8 un procedimento attraverso il quale il diritto di un ordinamento statale \"si adegua\" a disposizioni del diritto internazionale o comunque di un ordinamento sovranazionale. \nIn particolare, con l'evoluzione del diritto dell'Unione Europea, l'adattamento del diritto interno al diritto comunitario \u00e8 diventata una questione di primaria importanza nell'attivit\u00e0 dottrinale e giurisprudenziale.\nContesto ed evoluzione storica.\nHa senso parlare di adattamento solo nell'ottica dell'impostazione \"dualistica\", ossia di separazione tra l'ordinamento di uno Stato e quello internazionale. Infatti, sostenendo l'opposta tesi \"monistica\", non ci sono problemi a ritenere le norme di diritto internazionale direttamente efficaci all'interno dello Stato che ne abbia ratificato l'efficacia.\nI sostenitori della separazione degli ordinamento ritengono che le norme internazionali, in quanto si riferiscono ad un ordinamento fondato su rapporti tra Stati, siano \"strutturalmente\" inadeguate ad essere applicate direttamente all'interno di un ordinamento statale, che invece regola rapporti tra singoli individui. \n\u00c8 per questo che l'articolo 10 comma 1 della vigente Costituzione italiana parla di \"conformazione\" del diritto interno al diritto internazionale, mentre la disposizione che ne \u00e8 stata storicamente il modello, l'articolo 4 della Costituzione tedesca \"di Weimar\" del 1919, prevedeva che le norme internazionale fossero \"parti integranti\" (\"Bestandteile\") del diritto interno.\nTecniche di adattamento.\nEsistono un \"procedimento ordinario\" di adattamento e due \"procedimenti speciali\", l'ordine di esecuzione ed il dispositivo di adattamento automatico.\nIl procedimento ordinario di adattamento consiste semplicemente nell'emanazione di una comune legge che contenga la materia dell'accordo internazionale.\nL'\"ordine di esecuzione\", invece, \u00e8 una disposizione \"in bianco\" che rinvia ellitticamente al testo del trattato, in genere con la formula \"si d\u00e0 piena ed intera esecuzione al trattato\" o simili. Si discute in dottrina la natura del rinvio cos\u00ec operato, se sia fisso (ovvero cristallizzi il testo e l'ambito di efficacia del trattato al momento della ratifica) oppure se presenti elementi di mobilit\u00e0. Quel che \u00e8 certo \u00e8 che l'efficacia del rinvio operato dall'ordine di esecuzione \u00e8 subordinata alla ratifica, che nel nostro ordinamento spetta al Presidente della Repubblica o al Parlamento (articoli 80 e 87 Cost.).\nIl \"dispositivo automatico\" invece opera come un \"trasformatore permanente\" (secondo la definizione del giurista Perassi), producendo un continuo rinvio (senz'altro mobile) \"automatico, completo, immediato e continuo\". Nell'ordinamento italiano questo dispositivo \u00e8 costituito dall'articolo 10 comma 1 della Costituzione: \"L'ordinamento giuridico italiano si conforma alle norme del diritto internazionale \"generalmente riconosciute\"\". La disposizione fa dunque esplicito riferimento al solo ambito del diritto internazionale \"generale\", con esclusione del diritto internazionale \"pattizio\", per cui la dottrina maggioritaria e la prassi ritengono sempre necessario l'adattamento mediante ordine di esecuzione (o procedimento ordinario).\nUna tecnica legislativa per ottenere l'ingresso di norme di un ordinamento diverso all'interno di un ordinamento statale \u00e8 il \"rinvio\", che opera nel campo del diritto privato internazionale (la materia, un tempo regolata dagli articoli 17-31 delle Disposizioni preliminari al Codice Civile, ora \u00e8 trattata dalla legge 218/1995).\nLa tesi di Joseph Schmitt e Rolando Quadri.\nSecondo una teoria minoritaria sostenuta in Germania dall'ecclesiasticista tedesco Joseph Schmitt (omonimo del pi\u00f9 noto costituzionalista a lui contemporaneo, Karl Schmitt) e raccolta in Italia da Rolando Quadri, il dispositivo automatico \"ex\" art. 10 comma 1 Cost. si estenderebbe anche al diritto internazionale pattizio, in forza del principio \"pacta sunt servanda\".\nLa prassi non segue comunque questa linea di pensiero, bench\u00e9 sostenuta ancora da autorevole dottrina. Peraltro la tesi Quadri sarebbe rafforzata dall'intervento del legislatore costituzionale nell'ambito della riforma del Titolo V del 2001, con il nuovo articolo 117 comma 1 che recita: \"La potest\u00e0 legislativa \u00e8 esercitata dallo Stato e dalle Regioni nel rispetto [...] dei vincoli derivanti dall'ordinamento comunitario e dagli obblighi internazionali\".\nLa dottrina sull'adattamento delle norme dell'UE.\nLa dottrina ha sempre ritenuto i trattati CE di valore superiore alla legge, vuoi in base a un'interpretazione dell'art. 11 della Costituzione, vuoi per un principio di specialit\u00e0 \"sui generis\" basata sulla \"presunzione di conformit\u00e0\" ai trattati internazionali.\nIl percorso della giurisprudenza \u00e8 stato pi\u00f9 travagliato. \nLa 1\u00aa tappa \u00e8 rappresentata dalla sentenza Costa contro Edison-Volta ed Enel del 1964, n. 14. In base a tale sentenza il trattato CE era abrogabile da legge ordinaria successiva. Questa sentenza della Corte Costituzionale italiana fu duramente criticata dalla Corte di Giustizia Europea in un'altra sentenza sempre con gli stessi protagonisti e la stessa controversia.\nLa 2\u00aa tappa \u00e8 rappresentata dalla sentenza Frontini contro amministrazione delle Finanze (sent. n. 183 del 1973) e dalla sentenza Industrie chimiche Italia Centrale contro Ministero del Commercio con l'estero (sent. n. 232 del 1975). Secondo tali sentenze la norma interna contrastante con i trattati \u00e8 incostituzionale e tale incostituzionalit\u00e0 doveva essere dichiarata dalla Corte Costituzionale stessa (e non disapplicata direttamente dal giudice ordinario). La sentenza Frontini fu espressamente criticata dalla sentenza Simmenthal della Corte di Giustizia Europea.\nLa 3\u00aa tappa \u00e8 rappresentata dalla sentenza Granital contro Amministrazione delle Finanze (n. 170 del 1984) per la quale la norma interna contrastante \u00e8 disapplicabile direttamente dal singolo giudice. In questo modo veniva a essere sanato una divergenza fra le due Corti (quella Costituzionale Italiana e quella di Giustizia Europea) di durata ventennale. La sentenza va letta in modo coordinato con la sentenza n. 300 dello stesso anno e corrispondeva alla dottrina internazionalistica pi\u00f9 affermata in Italia. Essa diede fondamento sovraprimario al diritto europeo, con un'elaborazione al fondo ancor oggi valida; rimaneva per\u00f2 criticabile per vari motivi, connessi ad alcuni problemi settoriali ancora lasciati aperti.\nDopo una 4\u00aa tappa giurisprudenziale (sentenze n. 64/1990 e n. 168/1991) che permetteva la diretta applicabilit\u00e0 delle direttive e dopo una 5\u00aa tappa (sent. n. 384/1994 e n. 94/1995) che auspicava di impedire l'emanazione di norme regionali (o di eliminarle se gi\u00e0 emanate) in conflitto con l'ordinamento UE, la soluzione definitiva del problema si ebbe con la riformulazione dell'articolo 117 della Costituzione per opera della legge Costituzionale n. 3 del 18 ottobre 2001, nella quale si fa riferimento al diritto comunitario in maniera esplicita e distinguendolo dai trattati internazionali.\nDiritto comunitario derivato.\nPer quanto riguarda il diritto unionale (ex comunitario) derivato basta dire:"}
{"id": "2417145", "revid": "1632387", "url": "https://it.wikipedia.org/wiki?curid=2417145", "title": "Symphony of Death", "text": "Symphony Of Death \u00e8 un Mini-LP del gruppo musicale power metal tedesco Grave Digger, uscito nel 1994 per la GUN Records."}
{"id": "2417147", "revid": "6923", "url": "https://it.wikipedia.org/wiki?curid=2417147", "title": "Casa Gar\u00ed", "text": "Casa Gar\u00ed e la tenuta circostante sono state progettate da Josep Puig i Cadafalch e costruite tra il 1898 e il 1900 a Argentona, nel Maresme.\nLa propriet\u00e0 \u00e8 un magnifico complesso che comprende una grande casa, al cui interno si trovano un gran numero di camere lussuose e un piccolo teatro, degli splendidi giardini, una cappella neoromanica. La casa venne costruita al posto di un'antica mas\u00eda di propriet\u00e0 del finanziere Gari, da cui prende il nome.\nIl complesso \u00e8 stato restaurato di recente e pu\u00f2 essere considerato uno dei pi\u00f9 begli esempi di modernisti nel Maresme.\nEssendo la casa di propriet\u00e0 privata, non \u00e8 possibile visitarne l'interno."}
{"id": "2417150", "revid": "773636", "url": "https://it.wikipedia.org/wiki?curid=2417150", "title": "1. division 1989", "text": "La 1. Division 1989 \u00e8 stata la 76\u00aa edizione della massima serie del campionato danese di calcio conclusa con la vittoria del Odense, al suo terzo titolo.\nCapocannonieri del torneo furono Miklos Molnar (BK Frem), Flemming Christensen (Lyngby) e Lars Jakobsen (Odense) con 14 reti.\nClassifica finale.\n(*) Squadre neopromosse"}
{"id": "2417151", "revid": "1543377", "url": "https://it.wikipedia.org/wiki?curid=2417151", "title": "Monroy (famiglia)", "text": "La famiglia Monroy o de Monroy \u00e8 un'antica famiglia siciliana di ascendenze spagnole, insignita di vari titoli nobiliari, spesso ricordata perch\u00e9 ad essa appartenne il celebre condottiero spagnolo Hern\u00e1n Cort\u00e9s Monroy.\nLa storia.\nLa famiglia ha origine in Estremadura, dove fu investita della signoria (poi marchesato nel 1644) di Monroy, dalla quale prese nome, di quella di Belvis, della Contea di Deleitosa (1529) e di altre signorie. Per linea maschile discende dalla famiglia Hern\u00e1n Cort\u00e9s Monroy, il cui padre Martin Cort\u00e9s de Monroy anticip\u00f2 per ragioni successorie il cognome della propria madre Maria Cort\u00e9s.\nLa famiglia avrebbe avuto la sua prima presenza in Sicilia sin dalla prima met\u00e0 del secolo XV con Gonsalvo al seguito di Alfonso V d'Aragona cui diede sostegno per il recupero delle isole di Sardegna e Corsica avendo in ricompensa la possibilit\u00e0 di acquistare nel 1421 per circa 30.000 fiorini d'oro le isole di Malta e Gozo con titolo di Contea dipendente dal Regno di Sicilia, perse dopo pochi anni per una insurrezione popolare, ed altri feudi in Sicilia tra cui Motta Sant'Anastasia e la tonnara di Bonagia.\nIl ramo siciliano tuttora fiorente discende da Hernan de Monroy, signore di Deiletosa. Capostipite dei Monroy in Sicilia fu Ferdinando de Monroy y Monroy, che si trasferisce a Palermo nel 1648; Prefetto di Cavalleria delle armi spagnole in Fiandra nel 1631, cavaliere dell'Ordine di San Giacomo della Spada nel 1636, ambasciatore straordinario in Polonia, Maggiordomo e Primo Cavallerizzo di Don Giovanni d\u2019Austria, Maestro Razionale di cappa e spada del Real Patrimonio, Conservatore del Real Patrimonio, con privilegio dato il 22 dicembre 1652 divenne anche primo marchese di Garsigliano. Dal matrimonio con Francesca Maria Perollo e Cappasanta eredit\u00f2 le terre e la signoria di Pandolfina.\nTra le dimore della famiglia in Sicilia sono degne di nota Villa Ranchibile in Piazza don Bosco e Palazzo Pandolfina in via Alloro a Palermo. Villa Cristina a Firenze, oggi sede della Facolt\u00e0 di Ingegneria appartenne per qualche tempo al Principe di Pandolfina.\nDiscendenza.\nI Monroy giunti in Sicilia con Ferdinando Monroy y Monroy che con il matrimonio con Maria Francesca Perollo acquisiva la baronia di Pandolfina ed ereditava la castellania perpetua di Sciacca, acquisirono poi nel corso dei secoli la signoria di quattro principati, un ducato, due marchesati e altri feudi minori.La famiglia si divide in tre rami: il primogenito dei Principi di Pandolfina, quello dei Principi di Belmonte per successione Ventimiglia di castello Maniaci dal secolo XIX, e infine i Duchi di Giampilieri.\nIl nipote del capostipite siciliano, Ferdinando de Monroy, terzo marchese di Garsigliano, fu il primo principe della casata. Con privilegio dato il 14 febbraio 1733, ottenne il titolo di \"principe Monroy\", da appoggiarsi sul feudo di Pandolfina. Costui fu governatore del Monte di Piet\u00e0 di Palermo nel 1728, 1733, 1734, capitano di giustizia della stessa citt\u00e0 nel 1741; per matrimonio con Antonia Scuderi acquis\u00ec la baronia di Celso.\nAlonso de Monroy, secondo principe di Pandolfina, fu ucciso nel 1764 a Salemi nelle sue terre, in un luogo oggi detto Passo del Principe, probabilmente per ragioni passionali. Ad averlo ucciso in quel passo che conduceva alle sue tenute sarebbe stato un \"santo sacerdote\" a cui il nobile aveva disonorato la cognata. La fantasia popolare vorrebbe invece una donna, come vendicatrice del proprio onore. Su di lui in ogni caso si tramandano storie affidate alla memoria popolare, che evidenziano quanto non fosse amato dai salemitani.\nNipote di quest'ultimo fu Ferdinando Monroy e Barlotta, quinto principe di Pandolfina e Principe di San Giuseppe \"de Formosa\" per eredit\u00e0 Barlotta. Pari di Sicilia, liberale, massone, fu Capo di Stato Maggiore della Guardia Nazionale di Palermo durante la Rivoluzione dal gennaio 1848 al maggio 1849. Esiliato, fu insieme a Ruggero Settimo tra i quarantadue che non ebbero accordata l'amnist\u00eca. Fu commissario della Deputazione che part\u00ec da Palermo per offrire la corona di Sicilia al Duca di Genova.\nDonna Marianna Ventimiglia di Castello Maniaci(Palermo 17 novembre 1810 - Firenze 15 dicembre 1867), Principessa di Belmonte dal 1832, si unisce in matrimonio a Palermo il 2 settembre 1832 con Don Ferdinando Monroy e Barlotta 5' Principe di Pandolfina. Il ramo primogenito dei Ventimiglia di Belmonte si estinse cos\u00ec nei Monroy di Pandolfina, dando origine ai Monroy Ventimiglia. Il figlio fu il principe Gaetano Monroy Ventimiglia di Pandolfina ( 1837 \u2013 1888) diplomatico e deputato del Regno d'Italia che spos\u00f2 Stefania Lanza Branciforte ed ebbe sette figli, tra i quali Eleonora, che spos\u00f2 il duca Leopoldo Torlonia, Sofia (portatrice del titolo di Principe di Belmonte), che spos\u00f2 Luigi Hardouin di Gallese e Maria Concetta sposata con Camillo Borghese principe di Vivaro.\nLa discendenza maschile dei principi di Pandolfina \u00e8 proseguita dai discendenti di Giuseppe Monroy e Barlotta (1816-1885), Gentiluomo di Camera di S. M. fratello minore del citato Ferdinando, noto come \"Conte di Ranchibile\", sposato con Maria Anna Lucchesi Palli dei principi di Campofranco.\nTra le figure di maggior rilievo dei Monroy nel XX secolo vi \u00e8 Alberto Monroy (1913-1986), scienziato e pioniere della biologia molecolare marina. La figlia Beatrice \u00e8 una nota scrittrice e giornalista.\nAd un altro Alberto Monroy (1883-1959), Generale (e lontano cugino del precedente) fu affidata la reggenza di Palermo in funzione di Sindaco durante il periodo dello Sbarco Alleato nel luglio del 1943. Discendente da questo ramo della famiglia \u00e8 Donna Anna Monroy Patern\u00f2, Marchesa di Spedalotto, ritratta da celebri fotografi quali Slim Aarons e Shobha.\nFra i discendenti anche quel bizzarro conte di Ranchibile, ricordato da Roberto Alajmo nel suo \"Repertorio dei pazzi della citt\u00e0 di Palermo\", che avendo fatto voto di andare in pellegrinaggio in Terra Santa ma non potendovisi recare di persona, decise di percorrere la stessa distanza che intercorre fra Palermo e Gerusalemme fra i viali del suo giardino: fu cos\u00ec che, seguito dal suo cameriere e da un cane, inizi\u00f2 a girare come un forsennato per i viali finch\u00e9 non ebbe percorso le migliaia di chilometri che separano Palermo da Gerusalemme."}
{"id": "2417153", "revid": "767487", "url": "https://it.wikipedia.org/wiki?curid=2417153", "title": "Edelweiss (brano musicale)", "text": " \nEdelweiss \u00e8 una canzone tratta dal \"musical\" di Rodgers e Hammerstein \"The Sound of Music\". Prende il nome dall'edelweiss o stella alpina, un fiore bianco che si trova ad alta quota sulle Alpi. La canzone \u00e8 cantata dal Capitano Georg Ludwig von Trapp nel momento in cui riscopre l'amore per i suoi figli. Nella parte finale del \"musical\" viene ricantata, come segno di patriottismo austriaco, dall'intera famiglia von Trapp, davanti ai militari tedeschi che facevano pressioni sul Capitano per arruolarlo nella marina militare nazista.\nScrittura della canzone.\nMentre \"The Sound of Music\" era in sperimentazione a Boston, Richard Rodgers sent\u00ec il bisogno di esprimere, nella canzone, il senso di perdita che von Trapp provava nel dare l'addio all'Austria che egli amava. Lui e Oscar Hammerstein II, che stava soffrendo negli ultimi giorni della sua vita prima di morire per un cancro allo stomaco, decisero di scrivere un'ulteriore canzone che von Trapp avrebbe cantato alla \"Festa di Kaltzberg\" (Festival di Salisburgo nel film). Mentre la stavano scrivendo, sentirono che questa canzone poteva avvalersi del talento di Theodore Bikel nel suonare la chitarra e nel canto popolare. Lindsay e Crouse si inventarono una metafora del fiore della stella alpina, come simbolo dell'Austria che il Capitano von Trapp, Maria e i loro bambini avevano conosciuto libera, e tale sarebbe rimasta nei loro cuori nonostante l'annessione nazista dell'amata terra natia. L'allegoria di questa canzone \u00e8 presente anche in una delle prime scene del \"musical\", quando Gretl regala un mazzolino di stelle alpine a Elsa Schraeder durante la sua visita alla famiglia von Trapp. Rodgers compose una melodia intensa, in tempo di valzer, sul testo che Hammerstein scrisse sull'aspetto del fiore. Questa canzone divent\u00f2 una delle canzoni pi\u00f9 amate del \"musical\" e dell'intero repertorio di Rodgers e Hammerstein.\nQuesta fu l'ultima canzone che Rodgers e Hammerstein scrissero insieme: Hammerstein soffriva di un tumore allo stomaco, che gli avrebbe tolto la vita nove mesi dopo il debutto di \"The Sound of Music\" a Broadway.\nAdattamento cinematografico.\nNonostante la versione teatrale usi la canzone soltanto durante la parte concertata iniziale, il soggetto di Ernest Lehman per l'adattamento cinematografico la impiega due volte: Lehman cre\u00f2 un'ulteriore scena che faceva uso della canzone. Questa scena, ispirata da un verso dello scritto originale di Howard Lindsay e Russel Crouse, prevede che il Capitano von Trapp canti questa canzone, con i suoi figli nel loro soggiorno, e riscopra l'amore che prova per loro. Lehman ampli\u00f2 poi l'ambito della canzone quando questa venne cantata al concerto del Festival di Salisburgo, dal Capitano von Trapp e dalla sua famiglia, con l'intenzione di spingere gli spettatori a unirsi a loro contro i soldati nazisti presenti in teatro. \nEquivoco sulla canzone.\nLa grande popolarit\u00e0 acquisita dalla canzone ha indotto molti a pensare che si tratti di una melodia folkloristica austriaca o dell'inno nazionale. In realt\u00e0, l'inno ufficiale austriaco \u00e8 \"Land der Berge, Land am Strome\", e quello usato prima dell'\"Anschluss\" era \"Sei gesegnet ohne Ende\". L'edelweiss \u00e8 un fiore molto popolare in Austria, presente sulla vecchia moneta da uno scellino, sull'attuale moneta austriaca da 2 centesimi di euro e nei berretti di alcune unit\u00e0 militari di montagna austriache. \u00c8 un fiore protetto in Austria (come anche in Italia) e pertanto \u00e8 illegale raccoglierlo.\nCuriosit\u00e0.\nUna versione della canzone, eseguita da Jeanette Olsson, \u00e8 utilizzata come sigla della serie \"The Man in the High Castle\"."}
{"id": "2417154", "revid": "1632387", "url": "https://it.wikipedia.org/wiki?curid=2417154", "title": "Heart of Darkness (Grave Digger)", "text": "Heart of Darkness \u00e8 il sesto album in studio del gruppo musicale power metal tedesco Grave Digger, uscito nel 1995 per la GUN Records. \nIl disco.\n\u00c8 uno dei primi dischi del gruppo ad affrontare anche tematiche pi\u00f9 impegnate, quasi da concept album: \"Circle of Witches\" si rif\u00e0 al \"Macbeth\" shakespeariano; la title-track a \"Cuore di Tenebra\" di Joseph Conrad, soggetto a cui \u00e8 ispirato il film \"Apocalypse Now\"."}
{"id": "2417155", "revid": "3115", "url": "https://it.wikipedia.org/wiki?curid=2417155", "title": "Atr\u00e9vete a so\u00f1ar", "text": "Atr\u00e9vete a so\u00f1ar \u00e8 una telenovela messicana del 2009.\nDescrizione.\n\u00c8 prodotta dalla compagnia televisiva nazionale Televisa sotto concessione di Ideas del Sur. \u00c8 un adattamento della telenovela argentina \"Il mondo di Patty\". La serie ha come protagonista Danna Paola nel ruolo di Patito (Patty) e Eleazar G\u00f3mez nel ruolo di Mateo, avendo come rivale Violeta Isfel nel ruolo di Antonella. Nei panni di Rodrigo c'\u00e8 Ren\u00e9 Strickler ed in quelli di Ana c'\u00e8 Vanessa Guzm\u00e1n. La mamma di Antonella \u00e8 interpretata da Cynthia Klitbo. La telenovela \u00e8 iniziata l'8 marzo 2009 ed \u00e8 finita il 7 marzo 2010, ha 261 episodi.\nTrama.\nLa storia inizia con Anna e sua figlia Patricia, conosciuta semplicemente come Patito. Vivono a Guadalajara, una piccola citt\u00e0 in Messico. Patito si innamora a prima vista di Mateo.\nPoco dopo, Anna e Patito viaggiano per Citt\u00e0 del Messico per dei test medici. Qui vi \u00e8 il direttore dell'ospedale, Rodrigo Peralta, che risulta essere il padre di Patito; all'inizio lo sapranno solo Anna e la sua amica, che poi dovranno restare l\u00ec per sempre. Rodrigo impara a cantare, e suggerisce a Patito di iscriversi alla scuola d'arte che \u00e8 gestita da sua madre, il CAMP. Patito \u00e8 d'accordo. Tuttavia, la situazione \u00e8 complicata, perch\u00e9 Rodrigo \u00e8 il fidanzato di Bianca. Bianca lo vuole sposare, anche se lui sa che \u00e8 ancora innamorato di Anna. Alla fine Anna star\u00e0 insieme a Rodrigo e Patito insieme a Mateo.\nQui ci saranno quattro gruppi: il gruppo delle Las Divinas, composto da Antonella, Fabiola, Paola, Kimy, Lucy, Nuria e Sophie, il gruppo delle Las Populares, composto da Patito, Catalina, Amaya, Marisol e Constanza, il gruppo dei Los Kl\u00e1sicos, composto da Mateo, Raymundo, Francisco e Roger e infine il gruppo dei Los B\u00e1sikos, composto da Renzo, Axel e Iker.\nPersonaggi.\nPatricia \"Patito\" Castro Peralta, figlia di Ana e Rodrigo, nipote di Cristina. \u00c8 la protagonista della serie e la leader delle Populares. \u00c8 cresciuta senza sapere chi sia suo padre. \u00c8 una ragazza semplice, con un gran cuore, cresciuta in un ambiente naturale e armonioso. Migliore amica di Catalina, Amaya e Marisol, nemica-amica di Antonella. Ha un cagnolino di nome Mateo, chiamato come un ragazzo che ha incontrato per caso e di cui si innamor\u00f2. I suoi due sogni sono incontrare suo padre e diventare una famosa cantante. Ragazza di Mateo, ex di Giovanni.\nAntonella R\u00ecncon Pena, figlia di Bianca e Carl\u00f2s (arriva nella seconda stagione), sorella di Ray, nipote di Rico. \u00c8 la ragazza pi\u00f9 popolare del CAMP, leader delle Divinas, si veste alla moda e porta sempre in mano una piuma. Ama cantare e ballare, il suo idolo \u00e8 Madonna. Vuole essere famosa e odia perdere. Migliore amica di Paola, Fabiola e Lucy, rivale di Kimberly, nemica-amica di Patito. Non sopporta Catalina. Ragazza di Johnny, ex di Mateo e Iker.\nMateo Novoa, ragazzo di Patito, ex di Antonella e Laura, la giornalista. \u00c8 dolce e gentile. \u00c8 appassionato di calcio e gioca nella squadra dell'Azteca. Fratello di Catalina, figlio di Guillermo e Aura. A suo padre non piace che il figlio giochi a calcio. \u00c8 inoltre il leader dei Los Kl\u00e0sicos. Migliore amico di Raymundo. Rivale di Giovanni.\nAna Castro, \u00e8 la madre di Patito e moglie di Rodrigo. Conosce Rodrigo da molto tempo di cui, nonostante gli anni, \u00e8 ancora molto innamorata. Nemica di Bianca, ex moglie di Ren\u00e8. La sua consulente e migliore amica \u00e8 Marina. \u00c8 una donna molto agitata e irascibile, ma buona e gentile. Per 14 anni non ha mai rivelato a sua figlia chi fosse il suo vero padre. Lavora nel bar della scuola e vende alimenti e prodotti biologici.\nRodrigo Peralta, \u00e8 un pediatra di appartenenza alla societ\u00e0 e il padre di Patito. Marito di Ana, ex fidanzato di Bianca, Lucia e Corina. \u00c8 un buon padre, sempre onesto e disponibile a tutti. Figlio di Cristina. Il suo migliore amico e collega di lavoro \u00e8 Gustavo.\nBianca Pena Brizzi, \u00e8 la madre di Antonella e Raymundo. \u00c8 una donna bugiarda, ossessiva, senza scrupoli e sempre insoddisfatta. Ama solo i soldi. \u00c8 perdutamente innamorata di Rodrigo e farebbe qualsiasi cosa pur di riaverlo. I suoi compagni di truffe e finti domestici sono Nina e Paulo. \u00c8 divorziata, ma finge di essere vedova per ingannare Cristina, la madre di Rodrigo. Moglie di Carlos, ex di Rodrigo e Max Williams.\nCristina Peralta, \u00e8 la madre di Rodrigo, nonch\u00e9 nonna di Patito. \u00c8 la direttrice del CAMP, una donna di classe e considera suo figlio come un principe. \u00c8 stata la causa della separazione di Rodrigo e Ana ed \u00e8 assolutamente alleata con Bianca, che ha considerato come la moglie ideale per suo figlio.\nNina, si finge la cameriera di casa di Bianca, ma invece \u00e8 una truffatrice insieme a Bianca e suo fratello Paulo. \u00c8 il cervello del gruppo e ha sempre la soluzione ideale per tirare gli altri fuori dai guai. Odia gli animali, soprattutto i cani. Alla fine si fidanza con R\u00f2man.\nPaulo, il fratello di Nina, innamorato di Bianca, anche lui un truffatore. \u00c8 un attore frustrato, ma anche un buon imitatore. Alla fine si fidanza con Electra.\nRen\u00e9, \u00e8 un uomo attraente e divertente, un attore di professione. All'inizio finge di essere il fidanzato di Ana, finch\u00e9 non si innamora veramente di lei. Si fidanza con Corina.\nAmado \"Amadeus\" Cuevas/Marcelo (stagione 1), \u00e8 un docente di musica al CAMP, ma nasconde un segreto: in realt\u00e0 \u00e8 il nipote di Cristina e quindi si finge professore per dirle la verit\u00e0. Si fidanza con Vanessa e non sopporta R\u00f2man.\nMarina, \u00e8 la migliore amica di Ana ed \u00e8 la sua confidente, crede completamente in esoterismo. Infine adotta una bambina di nome Tamara, insieme a Gustavo.\nGustavo, \u00e8 un uomo saggio e prudente. \u00c8 un amico leale di Rodrigo e anche lui pediatra. Fidanzato di Marina.\nClarissa, \u00e8 la madre divorziata di Paola e da allora \u00e8 alla ricerca di un altro uomo. Amica di Victoria, Aura e Bianca.\nVanessa (stagione 1), \u00e8 l'insegnante di ballo della scuola, severa con i suoi studenti. Fidanzata di Amadeus, ex di R\u00f2man.\nLas Populares\nCatalina Novoa, \u00e8 la sorella di Mateo. \u00c8 la migliore amica di Patito, Amaya e Marisol. \u00c8 l'antitesi di frivolezza e non sopporta la presunzione di Antonella. \u00c8 molto simpatica, conflittuale, odia gli abusi e le ingiustizie. \u00c8 fidanzata con Renzo, con cui avr\u00e0 una romantica storia d'amore. Ex di Axel e Fran.\nAmaya Villa Alba, migliore amica di Catalina e Marisol. \u00c8 la pessimista del gruppo. Non le piace combattere la sua timidezza, ma non abbandona mai i suoi amici quando necessario. Ragazza di Raymundo, ex di Oliver. Nella seconda stagione scopre di essere adottata.\nMarisol, \u00e8 una ragazza dark, protettiva e leale, ama gli sport estremi ed \u00e8 appassionata di film horror. Canta e balla bene, migliore amica di Patito, Catalina e Amaya. Innamorata di Roger, con cui avr\u00e0 una relazione. Rivale di Constanza.\nConstanza, accelerata, ha un problema d'asma, parlando sempre molto velocemente. \u00c8 un po' nervosa, ma leale con i suoi amici. Infine si fidanzer\u00e0 con Roger.\nLas Divinas\nPaola, \u00e8 il braccio destro di Antonella, secondo membro delle Divinas. \u00c8 molto compiaciuta, competitiva e invidiosa di Antonella, la prima a sparlarle dietro. Migliore amica anche di Fabiola e Lucy. Ragazza di Iker, ex di Fran e Juan Antonio.\nFabiola, alleata incondizionata di Antonella, la quale ammira la personalit\u00e0, il modo di cantare e cavarsela nella vita. \u00c8 romantica e un'autentica ragazza shopping. \u00c8 la pi\u00f9 buona delle Divinas. Ragazza di Fran, migliore amica di Antonella, Paola e Lucy.\nLucy, sexy e attraente, \u00e8 la pi\u00f9 audace del CAMP. Ama ballare e cantare. Pu\u00f2 essere anche molto perfida ed egoista. Migliore amica di Antonella, Fabiola, Paola, Nuria e Sofi. Ragazza di Giovanni, ex di Axel e Renzo.\nNuria, pettegola, ma amichevole e onesta. Ama divertirsi ed \u00e8 studiosa e disciplinata. Ragazza di Brad, migliore amica di Lucy e Sofi.\nSofi, \u00e8 un po' frivola, vanitosa e civettuola. Ama la comodit\u00e0 e andare a fare shopping. Ragazza di Richie, migliore amica di Nuria e Lucy.\nKimberly Williams, si tratta di una ragazza attraente, molto fiduciosa di famiglia, \u00e8 l'unica che pu\u00f2 essere tale a sottomettere la presunzione di Antonella. \u00c8 capricciosa, malvagia e non si ferma davanti a nulla. Ragazza di Axel, ex di Johnny e Ray. Migliore amica di Lucy."}
{"id": "2417157", "revid": "223320", "url": "https://it.wikipedia.org/wiki?curid=2417157", "title": "Quintuplets", "text": ""}
{"id": "2417158", "revid": "767487", "url": "https://it.wikipedia.org/wiki?curid=2417158", "title": "Benny Ibarra", "text": "\u00c8 figlio d'arte: sia il padre, anch'egli Benny, che la madre Julissa, erano infatti cantanti e attori noti negli anni sessanta. Questa sua origine gli consent\u00ec di esordire molto giovane, a soli 11 anni, nel 1981 con un gruppo chiamato Timbiriche, formato da sei giovanissimi quasi tutti figli di personaggi messicani del mondo dello spettacolo. Con questo gruppo incise sette album tra il 1981 ed il 1990, studiando anche nel frattempo jazz, chitarra, musica classica e composizione alla Walnut Hill School ed al Berklee College of Music di Boston.\nNel 1992 inizi\u00f2 la sua carriera da solista, interrotta soltanto per un ritorno dei Timbiriche con un tour nel 1998 ed un album live, \"El Concierto\", nel 1999 e dalla realizzazione di un album, \"Mar adentro en la sangre\", del 2001 con il gruppo di Guadalajara dei Santa Sabina."}
{"id": "2417159", "revid": "767487", "url": "https://it.wikipedia.org/wiki?curid=2417159", "title": "Ami Aspelund", "text": "Sorella minore di Monica Aspelund, Ami nel 1983 ha rappresentato la Finlandia all'Eurovision con la canzone \"Fantasiaa\"."}
{"id": "2417160", "revid": "129019", "url": "https://it.wikipedia.org/wiki?curid=2417160", "title": "Pla\u00e7a Catalunya", "text": ""}
{"id": "2417161", "revid": "486946", "url": "https://it.wikipedia.org/wiki?curid=2417161", "title": "Corte Costituzionale italiana", "text": ""}
{"id": "2417162", "revid": "725642", "url": "https://it.wikipedia.org/wiki?curid=2417162", "title": "Movimentazione dei materiali", "text": "Per movimentazione dei materiali si intende il trasporto (o movimentazione in senso stretto), lo stoccaggio, il controllo e la protezione del materiale attraverso il processo di produzione, distribuzione e esposizione dei prodotti industriali. La disciplina pone le sue attenzioni verso i metodi, gli equipaggiamenti meccanici e informatici e i relativi controlli per realizzare queste fasi. L'industria che si occupa di movimentazione dei materiali, si occupa di fornire metodologie e mezzi per la corretta implementazione di questi servizi. Questi sistemi partono dalla movimentazione di semplici pallet fino ad arrivare a sistemi pi\u00f9 complessi (quali i trasloelevatori).\nLa movimentazione dei materiali all'interno di un sistema flessibile di produzione.\nI sistemi per la movimentazione dei materiali sono parte fondamentale dei sistemi di produzione flessibile (FMS). Infatti essi permettono l'approvvigionamento dei processi produttivi e lo spostamento di parti di prodotti, semilavorati o prodotti finiti. L'automatizzazione di questi sistemi ha permesso una diminuzione dei tempi di produzione.\nL'implementazione di sistemi di controllo ha permesso di creare la cosiddetta fabbrica automatica.\nApparecchiature per la movimentazione dei materiali.\nNel caso di materiali solidi (ad esempio materiale granulare), si possono impiegare le seguenti apparecchiature per attuare la movimentazione:\nNel movimentare materiali fluidi (liquidi e gas) si utilizzano:"}
{"id": "2417163", "revid": "287204", "url": "https://it.wikipedia.org/wiki?curid=2417163", "title": "1. division 1988", "text": "La 1. Division 1988 \u00e8 stata la 75\u00aa edizione della massima serie del campionato danese di calcio conclusa con la vittoria del Br\u00f8ndby, al suo terzo titolo.\nCapocannoniere del torneo fu Bent Christensen Arens\u00f8e (Br\u00f8ndby) con 21 reti.\nClassifica finale.\n(*) Squadre neopromosse"}
{"id": "2417166", "revid": "1632387", "url": "https://it.wikipedia.org/wiki?curid=2417166", "title": "Knights of the Cross", "text": "Knights of the Cross \u00e8 l'ottavo album in studio del gruppo musicale power metal tedesco Grave Digger, pubblicato nel 1998 dalla GUN Records\nTematiche.\nL'album parla dei cavalieri templari. Il gruppo inoltre dedica la canzone \"The Curse of Jacques\" all'ultimo gran maestro dell'ordine Jacques de Molay, uno dei cavalieri dell'ordine pi\u00f9 famoso e temuto in tutto l'Oriente del XIV sec."}
{"id": "2417177", "revid": "765341", "url": "https://it.wikipedia.org/wiki?curid=2417177", "title": "Giommaria Uggias", "text": "Biografia.\nOriginario di Villanova Monteleone, si \u00e8 laureato in Giurisprudenza all'Universit\u00e0 di Sassari e svolge la professione di avvocato.\nAttivit\u00e0 professionale.\nDal 2007 \u00e8 legale del fotografo Antonello Zappadu, vittima nel 2009 dell'esposto presentato dal presidente del Consiglio Silvio Berlusconi in riferimento alle foto scattate a Villa Certosa e pubblicate su El Pa\u00eds, attraverso Niccol\u00f2 Ghedini, avvocato di Berlusconi, e deputato del Popolo delle Libert\u00e0. Lo stesso ne ha criticato l'incarico in quanto \"\"c'\u00e8 una doppia veste - avvocato e parlamentare - che non si dovrebbe confondere\" mentre Uggias ha replicato che \"pi\u00f9 che accusare me, sembra che stia parlando proprio di se stesso\"\".\nAttivit\u00e0 politica.\n\u00c8 stato consigliere comunale e sindaco di Olbia (dal 1995 al 1997), nel 2000 consigliere provinciale nella Provincia di Sassari, infine consigliere regionale, eletto con La Margherita, dal 2005 al 2009.\nHa aderito all'Italia dei Valori, candidandosi successivamente alle elezioni europee del 2009, dove \u00e8 stato eletto a rappresentare i cittadini al Parlamento europeo, unico sardo nella V Circoscrizione isole. Al Parlamento europeo \u00e8 membro della commissione per i Trasporti e il Turismo (TRAN), della commissione per lo Sviluppo Regionale (REGI). Dall'inizio del suo mandato ha fatto parte della Commissione per l'ambiente, la sanit\u00e0 pubblica e la sicurezza alimentare (ENVI), e della Commissione speciale per le sfide di bilancio (SURE).\nRicandidato con IdV alle europee del maggio 2014, non \u00e8 rieletto."}
{"id": "2417178", "revid": "6923", "url": "https://it.wikipedia.org/wiki?curid=2417178", "title": "Casa Pich i Pon", "text": "La casa Pich i Pon \u00e8 un edificio di sei piani progettato nel 1929 da Josep Puig i Cadafalch che si trova al numero 9 di Pla\u00e7a de Catalunya a Barcellona.\nLa casa Pich i Pon venne costruita su un edificio originale realizzato da Josep Vilaseca nel 1919 e anche in questa opera, come in molti dei suoi ultimi progetti, Puig Cadafalch incorpora diversi elementi del barocco catalano.\nL'edificio \u00e8 caratterizzato da linee classiche, ad eccezione della porta barocca e dei tempietti a coronamento degli angoli che gli conferiscono un carattere monumentale."}
{"id": "2417185", "revid": "547034", "url": "https://it.wikipedia.org/wiki?curid=2417185", "title": "Slide (pattinaggio)", "text": "La slide, in italiano scivolata, \u00e8 una tecnica del pattinaggio in linea che consiste nel far scivolare uno o entrambi i pattini allo scopo di fermarsi o pi\u00f9 semplicemente di eseguire una figura particolarmente spettacolare dal punto di vista estetico. La pi\u00f9 semplice delle slide \u00e8 la frenata a T che, seppur non propriamente una scivolata, ne rappresenta il prototipo.\nFrenata a T.\nLa frenata a T viene eseguita ponendo uno dei due piedi in posizione perpendicolare al senso di marcia e lasciandolo strisciare. Si pu\u00f2 anche eseguire con uno o entrambi i piedi posti sul tacco.\nFront slide.\nLa front slide \u00e8 la slide pi\u00f9 facile da eseguire. Si realizza portando avanti uno dei due piedi e ponendolo di traverso e molto inclinato. L'altro invece fa da perno e ruota su se stesso di 180\u00b0. Per facilitare la manovra ci si pu\u00f2 piegare abbassando il baricentro.\nBack slide.\nLa back slide \u00e8 semplicemente l'esecuzione all'indietro della front slide. Si esegue girandosi di 180\u00b0 e poi ponendo uno dei due piedi all'indietro, di traverso."}
{"id": "2417186", "revid": "12582", "url": "https://it.wikipedia.org/wiki?curid=2417186", "title": "Gian Maria Uggias", "text": ""}
{"id": "2417187", "revid": "300067", "url": "https://it.wikipedia.org/wiki?curid=2417187", "title": "Sam Williams (cestista 1959)", "text": ""}
{"id": "2417188", "revid": "124833919", "url": "https://it.wikipedia.org/wiki?curid=2417188", "title": "Chiara Saraceno", "text": "Biografia.\nLaureata in Filosofia, fino al 2008 \u00e8 stata docente di Sociologia della famiglia presso la Facolt\u00e0 di Scienze politiche all'Universit\u00e0 degli Studi di Torino. Dall'ottobre 2006 a giugno 2011 \u00e8 stata docente di ricerca presso il Wissenschaftszentrum f\u00fcr Sozialforschung di Berlino. Attualmente \u00e8 honorary fellow al Collegio Carlo Alberto di Torino. \n\u00c8 una delle sociologhe italiane di maggior fama. Importanti i suoi studi sulla famiglia, sulla questione femminile, sulla povert\u00e0 e le politiche sociali.\nHa ricoperto numerosi incarichi accademici, anche a livello internazionale, e istituzionali in Italia. Ha partecipato a due commissioni governative sugli studi sulla povert\u00e0, la prima, presieduta da Ermanno Gorrieri, voluta dall'allora presidente del consiglio Bettino Craxi, successivamente, dal 1996 al 2001, a quella istituita dall'allora ministro della solidariet\u00e0 sociale Livia Turco. Tra il 1999 e il 2001 ne \u00e8 anche stata la presidente.\n\u00c8 anche collaboratrice dei siti lavoce.info, neodemos.it, sbilanciamoci.info, ingenere.it ed il mulino.it, nonch\u00e9 editorialista dei quotidiani \"la Repubblica e la Stampa\".\nNel 2005 \u00e8 stata nominata Grand'ufficiale della Repubblica Italiana dal Presidente Carlo Azeglio Ciampi.\nNel 2011 \u00e8 stata nominata corresponding fellow della British Academy.\nNel 2017 ha ricevuto il Premio Feronia-Citt\u00e0 di Fiano.\nVita privata.\n\u00c8 sposata con il politologo Gian Enrico Rusconi.\nPubblicazioni (selezione).\nArticoli su riviste scientifiche e volumi nazionali ed internazionali. Tra i pi\u00f9 recenti:"}
{"id": "2417189", "revid": "1543377", "url": "https://it.wikipedia.org/wiki?curid=2417189", "title": "Gran Premio d'Austria 1964", "text": "Il Gran Premio d'Austria 1964 fu la settima gara della stagione 1964 del Campionato mondiale di Formula 1, disputata il 23 agosto all'Aerodromo Hinterstoisser-Zeltweg, in Stiria.\nUn giovane Jochen Rindt debutt\u00f2 nella massima serie automobilistica al volante di una Brabham del Rob Walker Racing Team.\nLa corsa vide l'unica vittoria in Formula 1 per il ferrarista Lorenzo Bandini, seguito da Richie Ginther su BRM e da Bob Anderson su Brabham-Climax.\nFu, inoltre, la prima vittoria ottenuta dal team di Maranello ad un Gran Premio d'Austria."}
{"id": "2417191", "revid": "6923", "url": "https://it.wikipedia.org/wiki?curid=2417191", "title": "Locomotiva FS DHC", "text": ""}
{"id": "2417192", "revid": "284225", "url": "https://it.wikipedia.org/wiki?curid=2417192", "title": "Aforistico", "text": ""}
{"id": "2417193", "revid": "284225", "url": "https://it.wikipedia.org/wiki?curid=2417193", "title": "Minuti primi", "text": ""}
{"id": "2417194", "revid": "284225", "url": "https://it.wikipedia.org/wiki?curid=2417194", "title": "Minuti secondi", "text": ""}
{"id": "2417197", "revid": "2373", "url": "https://it.wikipedia.org/wiki?curid=2417197", "title": "Non breaking space", "text": ""}
{"id": "2417209", "revid": "287204", "url": "https://it.wikipedia.org/wiki?curid=2417209", "title": "Luitpoldpark", "text": "Il Luitpoldpark, letteralmente \"parco di Luitpold\", \u00e8 un parco a Nord di Monaco di Baviera nel quartiere di Schwabing.\nFu il regalo che la citt\u00e0 di Monaco fece al Principe Reggente Luitpold quando questi comp\u00ed 90 anni, nel 1911: invece di una torta con 90 candeline lo attendeva un parco con 90 tigli. \nUn monumento centrale a forma di Obelisco \u00e8 dedicato al Principe Reggente.\nIn mezzo al parco si trova una casa barocca (\"Bambergerhaus\") originariamente collocata a Bamberga, che un ricco commerciante di Monaco negli anni 20 fece tagliare in pezzi e ricollocare nel parco Luitpoldpark. Oggi all'interno della casa si trova un locale gastronomico. \nA nord sommerso nel parco si trova una colonia di \"Schr\u00e4berg\u00e4rten\" e la piscina pubblica (\"Georgenschwaige\") \u00e8 aperta solo durante l'estate.\nCuriosit\u00e0.\nLa parte nord del parco \u00e8 composta da una collina artificiale alta 37 m creata con le macerie della Monaco distrutta durante la Seconda guerra mondiale. In cima si trova una croce commemorativa."}
{"id": "2417211", "revid": "599013", "url": "https://it.wikipedia.org/wiki?curid=2417211", "title": "Paradenti", "text": "Il paradenti \u00e8 un dispositivo di protezione per labbra, denti e gengive utilizzato dagli atleti che praticano sport da contatto come ad esempio il pugilato, la lotta libera, le arti marziali, il rugby, il football americano ecc. Il paradenti ammortizza e distribuisce i colpi su una superficie pi\u00f9 ampia, riducendo cos\u00ec l'intensit\u00e0 dell'impatto, e stabilizzando i denti, impedendone lo sfregamento.\nIn ambito odontoiatrico si utilizza il \"bite\", accessorio molto simile al paradenti, per proteggere le arcate dentarie dall'erosione causata dal bruxismo.\nTra le tipologie di paradenti in commercio si passa da quelli gi\u00e0 prodotti in varie dimensioni standard e poco adattabili, a materiali termoplastici che vengono forgiati applicandoli direttamente dopo il loro riscaldamento in acqua bollente, o ancora a modelli che vengono prodotti direttamente a partire dal calco dentario dell'utilizzatore.\nStoria.\nIl primo paradenti fu creato nel 1890 dal dentista londinese Woolf Krauze per proteggere le labbra dei pugili. Il modello moderno fu sviluppato negli anni 1970 grazie al dentista pediatrico canadese A. W. S. Wood, il cui scopo era quello di prevenire danni ai denti dei bambini praticanti l'hockey."}
{"id": "2417213", "revid": "119286308", "url": "https://it.wikipedia.org/wiki?curid=2417213", "title": "Gian Pietro Galizzi", "text": "Gian Pietro Galizzi si diplom\u00f2 al Liceo Ginnasio Statale Paolo Sarpi di Bergamo, per poi laurearsi in Lettere all'Universit\u00e0 degli Studi di Milano a soli 23 anni. \nGalizzi ha guidato la Provincia di Bergamo come presidente dal 1985 e come sindaco di Bergamo con una giunta di centrosinistra (DC, PSI, PRI) negli anni di Tangentopoli e della crescita elettorale di Lega Nord e Forza Italia. La sua giunta ha comunque superato indenne la stagione delle indagini giudiziarie."}
{"id": "2417221", "revid": "729019", "url": "https://it.wikipedia.org/wiki?curid=2417221", "title": "Gran Premio di Monaco 1960", "text": "Il Gran Premio di Monaco 1960 si \u00e8 svolto domenica 29 maggio 1960 sul circuito di Montecarlo. La gara \u00e8 stata vinta da Stirling Moss su Lotus seguito da Bruce McLaren su Cooper e da Phil Hill su Ferrari. Fu la prima vittoria in Formula 1 per l'auto costruita da Colin Chapman.\nGara.\nI risultati del GP sono stati i seguenti:"}
{"id": "2417223", "revid": "297745", "url": "https://it.wikipedia.org/wiki?curid=2417223", "title": "Comunit\u00e0 ebraica di Trino", "text": "Trino fu sede, fino agli anni precedenti la seconda guerra mondiale, di una piccola ma fiorente comunit\u00e0 ebraica, ora scomparsa.\nNel XVI secolo gli ebrei di Trino (in particolare, Iacob Albigodoz Levi e Nathanael Halfan di Perez) erano famosi in tutta Italia per la loro abilit\u00e0 di stampatori. Nel 1723 fu istituito il ghetto, che rimase in vigore fino all'emancipazione nel 1848. La popolazione ebraica raggiunge il massimo di 100 membri nel 1880, per poi declinare rapidamente, a causa della forte emigrazione verso i centri maggiori della regione. A preziosa testimonianza della presenza ebraica a Trino rimangono l'edificio del ghetto in corso Italia e un piccolo cimitero in via Battisti. La sinagoga, locata nell'edificio del ghetto, fu smantellata nel 1965 e i suoi preziosi arredi del Settecento furono trasferiti in Israele. La struttura architettonica dell'edificio religioso \u00e8 tuttavia ancora riconoscibile."}
{"id": "2417225", "revid": "129019", "url": "https://it.wikipedia.org/wiki?curid=2417225", "title": "Casa Muley Afid", "text": "La casa Muley Afid \u00e8 un edificio modernista che si trova nel quartiere de les Tres Torres di Barcellona, realizzato nel 1911 dall'architetto Josep Puig i Cadafalch su incarico del sultano del Marocco Muley Afid.\nSi tratta di un edificio isolato, circondato da un piccolo giardino, con verande e terrazze e con una torre a punta aguzza che domina il complesso.\nAll'esterno, le pareti bianche si integrano con l'uso del mattone come elemento decorativo, insieme alle piastrelle smaltate di colore verde e ai pannelli con graffiti sopra le aperture, in particolare nella tribuna decorata con colonne salomoniche in mattoni.\nOggi \u00e8 sede del Consolato Generale del Messico."}
{"id": "2417230", "revid": "247222", "url": "https://it.wikipedia.org/wiki?curid=2417230", "title": "Mario (Camaleunti)", "text": "Mario \u00e8 il secondo album in studio dei Camaleunti.\nIl disco.\nL'album contiene, tra le altre, \"Giapponesi Giapponesi\", canzone con cui il gruppo ha vinto il festival di Sanscemo del 1991 a pari merito con i Powerillusi; questo brano viene inoltre inserito dalla Polygram nella compilation di quell'edizione di Sanscemo.\nIn \"Polifemo aveva i Ray-Ban\" vi \u00e8 una citazione de \"Il gegheg\u00e8\" di Rita Pavone.\nTutte le canzoni sono firmate da Valerio Gualandi per i testi e da Roberto Padovan per le musiche; il retro di copertina, per\u00f2, riporta questa scritta: \u00abTutti i pezzi sono scritti e composti da Peter Gabriel, Bob Dylan e Sting, ad eccezione di quelli segnalati con l'asterisco che sono dei Camaleunti\u00bb (ovviamente tutti i brani sono contrassegnati dall'asterisco).\nTracce.\nLATO A\nLATO B"}
{"id": "2417231", "revid": "1543377", "url": "https://it.wikipedia.org/wiki?curid=2417231", "title": "AEGON Classic 2009 - Doppio", "text": "Il doppio dell'AEGON Classic 2009 \u00e8 stato un torneo di tennis facente parte del WTA Tour 2009.\nCara Black e Liezel Huber erano le detentrici del titolo e l'hanno riconfermato battendo in finale Raquel Kops-Jones e Abigail Spears, 6\u20131, 6\u20134"}
{"id": "2417232", "revid": "6923", "url": "https://it.wikipedia.org/wiki?curid=2417232", "title": "John Player", "text": "La John Player &amp; Sons, nota maggiormente per i marchi John Player, John Player Special, Gold Leaf e Player's, \u00e8 stata una nota azienda produttrice di sigarette fondata a Nottingham a met\u00e0 del XIX secolo.\nFa parte oggi della multinazionale Imperial Brands.\nSponsor.\nI marchi di propriet\u00e0 della John Player &amp; Sons sono molto conosciuti dagli appassionati di motori grazie al loro lungo sodalizio con il Team Lotus in Formula 1 e con il Team Motociclistico Norton.\nLa sponsorizzazione sulle Lotus cominci\u00f2 con il logo \"Gold Leaf\" sul modello 49 al Gran Premio di Spagna 1968, passando nel 1972 al brand \"John Player Special\" di colore nero e oro fino al 1978 e successivamente dal 1981 al 1986.\nLe livree JPS vennero usate anche dalla BMW nel campionato Turismo in Australia negli anni ottanta.\nNegli anni Novanta il marchio \"Player's\" \u00e8 comparso anche sulle auto del Team Forsythe Racing impegnate nella Champ Car."}
{"id": "2417234", "revid": "486946", "url": "https://it.wikipedia.org/wiki?curid=2417234", "title": "Irish First Division", "text": ""}
{"id": "2417238", "revid": "296238", "url": "https://it.wikipedia.org/wiki?curid=2417238", "title": "John Player Special", "text": ""}
{"id": "2417239", "revid": "296238", "url": "https://it.wikipedia.org/wiki?curid=2417239", "title": "Gold Leaf", "text": ""}
{"id": "2417240", "revid": "1543377", "url": "https://it.wikipedia.org/wiki?curid=2417240", "title": "Climb Ev'ry Mountain", "text": "Climb Ev'ry Mountain \u00e8 una canzone dal musical di Rodgers e Hammerstein, \"The Sound of Music cantata per la prima volta da Patricia Neway.\" Essa viene cantata in chiusura del primo atto dalla Madre badessa. Tratta una tematica etica incoraggiando la gente ad andare sempre avanti per realizzare un sogno.\nQuesta canzone condivide motivi di ispirazione con You'll Never Walk Alone tratta dal musical \"Carousel.\" Esse sono entrambe cantate da un personaggio femminile, ed usate per dare forza alle protagoniste della storia, ed entrambe hanno una potente ripresa alla fine dei rispettivi musical. Comunque, poich\u00e9 Oscar Hammerstein II aveva scritto le liriche, egli svilupp\u00f2 la sua stessa ispirazione lungo le linee di una precedente canzone, \"There's a Hill Beyond a Hill\". Egli sent\u00ec che la metafora del salire le montagne ed attraversare i ruscelli ben si adattava alla ricerca spirituale di Maria. Comunque, la musa dietro alla canzone era Suor Gregory, la direttrice del Teatro alla \"Rosary University\" in Illinois. Le lettere che lei sped\u00ec a Hammerstein ed a Mary Martin, la prima Maria von Trapp nella messa in scena a Broadway, descrisse il parallelo fra la scelta di una monaca per una vita religiosa e le scelte che ogni creatura umana deve fare per trovare il suo scopo nella \nvita. Quando elle lesse il manoscritto delle liriche, confess\u00f2 che \"venne indirizzata verso la Cappella\" poich\u00e9 le liriche comunicavano \"sentimenti che tutte le anime provano ma non possono comunicare\".\nNonostante questa canzone avesse dei parallelismi con You'll Never Walk Alone, divideva alcuni spunti sonori con Something Wonderful da The King and I. Entrambe le canzoni sono contraddistinte da un tempo largo, ed hanno un accompagnamento punteggiato da pesanti accordi orchestrali.\nOriginariamente, la Madre badessa cantava la canzone alla fine del primo atto, ma quando Ernest Lehman scrisse la sceneggiatura per il film, egli cambi\u00f2 la scena in modo che la canzone sarebbe stata la prima canzone importante del secondo atto. Quando Robert Wise e la sua troupe stava filmando la scena, Peggy Wood ebbe delle riserve sulle parole, che secondo lei erano troppo \"pretenziose\". Cos\u00ec filmarono Peggy Wood di fianco, contro la parete dell'ufficio della Madre badessa. Comunque, Peggy Wood venne doppiata da Marjorie McKay, la moglie del pianista delle prove Harper McKay, poich\u00e9 Ms. Wood non fu capace di cantare le note troppo alte della canzone.\nIn alcune versioni straniere del film, come in quella italiana, questa canzone fu censurata poich\u00e9 non sembrava conveniente che una suora intonasse canti non religiosi (per lo stesso motivo nell'edizione francese manca anche la prima canzone delle suore, \"Maria\"). Quando fu distribuito in Italia il primo DVD nel 2002, la canzone fu reintegrata ma, a differenza di tutte le altre melodie doppiate in italiano, questa rimaneva in inglese (con sottotitoli italiani automatici). La riedizione italiana del 2005 del DVD contiene una versione di \"Climb Ev'ry Mountain\" appositamente doppiata in italiano dall'allora dodicenne Matteo Gasparri con testo identico a quello da spartito scritto originariamente da Amurri negli anni '60 (titolo italiano: Cerca il tuo mondo).\nTony Bennett ne realizz\u00f2 un medio successo quando la incise nel 1960 e Shirley Bassey nel 1961 arriva in prima posizione nella Official Singles Chart."}
{"id": "2417241", "revid": "296238", "url": "https://it.wikipedia.org/wiki?curid=2417241", "title": "John Player &amp; Sons", "text": ""}
{"id": "2417244", "revid": "2111144", "url": "https://it.wikipedia.org/wiki?curid=2417244", "title": "Autoedizione", "text": "L'autoedizione (o self-publishing o autopubblicazione) \u00e8 la pubblicazione di un libro (o altra opera editoriale) da parte dell'autore, senza passare attraverso l'intermediazione di un editore.\nSi distingue sia dalla normale edizione sia dall'edizione a spese dell'autore. \nNel primo caso tutte le spese sono a carico dell'editore, che si incarica di realizzare e distribuire l'opera, promettendo una remunerazione del diritto d'autore in genere in forma percentuale. \nNel secondo caso, quello dell'editoria a pagamento, esiste sempre la figura dell'editore, ma le spese sono sopportate in tutto o in parte dall'autore o da chi lo sponsorizza.\nNel caso di autoedizione l'autore, invece, si incarica di seguire tutte le fasi della realizzazione dell'opera, avvalendosi eventualmente di qualche figura professionale esterna.\nSi tratta in altri termini della possibilit\u00e0 di auto pubblicare propri scritti, saggi e novelle mediante le nuove tecnologie. Il fenomeno \u00e8 in forte evoluzione e cresce a due cifre (fonte AIE). In Italia nel 2012 il leader di mercato \u00e8 Amazon con la sua piattaforma Kindle Direct Publishing. Sono molti gli autori che utilizzano le risorse dell'editoria digitale, anche grazie alla costante diffusione degli e-reader.\nAspetti burocratici.\nUn limite anche serio \u00e8 dato dagli aspetti burocratici. In Francia per edizioni sotto le 100 copie vi \u00e8 una semplificazione che non risulta essere introdotta in Italia.\nSe in precedenza in Italia l'IVA applicata agli ebook era al 22%, dal 2016 per l'e-commerce, e di conseguenza per gli ebook, la commissione Europea ha approvato la riduzione al 4%. In questo modo, cartaceo e digitale vengono equiparati grazie ad un'iniziativa voluta dall'Aie e con l'impegno del Ministro dei Beni e delle Attivit\u00e0 culturali e del Turismo Dario Franceschini.\nLo sviluppo delle autoedizioni \u00e8 stato accompagnato da un corrispondente sviluppo delle societ\u00e0 di servizi di cui una delle pi\u00f9 famose a livello mondiale \u00e8 Lulu.com. Sulla scia di essa in ciascun paese sono sorte moltissime iniziative concorrenti che si stanno spartendo un mercato che si \u00e8 dimostrato particolarmente ricco e in via di sviluppo.\nAspetti tecnici.\nL'acquisizione dei dati elettronici e l'impaginazione ha sostituito la composizione con linotype. Ormai la stampa elettronica d\u00e0 risultati soddisfacenti anche per testi con fotografie.\nLe correzioni \"tipografiche\" e grammaticali possono essere affidate a dei professionisti della \"correzione bozze\".\nLa realizzazione pu\u00f2 avvenire anche con una stampante \"domestica\", anche se ormai sono disponibili servizi di stampa digitale che offrono prezzi competitivi. Pi\u00f9 vincolato \u00e8 il problema della rilegatura, che, in genere a livello \"domestico\" d\u00e0 risultati non soddisfacenti (ad esempio: le spirali)."}
{"id": "2417246", "revid": "198277", "url": "https://it.wikipedia.org/wiki?curid=2417246", "title": "Sposami pap\u00e0", "text": ""}
{"id": "2417249", "revid": "98077", "url": "https://it.wikipedia.org/wiki?curid=2417249", "title": "Auto-edizione", "text": ""}
{"id": "2417250", "revid": "767487", "url": "https://it.wikipedia.org/wiki?curid=2417250", "title": "Rudy White", "text": ""}
{"id": "2417262", "revid": "81103", "url": "https://it.wikipedia.org/wiki?curid=2417262", "title": "Patterned Ground", "text": ""}
{"id": "2417268", "revid": "486946", "url": "https://it.wikipedia.org/wiki?curid=2417268", "title": "Masters 1000", "text": ""}
{"id": "2417269", "revid": "486946", "url": "https://it.wikipedia.org/wiki?curid=2417269", "title": "ATP Masters 1000", "text": ""}
{"id": "2417278", "revid": "125339858", "url": "https://it.wikipedia.org/wiki?curid=2417278", "title": "500 Miglia di Indianapolis 1960", "text": "La 500 Miglia di Indianapolis 1960 si \u00e8 svolta luned\u00ec 30 maggio 1960 sull'ovale di Indianapolis. La gara \u00e8 stata vinta da Jim Rathmann su Watson seguito dal compagno di squadra Rodger Ward e da Paul Goldsmith su Epperly.\nGara.\nI risultati del GP sono stati i seguenti:"}
{"id": "2417280", "revid": "1086846", "url": "https://it.wikipedia.org/wiki?curid=2417280", "title": "Calcio Catania 1996-1997", "text": "Questa pagina raccoglie i dati riguardanti il Calcio Catania nelle competizioni ufficiali della stagione 1996-1997."}
{"id": "2417293", "revid": "287204", "url": "https://it.wikipedia.org/wiki?curid=2417293", "title": "Narumi Ichihashi", "text": "Narumi Eto (\"Narumi Ichihashi\" da nubile) \u00e8 una delle protagoniste della serie anime e manga \"Batticuore notturno - Ransie la strega\" di Koi Ikeno. Appare solo nel manga e subito diventa amica di Rinze (Ronnie), con cui poi si sposer\u00e0.\nPersonaggio.\nNarumi compare nel volume 5 del manga come una bambina ricoverata nella clinica del patrigno di Keigo Tsutsui, un amico di Ranze che \u00e8 inciampato in seguito ad un concerto organizzato per la festa della cultura nella scuola della stessa Ranze. In questa situazione Narumi incontra Rinze, il fratellino di Ranze, che ha seguito la sorella sotto forma di lupo e lo vede mentre si trasforma. I due bambini diventano amici, e Narumi rivela al nuovo amico che deve fare un'operazione pericolosa e rischia di morire, Rinze allora decide di farle coraggio e le dice che ora che sono diventati amici deve vivere.\nIl giorno dell'operazione, Ranze e Rinze si recano alla clinica per fare coraggio a Narumi, poich\u00e9 la bimba si addormenta pochi minuti prima dell'operazione i due entrano nel suo sogno dove incontrano il dio della morte Georges, e lo convincono a salvare la vita di Narumi, effettuando un trapianto di energia vitale dall'anima di Yoko alla sua, salvando cos\u00ec la vita della bambina.\nNella saga successiva Narumi, ormai quindicenne, acquista un potere sovrannaturale in seguito all'ingestione accidentale dei fiori del mondo magico che le permetter\u00e0 di comunicare con fiori, oggetti ed animali e di dare vita a qualsiasi cosa baci."}
{"id": "2417296", "revid": "688967", "url": "https://it.wikipedia.org/wiki?curid=2417296", "title": "Bella Starace Sainati", "text": "Biografia.\nFiglia di un giureconsulto, consegu\u00ec il diploma magistrale a soli 17 anni ma non prosegu\u00ec gli studi, per dedicarsi alla recitazione entrando nella compagnia di Antonio Zorri. Pass\u00f2 successivamente a quella di Tina Di Lorenzo e Flavio And\u00f2, venendo scritturata con la qualifica di \"amorosa\".\nConosciuto sul palcoscenico Alfredo Sainati, ne divenne la moglie e assieme a lui entr\u00f2 in altre prestigiose formazioni come quella di Italia Vitaliani e Bianca Iggius. Ottenne buoni consensi in \"Diritto di vivere\" di Roberto Bracco ed entr\u00f2 nel 1900 e fino al 1905 nella compagnia di Ermete Zacconi. Dopo aver effettuato una lunga tourn\u00e9e in sudamerica, entr\u00f2 nella Compagnia del Grand-Guignol fondata dal marito nel 1908 e nella quale divenne prima attrice.\nSuccessivamente fu in compagnie dirette da Guido Salvini e recit\u00f2 accanto a Tat'jana Pavlova e Lia Orlandini per poi ritirarsi temporaneamente dalle scene negli anni trenta. Ritorn\u00f2 sul palcoscenico nel dopoguerra interpretando ruoli importanti in drammi applauditi come \"Il voto\", \"Teresa Raquin\" (1946) di \u00c9mile Zola (nel ruolo della suocera inferma) con la compagnia Evi Maltagliati e la regia di Giorgio Strehler e \"La casa di Bernarda Alba\" (1947) di Garc\u00eda Lorca dove fu autorevole nel ruolo di \"Ponzia\", contrapposta a Wanda Capodaglio. Seguirono altre convincenti prove in lavori come \"La fiaccola sotto il moggio\" (1952) e \"Il ferro\" (1953).\nNel cinema esord\u00ec sin dai tempi del muto, distinguendosi in tre pellicole dirette da Amleto Palermi, \"Il dramma dell amore\" (1920), \"Il peccato\" (1920) e \"La casa degli scapoli\" (1923). Negli anni trenta e fino alla prima met\u00e0 anni cinquanta fu invece attivissima nel cinema sonoro dove la sua presenza, in ruoli di carattere, divenne una costante.\nMor\u00ec presso la Casa di Riposo per artisti Lyda Borelli a Bologna e riposa al Cimitero monumentale della Certosa di Bologna."}
{"id": "2417298", "revid": "2166030", "url": "https://it.wikipedia.org/wiki?curid=2417298", "title": "Ere\u011fli", "text": "Ere\u011fli \u00e8 una citt\u00e0 della provincia di Konya nella regione dell'Anatolia Centrale in Turchia. Secondo il censimento del 2000 contava 82\u00a0633 e la provincia 126\u00a0117 abitanti.\nStoria.\nIn periodo ellenistico chiamata Eraclea Cibistra, ebbe una certa importanza come localit\u00e0 di transito verso il passo di G\u00fclek chiamato porta della Cilicia. Vista la sua posizione chiave fu spesso luogo di transito di numerosi eserciti: fu conquistata dagli eserciti arabi nell'805 e nell'832, poi conquistata dai Selgiuchidi nell'XI secolo.\nLa citt\u00e0 \u00e8 famosa anche per essere stata la prima capitale della dinastia Karamanide fondata dal bey N\u00fbre S\u00fbf\u00ee. Questa dinastia contrast\u00f2 per due secoli l'impero ottomano, nella regione anatolica, figurando come uno preminenti beilikati del'Anatolia tra il 1250 e il 1475, quando venne conglobata nell'impero ottomano.\nNel 1553, il sultano Solimano il Magnifico, di ritorno da una campagna militare in Persia, vi fece uccidere il figlio \u015eehzade Mustafa.\nL'attuale citt\u00e0 conobbe un buon sviluppo dopo che venne raggiunta nel 1904 dalla ferrovia che la collega con le principali citt\u00e0 della provincia."}
{"id": "2417299", "revid": "7459", "url": "https://it.wikipedia.org/wiki?curid=2417299", "title": "Eraclea Cybista", "text": ""}
{"id": "2417300", "revid": "767487", "url": "https://it.wikipedia.org/wiki?curid=2417300", "title": "Dave Smalley", "text": "\u00c8 conosciuto per la grande influenza avuta sulla musica pop punk e per il proprio contributo all'emo. Ha anche formato gli Sharpshooters, la cui musica \u00e8 influenzata da gruppi mod revival come i The Jam. Smalley ha anche prodotto ed appare nel secondo album del gruppo punk canadese Penelope, \"Face au silence du monde\", registrato agli Inner Ear Studio in Virginia.\nDopo essere stato roadie dei Dag Nasty, nel febbraio 1986 entra ufficialmente nel gruppo, che lascia nel giugno dopo aver vinto una borsa di studio in Israele. Dave rientrar\u00e0 poi nella formazione a partire dal 1991.\nSi \u00e8 laureato al Boston College ed ha conseguito un master in scienze politiche alla California State University di Los Angeles. Abita attualmente a Fredericksburg con la famiglia, dove lavora come \"anti-editorialista\" per il giornale cittadino, il \"Free Lance-Star\". Precedentemente ha lavorato come editore per \"it!\", supplemento per giovani di Free-Lance Star, vincendo diversi premi per questo. Nel 2004 Smalley \u00e8 entrato in polemica con gli esponenti di sinistra della scena punk, avendo espresso pareri conservatori, appoggiando l'amministrazione Bush."}
{"id": "2417301", "revid": "1442080", "url": "https://it.wikipedia.org/wiki?curid=2417301", "title": "Monterrey Open 2009 - Singolare", "text": "Il singolare del Monterrey Open 2009 \u00e8 stato un torneo di tennis facente parte del WTA Tour 2009.\nMarion Bartoli ha battuto in finale 6\u20134, 6\u20133 Li Na."}
{"id": "2417302", "revid": "7459", "url": "https://it.wikipedia.org/wiki?curid=2417302", "title": "Eraclea Cibistra", "text": ""}
{"id": "2417304", "revid": "1305772", "url": "https://it.wikipedia.org/wiki?curid=2417304", "title": "Farfallina/Silvia lo sai", "text": "Farfallina/Silvia lo sai \u00e8 un singolo a 45 giri del cantautore italiano Luca Carboni pubblicato il 26 settembre 1987 dall'etichetta discografica RCA Italiana; entrambi i brani sono estratti dall'album \"Luca Carboni\".\nIl disco vendette oltre 700.000 copie, facendo conoscere Carboni nel panorama della musica italiana ed europea.\nDescrizione.\n\"Silvia lo sai\".\nIl testo racconta di un amore spezzato prematuramente a causa della droga (\"Silvia lo sai? Lo sai che Luca si buca ancora?\"), ma il soggetto \u00e8 anche l'espediente per toccare altri temi. Nella parte iniziale, Carboni descrive e critica l'indottrinamento di maniera e un certo contesto sociale di quegli anni, intriso d'\"un dio cattivo e noioso, preso andando a dottrina\" che \"come un arbitro severo fischiava... tutti i perch\u00e9\", e d'una scuola animata da professori incapaci al dialogo, che insegnavano ma \"non chiedevano mai se eravamo felici\". Altri tratti del testo hanno carattere pi\u00f9 personale e introspettivo, e descrivono affettuosamente la giovent\u00f9 del protagonista: \"che buffo era Luca mentre provava a tenerti la mano\", \"Silvia tu ridevi e scherzavi, Luca invece non parlava mai\", \"Luca che botte dai grandi prendeva per dimostrarci che aveva coraggio\". Un riferimento alla squadra del cuore e un altro alla citt\u00e0 d'origine dell'autore - Bologna - che accennano anche agli anni della propria giovinezza, passata indossando \"la maglia del Bologna sette giorni su sette\", e \"che profumo Bologna di sera le sere di maggio\". Negli ultimi versi, Carboni accenna anche ad una visione malinconica, caratteristica tipica della propria produzione, ed a tratti cinica dell'esistenza, domandandosi: \"e adesso come facciamo? non dovevamo andare lontano?\".\nNel 1989 \"Silvia lo sai\" venne pubblicato in spagnolo con il titolo \"Silvia lo sabe\". Rilevante anche il successo in Germania, dove mantenne a lungo le prime posizioni delle classifiche musicali locali."}
{"id": "2417306", "revid": "1573940", "url": "https://it.wikipedia.org/wiki?curid=2417306", "title": "Vermileonidae", "text": "I Vermileoni (Vermileonidae ) sono una piccola famiglia di insetti dell'ordine dei Ditteri (Brachycera: Tabanomorpha). Insetti dalla biologia singolare, per la loro specificit\u00e0 hanno una collocazione sistematica incerta.\nIl nome comune, in italiano, fa riferimento all'unica specie largamente diffusa nella penisola e nelle isole, \"Vermileo vermileo\". In inglese, i Vermileonidae sono denominati comunemente \"wormlions\" (\"vermi-leoni\"), facendo riferimento alla generalit\u00e0 della famiglia.\nInteresse.\nI Vermileonidae sono insetti di particolare interesse biologico perch\u00e9 le loro larve, predatrici catturano le prede sfruttando trappole ad imbuto scavate nella sabbia. Questo comportamento, unico nell'ambito dei Ditteri, ricorda in modo particolare quello della larva del formicaleone (Neuroptera: Myrmeleontidae). Nonostante appartengono ad ordini differenti e abbiano morfologie nettamente differenti, questi insetti occupano la stessa nicchia ecologica e mostrano molteplici analogie sotto l'aspetto etologico, mettendo in evidenza un tipico caso di convergenza evolutiva. La finalit\u00e0 biologica della trappola sarebbe un risparmio di risorse energetiche, in quanto l'insetto \u00e8 dispensato dalla ricerca delle prede e deve limitarsi a ghermirle quando cadono nella buca.\nDescrizione.\nGli adulti sono caratterizzati dall'avere un corpo esile e slanciato, apparentemente simile a quello dei Nematoceri.\nIl capo presenta grandi occhi, con regione fronto-clipeale appiattita, antenne inserite fra gli occhi e di tipo aristato, con terzo antennomero portante uno stilo.\nIl torace \u00e8 robusto e dorsalmente convesso. Le zampe sono lunghe e sottili, sono provviste di speroni all'apice delle tibie anteriori ed hanno pretarsi trilobati, provvisti di pulvilli e arolio. Le ali sono lunghe e ristrette alla base. Caratteristica \u00e8 l'assenza dell'alula e il ridotto sviluppo della regione anale, ampia ma appena pronunciata. L'addome \u00e8 lungo, ristretto alla base.\nLa nervatura alare, di tipo primitivo, ha la stessa struttura ricorrente fra i Tabanomorpha e la morfologia riprende in parte quella degli Athericidae e quella dei Rhagionidae. La costa si estende sull'intero margine, la subcosta \u00e8 evidente ma ravvicinata alla radio. La radio presenta quattro ramificazioni, per fusione di R2 e R3. Il tratto basale del settore radiale \u00e8 relativamente breve rispetto a quello dei Tabanoidea e la biforcazione R2+3 si apre comprendendo l'apice dell'ala in corrispondenza della seconda cellula submarginale (m4). La media si suddivide in quattro rami, di cui i primi tre traggono origine dai vertici distali della cellula discale. La cubito tende a convergere con l'anale, ma confluisce indipendentemente sul margine. Questo carattere, presente anche in alcuni Rhagionidae, \u00e8 insolito fra i Brachiceri, caratterizzati dalla chiusura della cellula cup e potrebbe far confondere i Vermileonidae con un nematocero. Caratteristica dei Vermileonidae \u00e8 inoltre la conformazione della cellula cup, stretta e allungata. Con gli Athericidae condivide due caratteri: la quarta cellula posteriore (m3) tende a chiudersi, per la convergenza dei rami M3 e M4, e la cellula discale tende ad assumere una posizione eccentrica verso il margine, determinando un maggiore sviluppo in lunghezza delle cellule basali e un ridotto sviluppo di quelle posteriori m2 e m3.\nLa larva \u00e8 apoda e microcefala, con capo infossato nell'addome. Ha un corpo cilindrico, leggermente ingrossato in senso cefalo-caudale. \u00c8 provvista di uno pseudopodio, adattato alla predazione, e di una serie trasversale di processi spinosi nell'addome, usata per ancorarsi al substrato.\nBiologia.\nGli adulti hanno una vita breve, limitata a pochi giorni e si nutrono di nettare. Le femmine depongono le uova sul suolo, che schiudono dopo circa una settimana. Lo sviluppo postembrionale dura circa un anno e al termine di questo periodo la larva si impupa. Dopo circa un mese si ha lo sfarfallamento.\nIndagini condotte sul comportamento delle larve di \"Vermileo vermileo\" sembrano avvalorare l'ipotesi che il vermileone sceglie substrati adatti per la predazione in base alla temperatura, all'umidit\u00e0 e, soprattutto, alla tessitura. Nella fattispecie sono preferiti substrati asciutti, al riparo dalla pioggia e composti da sabbia fine o polvere o sabbia frammista a polvere. Oltre a facilitare i movimenti della larva e la costruzione della trappola, la granulometria del substrato sembra condizionare l'efficienza della predazione, influendo sia sulle dimensioni e la forma della buca sia sulla possibilit\u00e0 di successo della cattura, riducendo la possibilit\u00e0 che la preda possa sfuggire abbandonando la trappola.\nLa larva si nasconde sotto la sabbia e vi attende le prede, rappresentate da piccoli artropodi. Quando una preda cade nella buca, il dittero la seppellisce colpendola con l'addome e la ghermisce sfruttando lo pseudopodio e l'apparato boccale. Al termine del pasto, i resti della vittima vengono portati fuori dalla buca.\nIndagini comparate condotte da sulle relazioni fra \"Vermileo vermileo\" e il formicaleone \"Euroleon nostras\" (Neuroptera: Myrmeleontidae) hanno messo in evidenza che queste due specie occupano la stessa nicchia ecologica nello stesso habitat, con una leggera differenza sulle caratteristiche del substrato. Il vermileone predilige infatti un substrato con tessitura mediamente pi\u00f9 fine. Fra le due specie intercorre una competizione interspecifica: in caso di coesistenza nel medesimo sito, aumentano i casi di cannibalismo; fra le due specie tende a prevalere il dittero, in quanto la densit\u00e0 di popolazione del formicaleone si riduce in presenza del dittero.\nFilogenesi ed evoluzione.\nL'unico fossile attribuito a questa famiglia fa capo ad una specie estinta, \"Protovermileo electricus\", rinvenuta nell'ambra baltica e, quindi, risalente alla fine dell'Eocene. In passato era attribuito ai Vermileonidae anche il fossile \"Protobrachyceron liasinum\", risalente al Giurassico inferiore, ma attualmente incluso in una famiglia estinta\nSotto l'aspetto filogenetico, i Vermileonidae sono strettamente correlati ai Tabanoidea. Nel cladogramma rappresentano il ramo pi\u00f9 primitivo del clade monofiletico che si identifica con i Tabanomorpha, a sua volta in relazione con il clade dei Xylophagomorpha.\nSistematica e diffusione.\nIn passato i Vermileonidae erano compresi come sottofamiglia (Vermileoninae) nella famiglia dei Rhagionidae. (1977) separ\u00f2 i Vermileoninae elevandoli al rango di famiglia. Successive revisioni della sistematica dei Brachiceri inferiori hanno portato a nuovi inquadramenti tassonomici che rendono incerta e controversa la posizione di questi ditteri. In particolare la letteratura pi\u00f9 recente riporta due differenti inquadramenti, definiti fra gli anni ottanta e novanta.\n (1989) ha suddiviso i Brachiceri in quattro infraordini, fra i quali sono contemplati i Tabanomorpha; nell'ambito di questi ultimi distingue due superfamiglie, quella dei Tabanoidea, che in precedenza si identificava con l'intero infraordine, e quella dei Vermileonoidea, in cui posiziona come unica famiglia i Vermileonidae. (1994) contempla una suddivisione pi\u00f9 complessa dei Brachiceri, con sei infraordini: dai Muscomorpha distingue infatti i raggruppamenti che fanno capo ai Brachiceri inferiori, includendoli in un infraordine distinto (Asilomorpha), e dai Tabanomorpha separa i Vermileonidae spostandoli in un infraordine proprio, denominato Vermileonomorpha. I due inquadramenti sono entrambi citati, ma in generale si adotta con maggior favore la classificazione di , con l'inquadramento dei Vermileonidae in una propria superfamiglia nell'ambito dei Tabanomorpha.\nLa famiglia comprende circa una 60 specie ripartite fra 10 generi:\nDistribuzione.\nMalgrado il numero limitato di specie, la famiglia ha un'ampia diffusione, comprendendo tutte le regioni zoogeografiche della Terra ad eccezione dell'Australasia e dell'Antartide. Va tuttavia precisato che le specie neotropicali sono presenti nelle zone settentrionali (Messico e Caraibi) e del tutto assenti in Sudamerica. Il maggior grado di biodiversit\u00e0, in termini di numero di specie e numero di generi, si ha nella regione afrotropicale.\nIl genere pi\u00f9 rappresentativo, per diffusione, \u00e8 \"Vermileo\", assente solo nella regione orientale. \"Vermileo\" \u00e8 anche l'unico genere rappresentato nel continente americano. \"Vermitigris\" \u00e8 endemico della regione orientale e unico genere ivi rappresentato. \"Vermiophis\" \u00e8 endemico del paleartico orientale (Cina). \"Lampromyia\" ha un'ampia diffusione con un areale frazionato che comprende le regioni mediterranee del bacino occidentale, lo Zimbabwe e il Sudafrica.\nI rimanenti cinque generi sono presenti esclusivamente nella regione afrotropicale, in gran parte con specie segnalate nelle regioni meridionali del continente africano. Solo tre specie sono presenti, rispettivamente, in Sudan, nella penisola arabica (Oman) e in Madagascar, mentre non si hanno altre segnalazioni relative al territorio compreso fra i due Tropici. Per il genere \"Leptonomyia\", cita la presenza contemporanea di una specie nel Paleartico e in Namibia, tuttavia questa distribuzione anomala non trova corrispondenza in altre fonti.\nIn Europa i Vermileonidae sono rappresentati per lo pi\u00f9 nell'area mediterranea e solo dai generi \"Lampromyia\", con cinque specie, e \"Vermileo\", con quattro specie. In Italia ha un'ampia diffusione il vermileone propriamente detto, \"Vermileo vermileo\". \u00c8 invece incerta la presenza di \"Lampromyia iberica\" (syn. \"L. pallida\"), specie autoctona della Spagna segnalata con riserva anche in Sicilia."}
{"id": "2417311", "revid": "2066961", "url": "https://it.wikipedia.org/wiki?curid=2417311", "title": "Antonio Rosino", "text": " Tra i migliori scacchisti italiani fra gli anni '60 e '80, si \u00e8 distinto anche come dirigente e divulgatore del giuoco.\nBiografia.\nNasce a Venezia nel 1942. Dopo gli studi a Venezia si laurea in Matematica all'Universit\u00e0 degli Studi di Padova, ha esercitato la professione di insegnante di Matematica e Fisica dal 1966 al 2003 soprattutto al Liceo Scientifico \"G. B. Benedetti\" di Venezia.\nCarriera.\nInizia a giocare a scacchi da giovane, distinguendosi gi\u00e0 negli anni '50. Dal 1963 \u00e8 Maestro nazionale di scacchi (M), all'epoca il pi\u00f9 giovane in Italia. Nel 1983 fu promosso a Maestro FIDE.\nIl suo record personale nel rating mondiale lo ottiene nella classifica FIDE di luglio 1983, dove totalizza 2350 punti Elo. Questo risultato lo pone come n\u00b06 in Italia e 938\u00ba al mondo.\nHa vinto il Campionato italiano juniores per tre volte (1959, 1960, 1962) e il campionato italiano seniores cinque volte nel 2005, 2006, 2007, 2010 e 2011: in entrambe le competizioni detiene il record di vittorie (solo Niccol\u00f2 Ronchetti \u00e8 riuscito a eguagliare i suoi tre titoli Juniores).\nHa partecipato a quattro campionati italiani assoluti: San Benedetto del Tronto 1969, Sottomarina 1970, Castelvecchio Pascoli 1974 e Venezia 1979. Non \u00e8 per\u00f2 mai riuscito ad andare a premio.\nHa rappresentato l'Italia in competizioni internazionali individuali e a squadre. In particolare ha preso parte a un Mondiale Juniores, un'Universiade, una Mitropa Cup, a un campionato della Comunit\u00e0 Europea a squadre (arrivando terzo), a sette Mondiali Seniores (ottenendo anche un bronzo individuale), a un Mondiale Seniores a squadre, a sei Europei Seniores, a sei Europei a Squadre.\nDirigente sportivo.\n\u00c8 stato fra i fondatori dell'ARCI scacchi nel 1975, poi Lega Scacchi UISP, ed \u00e8 stato per diversi anni vicepresidente dell'ARCI dama scacchi. \nNel periodo in cui \u00e8 stato consigliere federale \u00e8 stato capo delegazione dell'Italia e capitano non giocatore della squadra olimpica maschile o femminile in sei Olimpiadi consecutive: Manila (isole Filippine) nel 1992, Mosca (Russia) nel 1994, Erevan nel 1996, \u0116lista (Russia) nel 1998, Istanbul (Turchia) nel 2000 e Bled (Slovenia) nel 2002. \u00c8 stato trainer di rappresentative giovanili italiane ai Campionati Europei Giovanili di \u017baga\u0144 nel 1995, ai Campionati Mondiali Giovanili di Oropesa del Mar in Spagna nel 1999 e di Kallithea in Grecia nel 2003.\nHa contribuito ad organizzare a Venezia i tornei internazionali ad inviti 1967, 1969, 1971, 1974 e 1980. Ha organizzato inoltre tutte le edizioni del festival scacchistico \"Autunno Scacchistico Veneziano\". Alla fine degli anni '90 organizza assieme a un altro professore di Venezia e a uno di Vienna i campionati internazionali studenteschi di scacchi, che si svolgono a partire dal 1999. Dal 1994 le squadre scolastiche di scacchi di cui \u00e8 stato istruttore e allenatore hanno vinto diversi campionati internazionali studenteschi di scacchi e numerosi premi nelle finali nazionali dei Giochi Sportivi Studenteschi di Scacchi.\nSi deve tra gli altri a lui l'esistenza delle categorie riconosciute dalla FSI come le conosciamo oggi: vi \u00e8 proprio Rosino dietro i regolamenti che prevedono le varie norme per diventare Maestro (M).\n\u00c8 \u201cFormatore di istruttori\u201d della Federazione Scacchistica Italiana e ha diretto corsi per istruttori a Venezia, Padova, Lignano, Udine, Trieste, Forl\u00ec, Alfonsine (RA), Cagliari. Lui stesso \u00e8 istruttore, di grado \"Istruttore Capo\": il livello pi\u00f9 alto riconosciuto dalla Federazione Scacchistica Italiana. Dirige il Centro CONI di Avviamento allo Sport \u2013 Scacchi di Venezia presso il Circolo Scacchistico \u201cEsteban Canal\u201d. Ha tenuto corsi di scacchi in scuole di ogni ordine e grado dal 1966 ad oggi e, nel 2009, anche presso l'Universit\u00e0 della Terza Et\u00e0 di Venezia.\nGiornalista e saggista.\nHa diretto per tre anni \"Contro Mossa\", la rivista scacchistica dell'ARCI Scacchi, ed ha collaborato e/o collabora alle riviste ARCI \"Dama\" \"Scacchi\", \"En Passant\", \"L'Italia Scacchistica\", \"Scacco\" e \"Torre &amp; Cavallo\". Ha tenuto per dieci anni la rubrica scacchistica di \"Il Gazzettino\" e seguito sfide per il campionato del mondo su \"Il Gazzettino\" e \"Il Manifesto\". Nel 2009 ha iniziato una rubrica di scacchi su \"La Nuova Venezia\". Ha pubblicato diversi libri di scacchi, in particolare con Adriano Chicco \"Storia degli scacchi in Italia\", edita da Marsilio a Venezia nel 1991.\nHa scritto le prefazioni alle traduzioni italiane di:\nPartite.\nVanta diverse patte e vittorie con Maestri internazionali e Grandi Maestri. Spiccano una vittoria contro lo iugoslavo Ljubomir Ljubojevic (ex n\u00b03 al mondo e picco Elo 2645), e le patte contro Volodymyr Tukmakov (ex n\u00b018 al mondo e picco Elo: 2610) e contro Milan Matulovi\u0107 (ex n\u00b029 al mondo e picco Elo: 2560), sotto riportate:"}
{"id": "2417312", "revid": "62221", "url": "https://it.wikipedia.org/wiki?curid=2417312", "title": "Vermileonoidea", "text": ""}
{"id": "2417314", "revid": "62221", "url": "https://it.wikipedia.org/wiki?curid=2417314", "title": "Vermileone", "text": ""}
{"id": "2417315", "revid": "7459", "url": "https://it.wikipedia.org/wiki?curid=2417315", "title": "Passo di G\u00fclek", "text": ""}
{"id": "2417322", "revid": "599013", "url": "https://it.wikipedia.org/wiki?curid=2417322", "title": "Pefloxacina", "text": "La pefloxacina (nella fase sperimentale conosciuta con la sigla 1589 RB) \u00e8 una molecola che appartiene alla classe dei chinoloni di terza generazione. Viene usualmente utilizzata nel trattamento delle infezioni delle vie urinarie, respiratorie, e delle prostatiti. In Italia \u00e8 venduta dalla societ\u00e0 farmaceutica Formenti S.r.l., con il nome commerciale di \"Peflox\" nella forma farmaceutica di compresse rivestite contenenti 400\u00a0mg di principio attivo.\nStoria.\nVenne sintetizzata per la prima volta nel 1979, in Francia il suo utilizzo venne approvato nel 1985.\nFarmacodinamica.\nLa molecola si caratterizza per un ampio spettro di azione, simile a quello di altri chinoloni e comprendente un'ampia gamma di batteri Gram\u2013positivi e Gram negativi. Pefloxacina agisce inibendo in modo selettivo sia la DNA\u2013girasi (conosciuta anche come topoisomerasi II) che la topoisomerasi IV.\nQuesti due enzimi sono fondamentali per la cellula batterica, in particolare per i processi di duplicazione, trascrizione e riparazione dell'acido deossiribonucleico (DNA) nei batteri. La topoisomerasi IV separa le catene di DNA che deve essere replicato (cio\u00e8 duplicato), prima che abbia inizio la divisione cellulare batterica. Il blocco dell'enzima impedisce al DNA di essere separato, interrompendo il processo di replicazione delle molecole dell'acido deossiribonucleico: il batterio quindi non pu\u00f2 pi\u00f9 dividersi n\u00e9 replicarsi.\nLa DNA girasi \u00e8 invece deputata al superavvolgimento del DNA: quest'ultimo processo \u00e8 cruciale per permettere alla molecola di rientrare nelle cellule di nuova formazione. Se ci\u00f2 non si verifica si determina l'accumulo, all'interno della cellula batterica, di DNA in forma despiralizzata. Il blocco di entrambi i meccanismi enzimatici porta quindi alla morte del batterio\nFarmacocinetica.\nA seguito di somministrazione per via orale di 400\u00a0mg \u00e8 possibile osservare una concentrazione plasmatica massima (Cmax) di 4 mcg/ml a distanza di circa 1 ora e mezza dall'assunzione. Il composto \u00e8 ben assorbito dal tratto gastroenterico e la biodisponibilit\u00e0 \u00e8 quasi completa (pari al 90% della dose assunta).\nL'emivita della pefloxacina \u00e8 di circa 12 ore. Il farmaco diffonde con facilit\u00e0 nei diversi liquidi e tessuti biologici. Il legame con le proteine plasmatiche \u00e8 del 30% circa.\nIl composto subisce un ampio metabolismo epatico con formazione di due metaboliti principali. L'eliminazione dall'organismo avviene attraverso l'emuntorio renale (per il 42% circa della dose somministrata, soprattutto come metaboliti) e per via biliare (in questo caso in gran parte in forma immodificata, ma anche come metaboliti).\nNei soggetti con insufficienza epatica la clearance plasmatica diminuisce in modo marcato e l'emivita della molecola si incrementa da 3 a 5 volte.\nTossicologia.\nStudi eseguiti negli animali, particolarmente nel topo e nel ratto, hanno permesso di calcolare una DL50 nel topo pari a 255\u00a0mg/kg peso corporeo per via endovenosa e 1350\u00a0mg/kg per via sottocutanea. Nel ratto i valori sono rispettivamente di 272\u00a0mg/kg per endovena e 2420\u00a0mg/kg per os.\nUsi clinici.\nLa pefloxacina trova indicazione in particolare nel trattamento delle infezioni delle vie urinarie e dell'albero respiratorio. cos\u00ec come, in profilassi, nella chirurgia epatobiliare.\n\u00c8 stata utilizzata anche per il trattamento della gonorrea, ma attualmente la presenza di numerosi ceppi batterici resistenti rende questa indicazione obsoleta.\nEffetti collaterali e indesiderati.\nNel corso del trattamento sono relativamente frequenti gli eventi avversi a carico dell'apparato gastrointestinale ed in particolare dispepsia, nausea e vomito, diarrea. In rari casi la diarrea pu\u00f2 essere particolare grave, persistente e/o associata a sanguinamento: ci\u00f2 pu\u00f2 indicare una infezione da Clostridium difficile, in particolare una colite pseudomembranosa. La molecola pu\u00f2 facilitare l'insorgenza di convulsioni in soggetti che hanno gi\u00e0 una storia personale di epilessia o di fattori predisponenti alle convulsioni (ad esempio pregressi traumi cranici o ischemie cerebrali, encefalopatia multivascolare). In alcuni soggetti \u00e8 stata segnalata la rapida insorgenza di neuropatia periferica sensoriale o sensitiva e motoria.\nAnche per questa molecola si possono verificare gli effetti avversi propri di altri antibiotici fluorchinolonici. Tra questi, in particolare, i disturbi a carico dei tendini, le artropatie e le esacerbazioni dei sintomi della miastenia grave.\nControindicazioni.\nLa pefloxacina \u00e8 controindicata nei soggetti con ipersensibilit\u00e0 nota al principio attivo, ad altri fluorchinoloni oppure ad uno qualsiasi degli eccipienti contenuti nella formulazione farmacologica. \u00c8 inoltre controindicata nei pazienti affetti da insufficienza di glucosio-6-fosfato deidrogenasi oltre che nei soggetti in et\u00e0 pediatrica o adolescenti ancora in fase di crescita per il rischio di insorgenza di severe forme di artropatia, in particolare a carico delle grandi articolazioni. Come altri fluorchinoloni la pefloxacina non deve essere assunta da soggetti epilettici e da coloro che presentano alterazioni del sistema nervoso centrale (ad esempio pregressi traumi cranici o cerebrali, pregresse encefaliti o meningiti, ictus cerebrale), che possono determinare un abbassamento della soglia convulsiva. Nei pazienti affetti da nefropatie il dosaggio deve essere diminuito.\nDosi terapeutiche.\nNei soggetti adulti \u00e8 indicata l'assunzione di 800\u00a0mg al giorno suddivisi in due dosi da 400\u00a0mg, da assumersi una al mattino e una alla sera, preferibilmente prima di assumere del cibo. \u00c8 anche possibile assume 800\u00a0mg in un'unica somministrazione come dose d'attacco, successivamente seguiti da 400\u00a0mg di principio attivo ogni 12 ore."}
{"id": "2417325", "revid": "1699816", "url": "https://it.wikipedia.org/wiki?curid=2417325", "title": "Y\u014dko Kamiya", "text": " \u00e8 un personaggio dell'anime e manga \"Batticuore notturno - Ransie la strega\" di Koi Ikeno.\nPersonaggio ricorrente nella prima parte della storia (spesso \u00e8 coinvolta nell'azione o addirittura \u00e8 lei stessa che d\u00e0 inizio all'avventura), diventa secondario nelle due parti successive. Ha un alter ego canino da cui poi sar\u00e0 separata\nAll'inizio, nella prima parte, \u00e8 la rivale della protagonista, ma poi diventa, dalla seconda parte, sua amica.\nPersonaggio.\nY\u014dko appare fin dal primo capitolo del manga e dal primo episodio dell'anime e si presenta subito come la rivale in amore di Ranze. Ritiene di avere diritto alla precedenza su Shun perch\u00e9 il suo amore per lui \u00e8 pi\u00f9 vecchio di dieci anni.\nDall'inizio della serie fino allo scontro con Zone (in cui sar\u00e0 trasformata in un cane e sostituita da una copia) Y\u014dko tenter\u00e0 in tutti i modi di separare Shun da Ranze, esclusione fatta per quando Shun sar\u00e0 sedotto da Sari ed in quell'occasione lei e Ranze uniranno le forze per evitare che Shun s'innamori della ragazza. Durante questo periodo non esita a saltare addosso a Ranze mordendole testa quando entra troppo in confidenza con Shun, rivelando di avere una bocca grandissima.\nDopo la sconfitta di Zone si viene a sapere che, a causa di una promessa fatta dal padre, Y\u014dko \u00e8 destinata in sposa al figlio del capo del clan Kazama, Riki. All'inizio la ragazza sar\u00e0 restia all'accettazione di questo fidanzamento, ma in seguito comincer\u00e0 ad apprezzare Riki e si sposer\u00e0 con lui (seconda serie) ed avranno due bambini (inizio della terza serie): Mumu e Fu.\nNella seconda e nella terza serie Y\u014dko \u00e8 un personaggio pi\u00f9 marginale, pur continuando a comparire come spalla comica (ad esempio quando crede che i figli siano la reincarnazione di Ges\u00f9 visti gli strani fenomeni che in realt\u00e0 sono avvenuti in relazione alla nascita della secondogenita di Ranze, Aira, di poco pi\u00f9 grande dei figli di Y\u014dko) e, soprattutto, come amica di Ranze. Amicizia che raggiunger\u00e0 il massimo quando Y\u014dko prender\u00e0 le difese dell'amica quando un giornalista riveler\u00e0 il segreto della famiglia Et\u014d (ricordo che le sar\u00e0 poi cancellato da Aron) dove dir\u00e0 che non pu\u00f2 permettere \"a due o tre scemi\" di distruggere la vita di Ranze e la loro amicizia.\nAnche da sposata con Riki, Y\u014dko mantiene un'attrazione nei confronti di Shun, caratteristica che passer\u00e0 alla figlia Mumu (infatuata di Taku) e al figlio Fu (innamorato di Aira). Nel volume 9 del manga si scopre inoltre che ha una sosia africana di nome Yokoko, il cui padre \u00e8 sosia di quello di Y\u014dko. Di lavoro Y\u014dko fa (almeno nella seconda serie) l'infermiera nella scuola frequentata da Narumi e Rinze.\nY\u014dko Cane.\nY\u014dko cane \u00e8 l'alter ego canino di Y\u014dko. Nella prima serie Y\u014dko verr\u00e0 trasformata molte volte da vari personaggi (una volta addirittura da sola, tra le risate di Ranze) tramite la formula \"Atnevid nu enac\" (diventa un cane pronunciato al contrario). Questa forma (insieme a quella di maialino) si riveler\u00e0 molto utile nella lotta contro Zone.\nNella seconda serie, le due Y\u014dko saranno separate dopo che la Y\u014dko umana berr\u00e0 del the insaporito con fiori del mondo magico, e s'accoppier\u00e0 con Run (il cane di Narumi) da cui avr\u00e0 tre figli: Pupu, Pepe (i maschietti) e Popo (la femminuccia). La famiglia di Y\u014dko cane si riveler\u00e0 molto utile contro le fate nere di Dusa (che hanno paura dai cani che chiamano \"mostri\") e suo nipote Potato (figlio di Popo) diverr\u00e0 il famiglio della figlia di Ranze, Aira, acquisendo il dono della parola.\nFisicamente Y\u014dko Cane \u00e8 piccola e grassottella, di colore giallo, le orecchie all'ingi\u00f9, i capelli come quelli della padrona ed una gonna.\nOltre a quella di cane Y\u014dko si \u00e8 trasformata anche in:"}
{"id": "2417327", "revid": "1915706", "url": "https://it.wikipedia.org/wiki?curid=2417327", "title": "Rufloxacina", "text": "La rufloxacina (nella fase sperimentale conosciuta anche con la sigla MF-934) \u00e8 una molecola che appartiene alla classe dei chinoloni di seconda generazione. Le sue propriet\u00e0 sono in gran parte sovrapponibili a quelle della ciprofloxacina. In Italia il farmaco \u00e8 stato venduto dalla societ\u00e0 farmaceutica Bracco S.p.A. con il nome commerciale di \"Tebraxin\" nella forma farmaceutica di compresse rivestite da 150 e 200\u00a0mg.\nFarmacodinamica.\nLa molecola \u00e8 caratterizzata da un ampio spettro di azione, simile a quello di altri chinoloni e comprendente un'ampia gamma di batteri Gram\u2013positivi e Gram-negativi. La rufloxacina agisce inibendo in modo selettivo sia la DNA\u2013girasi (conosciuta anche come topoisomerasi II) sia la topoisomerasi IV. Questi due enzimi sono fondamentali per la cellula batterica\nsovraintendendo ai processi di duplicazione, trascrizione e riparazione dell'acido deossiribonucleico (DNA) nei batteri. La topoisomerasi IV separa le catene di DNA che deve essere replicato (cio\u00e8 duplicato), prima che incominci la divisione cellulare batterica.\nIl suo blocco comporta la mancata separazione del DNA e pertanto il processo di replicazione viene interrotto. Il batterio, quindi, non pu\u00f2 pi\u00f9 dividersi e replicarsi. La DNA girasi, d'altra parte, \u00e8 deputata al superavvolgimento del DNA: quest'ultimo processo \u00e8 cruciale affinch\u00e9 la molecola possa essere fatta rientrare nelle cellule di nuova formazione. Se ci\u00f2 non si verifica si determina l'accumulo, all'interno della cellula batterica, di DNA in forma despiralizzata. Il blocco di entrambi i meccanismi enzimatici porta quindi alla morte del batterio.\nLa rufloxacina \u00e8 attiva in particolare contro Escherichia coli, Salmonella, Klebsiella pneumoniae, Proteus mirabilis e Proteus vulgaris e gli Staphylococcus.\nFarmacocinetica.\nLa rufloxacina, a seguito di somministrazione per os, \u00e8 facilmente assorbita dal tratto gastrointestinale. A distanza di 3-4 ore dall'assunzione la concentrazione plasmatica massima (Cmax) \u00e8 di circa 4 mcg/mL. Il composto si distribuisce ampiamente nei diversi tessuti biologici raggiungendo concentrazioni 2-3 volte superiori a quelle raggiungibili nel siero. In particolare nei fluidi e nei macrofagi alveolari le concentrazioni appaiono decisamente elevate (2-20 volte quelle plasmatiche) e si mantengono per diverso tempo. \nIl composto si lega alle proteine plasmatiche nella misura del 60% circa. L'emivita plasmatica della rufloxacina \u00e8 di circa 35 ore. Il farmaco viene solo parzialmente metabolizzato nella ghiandola epatica attraverso una reazione di demetilazione con produzione di un metabolita microbiologicamente attivo.\nL'eliminazione dall'organismo avviene in gran parte attraverso l'emuntorio renale (45-50%) e in parte tramite la via gastrointestinale e biliare (20%).\nTossicologia.\nStudi eseguiti negli animali, e nello specifico nel ratto, nel topo e nel coniglio, hanno permesso di calcolare una DL50 per via orale pari rispettivamente a 3000\u00a0mg/kg, 1070\u00a0mg/kg e 650\u00a0mg/kg.\nUsi clinici.\nLa rufloxacina trova impiego, in particolare, nel trattamento delle infezioni delle basse vie respiratorie e del tratto urinario, specie se sostenute da germi Gram-negativi.\nEffetti collaterali e indesiderati.\nNegli studi clinici durante il trattamento con l'antibiotico sono stati riscontrati alcuni eventi avversi, in particolare a carico dell'apparato gastrointestinale (dispepsia, nausea e vomito, diarrea) e del sistema nervoso (cefalea, agitazione psicomotoria, ansia, vertigini, insonnia, tremori, astenia).\nLa molecola pu\u00f2 facilitare l'insorgenza di convulsioni in soggetti che hanno gi\u00e0 una storia personale di epilessia o di fattori predisponenti alle convulsioni (ad esempio pregressi traumi cranici o ischemie cerebrali, encefalopatia multivascolare).\nControindicazioni.\nIl composto \u00e8 controindicato in soggetti con ipersensibilit\u00e0 individuale nota al principio attivo, ad altri farmaci della classe dei chinoloni, oppure a uno qualsiasi degli eccipienti contenuti nella formulazione farmacologica. \u00c8 inoltre controindicato nei pazienti in et\u00e0 pediatrica o adolescenti ancora in fase di crescita, per il rischio concreto di lesioni a carico dell'apparato muscolo-scheletrico e di insorgenza di gravi forme di artropatia, in particolare a carico delle grandi articolazioni.\nLa rufloxacina non deve essere assunta da pazienti affetti da epilessia e da coloro che presentano alterazioni del sistema nervoso centrale (SNC), come ad esempio pregressi traumi cranici o cerebrali, pregresse encefaliti o meningiti, ictus cerebrale, che possono determinare un abbassamento della soglia convulsiva.\nDosi terapeutiche.\nNei soggetti adulti il dosaggio raccomandato \u00e8 pari a 400\u00a0mg (2 compresse) in monosomministrazione, il primo giorno, seguiti poi da 200\u00a0mg (1 compressa) al giorno nei giorni successivi di trattamento. La durata del trattamento \u00e8 in relazione alla risposta clinica ed alle caratteristiche del processo infettivo, normalmente compresa tra 5 e 10 giorni.\nSi deve tenere presente che in presenza di alterata funzionalit\u00e0 renale \u00e8 necessario ridurre la frequenza di assunzione della rufloxacina in proporzione al grado di insufficienza renale."}
{"id": "2417330", "revid": "287204", "url": "https://it.wikipedia.org/wiki?curid=2417330", "title": "Sunset Thomas", "text": "Nel marzo 1996 \u00e8 stata Pet of the Month per la rivista \"Penthouse\" e nel 1998 \u00e8 in lizza come Pet of the Year. Dal 2001 \u00e8 membro della \"Hall of Fame\" dell'AVN. Ha affermato che il nome \"Sunset\" (\"tramonto\") le fu ispirato da un commento dell'allora marito Zachary Adams che una volta le disse: \"\u00abSai una cosa, tesoro? Sei bella come un tramonto\u00bb\"; Thomas, invece, salt\u00f2 fuori dal nulla mentre pensava a un cognome che si abbinasse bene a Sunset.\nGiovent\u00f9.\nNata a Sikeston, nel Missouri, la Thomas cambi\u00f2 spesso residenza durante l'infanzia, visse con la famiglia in diversi stati, inclusi la Virginia, la Georgia, il Texas, e il Tennessee. Pass\u00f2 gran parte della sua adolescenza a Daytona Beach, Florida. In Florida divenne una teenager ribelle, trascurando la scuola e i libri per prendere il sole in bikini sulle assolate spiagge della zona. Non riusc\u00ec a diplomarsi e svilupp\u00f2 una pesante dipendenza dalla metanfetamina. Perse la verginit\u00e0 all'et\u00e0 di quindici anni ed ebbe il suo primo rapporto omosessuale con una sua compagna di stanza all'et\u00e0 di diciassette anni.\nDopo le superiori, si trasfer\u00ec a Fort Lauderdale, dove pratic\u00f2 svariati lavori, tra i quali, la modella. A Fort Lauderdale incontr\u00f2 l'aspirante attore porno Zachary Adams.\nCarriera.\nZach e Sunset divennero amici, e presto si innamorarono l'uno dell'altra. Cinque mesi dopo, si sposarono e partirono alla volta di Los Angeles, dove entrambi avrebbero trovato fama e denaro come pornostar, usando il cognome Thomas.\nSunset gir\u00f2 il suo primo film porno a diciotto anni, apparendo in \"Mr. Peeper's 25th Anniversary\" insieme a suo marito e ad un altro uomo. Ma ben presto divenne una professionista ricercata e l'attrice favorita dal regista Michael Ninn, vincitore di parecchi premi del settore, che fece di lei la star dei suoi epici \"Latex\", \"Shock\", \"Sex\", e \"Sex 2\".\nSunset Thomas si separ\u00f2 dal marito alla fine del 2001 e, nel 2002, strinse amicizia con il presentatore di talk show Howard Stern. Lo stesso anno, si trasfer\u00ec a Carson City, Nevada per iniziare a prostituirsi nella famosa casa di appuntamenti Moonlite Bunny Ranch.\nIl 2002 vide anche la Thomas parlare pubblicamente della sua vita sessuale in un documentario dell'HBO intitolato \"Cathouse\", e nel 2003, apparve nel seguito dello stesso.\nNel febbraio del 2005, annunci\u00f2 che non avrebbe pi\u00f9 lavorato come prostituta. Da allora ha aperto diversi strip club in Nevada e in Arizona.\nNel 2005, la Thomas partecip\u00f2 al documentario \"Pornstar Pets\" e fece un'apparizione nella serie TV \"Maury\". L'episodio si intitola \"I Was An Ugly Teen... Now I'm a Hot, Sexy 10!\"\nNel 2006, la Thomas ottenne il suo programma personale sulla radio KSEX, intitolato \"Sunset After Sunset\", che va in onda tutti i gioved\u00ec alle 21.\nNel 2007, apparve al \"Montel Williams Show\" insieme al fidanzato, Kent, per discutere della sua carriera di pornodiva e del suo ruolo di madre.\nIl 16 gennaio 2008, apparve anche al \"Tyra Banks Show\" con l'attuale marito, Kent, per parlare della sua dipendenza dal sesso e del suo desiderio di girare un ultimo film porno, nonostante avesse promesso al consorte di terminare la carriera dopo il matrimonio.\nNel giugno 2007, Sunset Thomas ha firmato un contratto con la Vavoom Media. ha un reality show in produzione (\"Sunrise to Sunset\") e un altro show radiofonico (\"The XXXtra Point\"). La Vavoom Films sta producendo il suo film hard finale (\"Into the Sunset\") e la Larry Flynt Productions si occuper\u00e0 della distribuzione dello stesso. Da segnalarsi \u00e8 che il film non solo sar\u00e0 l'ultimo della sua carriera, ma che Sunset ha anche personalmente scelto un fan per recitare insieme a lei nell'ultima sua scena di sesso sullo schermo.\nNell'aprile 2010 Sunset Thomas \u00e8 stata introdotta nella XRCO Hall of Fame."}
{"id": "2417332", "revid": "123201809", "url": "https://it.wikipedia.org/wiki?curid=2417332", "title": "Episodi di Un oceano di avventure", "text": "La serie animata \"Un oceano di avventure\" \u00e8 stata prodotta nel 1994 dalla Nippon Animation in 39 episodi e fa parte del progetto World Masterpiece Theater (Sekai Meisaku Gekijo). L'episodio 31 in Giappone, durante la prima trasmissione della serie, non \u00e8 andato in onda."}
{"id": "2417334", "revid": "124512828", "url": "https://it.wikipedia.org/wiki?curid=2417334", "title": "Tarak Ben Ammar", "text": "Nel corso degli anni \u00e8 diventato socio di Silvio Berlusconi, Rupert Murdoch, Leo Kirch e Naguib Sawiris in varie avventure mediatiche e ha fatto da mediatore alle visite dell'ex Premier italiano nel Nord Africa.\nStorico amico di Bettino Craxi, Gheddafi e Nicolas Sarkozy e anche manager di Michael Jackson, la sua forza viene dall'essere il rappresentante della finanza francese in Italia conferendogli un ruolo chiave nel Cda di Assicurazioni Generali, Mediobanca, Telecom Italia e Vivendi per l'imprenditore francese Vincent Bollor\u00e9 oltre ad aver rappresentato il principe saudita Al-Walid bin Talal in Mediaset negli anni '90.\nComplessivamente la capacit\u00e0 di negoziazione ha fruttato a Ben Ammar nel corso degli anni oltre 100 milioni di dollari in operazioni da pi\u00f9 di 13 miliardi.\nBiografia.\nFormazione.\nNasce a Tunisi, nell'allora Tunisia francese, il 12 giugno del 1949, figlio di Mondher Ben Ammar, un facoltoso avvocato e diplomatico tunisino, fratello minore di Wassila Ben Ammar (la seconda moglie del presidente Habib Bourguiba), e di Simone Gaggeri, una benestante c\u00f2rsa, convertitasi all'Islam in occasione delle sue nozze. Ben Ammar cresce in un ambiente laico e progressista, molto aperto nei confronti delle altre culture.\nNel 1958 il padre \u00e8 ambasciatore in Italia e lui frequenta una scuola americana a Roma per imparare la lingua e a 13 vive in un pensionato dei preti sulla via Aurelia. Ha modo di ammirare e conoscere i grandi artisti del cinema italiano come Vittorio De Sica, Roberto Rossellini e Franco Zeffirelli ed \u00e8 cos\u00ec che in lui nasce la passione per il cinema.\nConsegue un diploma in Economia internazionale alla \"Edmund A. Walsh School of Foreign Service\" presso la \"Georgetown University\" di Washington con il futuro presidente Bill Clinton e rientra in Tunisia nel 1970 iniziando a lavorare come autista, assistente, rappresentante, contabile, assistente di scena: \u00e8 il trait d'union tra le autorit\u00e0, gli albergatori e i tecnici.\nPromuove il suo paese come luogo ideale per le riprese cinematografiche al posto di Spagna e Italia e in questa veste riesce a convincere prima Francesco Rosi e poi Roberto Rossellini a girare negli studi tunisini \"Il caso Mattei\" e \"Il messia\". Invece di farsi pagare la consulenza, chiede di partecipare con piccole quote di minoranza alle produzioni diventando cos\u00ec co-produttore.\nGli inizi con la Carthago Films.\nNel 1974 crea la Carthago Films, societ\u00e0 di produzione cinematografica con un capitale di 300.000 franchi. Negli anni diventa cos\u00ec produttore, produttore esecutivo e/o associato di circa 70 film con 300 dipendenti per un budget totale di 500 milioni di dollari. Per le riprese impone la partecipazione e la formazione di stagisti e tecnici locali. Costruisce grandi studio a Monastir, a El Kantaoui e a Hammamet generando un milione di giornate di lavoro, 25.000 posti di lavoro in trent'anni, 250 milioni di euro in valute straniere. Nei film italiani girati in Tunisia sono italiani produttore esecutivo, organizzatore, direttore di produzione, scenografo, costumista, trucco e parrucco mentre il resto dello staff \u00e8 tunisino. Nel 1985 ci sono 65 sale cinematografiche in Tunisia mentre oggi, a causa della pirateria, ce ne sono solo 15.\nNel 1976 esce la sua prima produzione ovvero \"Profezia di un delitto\" di Claude Chabrol e con Franco Nero e Stefania Sandrelli, costato 5 milioni di franchi e rivelatosi un grande flop. Nello stesso anno, tramite uno scenografo, fa la conoscenza del regista George Lucas che sta cercando dei paesaggi lunari per il suo nuovo film e cos\u00ec cinque mesi di riprese della prima saga di \"Guerre stellari\" e in parte anche quelle seguenti vengono girate nel villaggio di Tataouine. Nel 1981 Lucas far\u00e0 girare qui anche il capostipite della saga di \"Indiana Jones\", \"I predatori dell'arca perduta\" di Steven Spielberg. Fra i suoi lavori vi sono anche: \"Ges\u00f9 di Nazareth\" di Franco Zeffirelli (1977), \"Brian di Nazareth\" di Terry Jones (1979) e l'adattamento cinematografico de \"La Traviata\" del 1983 sempre di Zeffirelli.\nNel 1982 il presidente francese Fran\u00e7ois Mitterrand visita gli studi tunisini e dopo poco tempo Ben Ammar riceve la Legion d'onore a soli 33 anni.\nL'incontro con Berlusconi.\nNel 1984 l'imprenditore Silvio Berlusconi e il manager Fedele Confalonieri, facendo una passeggiata sulla spiaggia di Hammamet in attesa di cenare a casa dell'amico Bettino Craxi, incontrano Ben Ammar attorniato da cinque modelle che stanno girando un film di Aldo Maccione: scatta l'invito a cena a casa di Craxi alla presenza di Tony Renis, dove Tarak porta tutte le protagoniste della produzione diventando l'eroe della serata. Ben Ammar e Berlusconi collaborano cos\u00ec alla produzione della serie TV \"A.D. - Anno Domini\".\nSua zia viene ripudiata dal marito presidente mentre si trova in esilio a Parigi e cos\u00ec le sue attivit\u00e0 cinematografiche in Tunisia vengono sospese, gli studi di Monastir e El Kantaoui chiusi e persino saccheggiati e i tecnici lasciati disoccupati ma riesce comunque a rimborsare i suoi 38 milioni di euro di debiti grazie al suo catalogo di film. Decide cos\u00ec di lanciarsi nell'audiovisivo e in riguardo dice: \"\"Senza l'irruzione delle televisioni private comparse in Europa negli anni '80, non ce l'avrei fatta\".\"\nNel frattempo intenta un'azione legale contro la Universal Studios per essersi tirata indietro dalla produzione di \"Pirati\" di Roman Pola\u0144ski con 7 milioni di dollari gi\u00e0 investiti da lui. Allora Dino De Laurentiis, insieme alla MGM e ad alcuni finanzieri emiri, va in soccorso di Ben Ammar per la produzione del film che negli Stati Uniti \u00e8 un fallimento mentre in Europa raccoglie 1,5 milioni di incassi in media per paese. Vince poi la causa nel luglio 1991 ottenendo 16 milioni di dollari come risarcimento danni. La sentenza viene confermata nel 1994.\nLa fondazione di Quinta.\nNel 1990 Ben Ammar fonda la Quinta Communications con un capitale di 30 milioni di franchi come risultato dell'incontro tra lui e Berlusconi (come si evince dal sito della societ\u00e0, con sede in Avenue Hoche 16 a Parigi), un gruppo integrato del settore audiovisivo con una dimensione internazionale, che offre servizi vari, dalla post-produzione in studio alla distribuzione, ma anche finanziamenti e televisione in Francia e in Italia.\nQuinta prende avvio nel 1994 con la co-produzione della Lux Vide di Ettore Bernabei, di cui Ben Ammar in futuro arriva a detenere il 25%.\nOggi il gruppo Quinta \u00e8 composto da Quinta Communications, Quinta Distribution e Quinta Industries.\nI primi grandi affari.\nNel 1993, in collaborazione con il principe saudita Al Waleed, amico di famiglia, e la Dallah Al-Baraka, gruppo controllato dallo sceicco Salah Abdullah Kamel, Ben Ammar contribuisce alla creazione della Arab Radio and Television Network (ART). I tre collaborano poi nel 1995 all'installazione del servizio RAI via \"satcast\" in Nord e Sud America.\nNel 1994 riceve un mandato di banchiere d'affari da Berlusconi per rilanciare la sua societ\u00e0, Fininvest.\nL'anno dopo Ben Ammar entra in contatto per la prima volta con Rupert Murdoch mediando nella fallita acquisizione di Mediaset, peraltro appena sbarcata in Borsa con il suo aiuto, a causa del veto dei figli del Cavaliere mentre poco dopo contribuisce positivamente all'acquisizione del 2,7% del gruppo per 100 milioni di dollari da parte di Al-Waleed, il quale si reca anche a Palazzo Chigi per discutere con il premier Berlusconi del tema delle privatizzazioni di Eni, Enel e Finmeccanica. Ben Ammar nel 1996 ottiene cos\u00ec un posto nel Cda di Mediaset, carica che non ricopre pi\u00f9 dal momento in cui il saudita cede la sua quota.\nSempre al 1995 risale l'ingresso in Quinta dell'imprenditore tedesco Leo Kirch e del suo acquisto di quote Mediaset per 1 miliardo di dollari, insieme al Nethold Group di Pretoria e grazie alla mediazione di Ben Ammar. Il primo incontro con il tedesco risale al 1983, quando collaborano alla produzione della Traviata di Zeffirelli.\nNel frattempo diventa amico e manager del cantante Michael Jackson nel periodo comprendente l\"'HIStory World Tour\", organizzato da Ben Ammar e Al-Waleed per Kingdom Entertainment (1996-1997).\nNel 1997 per Al-Waleed investe 400 milioni di dollari nella News Corporation di Murdoch. Ben Ammar arriva quindi cos\u00ec a supervisionare tutti gli investimenti del principe saudita nel campo dei media.\nNel 1998 Murdoch, Berlusconi e Al-Waleed sono vicini al raggiungimento di un accordo per acquistare fino al 25% del debito a carico di Kirch Group per 2 miliardi ma per motivi di bilancio salta questo affare, intavolato ancora una volta da Ben Ammar.\nNel 1999 si occupa di investire 1,4 miliardi di dollari della BSkyB di Murdoch in \"Premi\u00e8re\", pay-tv di Leo Kirch, e 1,3 miliardi di Berlusconi, Al-Waleed e Lehman Brothers in Kirch Media.\nNel 2000 Kirch, Ben Ammar e Berlusconi si impegnano con \"Emotion\" ad acquistare singolarmente film americani come \"La leggenda di Bagger Vance\" e \"Bandits\" da distribuire chi in Germania (Kirch), chi in Italia e Spagna (Berlusconi) e chi in Francia e Inghilterra (Ben Ammar).\nIntanto partecipa alla venture Global Partners insieme alla ABN AMRO, la pi\u00f9 grande banca d'Olanda. In questo paese \u00e8 peraltro attivo con la holding Holland Coordinator &amp; Services Bv (HC&amp;S) che in Italia fa riferimento alla Holland Coordinator &amp; Service Company Italia S.p.A. abbreviato in Holland Italia.\nNel febbraio 2002 con il laboratorio di fotochimica Ex Machina si occupa della stampa e dello sviluppo delle copie dei film, attivit\u00e0 complementare a quella di LTC, nel quale capitale entra a giugno.\nDal 2003 poi con Duran Duboi, gruppo specializzato nel digitale, si occupa di post-produzione, effetti speciali, immagini 3D, suono e mixage di suono.\nInsieme alla Lux Vide e con un investimento da 20 milioni di dollari, lancia poi gli \"Empire Studios\" (3 set da 5.500 m\u00b2 su 11 ettari) a Latrach, tra Hammamet e Tunisi, scelto per la sua somiglianza con Roma. Ben Ammar ottiene cos\u00ec una quota del 25% della Lux Vide.\nLa nascita di Sky e l'acquisizione delle prime tv.\nVede poi fallire il gruppo dell'amico Leo Kirch e riesce a convincere Jean-Marie Messier, AD della Vivendi, a vendere TELE+ alla News Corporation dell'amico Rupert Murdoch per 920 milioni di euro mentre Telecom Italia per 48 milioni cede al gruppo la sua met\u00e0 di Stream TV (l'altra \u00e8 gi\u00e0 in mano a Murdoch dal 2000). Nel marzo 2003 la Commissione europea autorizza la fusione tra TELE+ e Stream TV da cui il 31 luglio 2003 nasce Sky Italia imponendo a Murdoch di vendere due frequenze. Cos\u00ec Ben Ammar ne approfitta proponendosi come acquirente per lanciarsi come operatore televisivo in Italia ma sempre la Commissione fa sapere che lui non \u00e8 un operatore e che deve associarsi a un professionista. Di conseguenza coinvolge come socio il Groupe TF1 di Patrick Le Lay, gruppo francese gi\u00e0 proprietario dei canali TF1 e Eurosport.\nCon il permesso dell'Authority, Sky cede alla HC&amp;S di Ben Ammar le frequenze terrestri di Europa TV per 70 milioni di euro (ne vender\u00e0 poi il 49% per 40 milioni a TF1) e del 95% del multiplex Prima TV, tramite Quinta, per 40 milioni. La vendita di quest'ultima viene autorizzata a patto che le frequenze, destinate originariamente a finire sul satellite al pari di Rete 4 dal 31 dicembre, vengano utilizzate per la pay-tv o per la sperimentazione digitale.\nNascono cos\u00ec le societ\u00e0 \"Prima TV S.p.a.\" e \"Europa TV S.p.a.\" che ottengono il via libera dalla Commissione europea e, successivamente, dalle competenti autorit\u00e0 italiane ed europee. Il ministro berlusconiano Maurizio Gasparri emette poi un decreto che autorizza a trasformare le concessioni da reti TV criptate a reti TV in chiaro: ecco quindi \"Europa TV\" trasmettere sulle vecchie frequenze di \"TELE+ 2 (TELE+BIANCO)\" il nuovo canale Sportitalia, costola italiana di Eurosport per il quale viene fatto un investimento da 25-30 milioni.\nPrima TV invece, sulle frequenze di \"TELE+1 (TELE+NERO)\" lancia il multiplex Dfree con 7 canali, digitalizzando cos\u00ec le proprie frequenze grazie a Elettronica Industriale (gruppo Mediaset), e su cui trasmette per un certo periodo Sportitalia; vi sono trasmessi Premium Cinema HD, Premium Cinema 2 HD e Premium Cinema Energy HD.\nSportitalia e Dfree vengono presentati il 3 febbraio 2004 all'Hotel Four Seasons di Milano con una conferenza stampa alla quale partecipano anche Patrick Le Lay e Angelo Codignoni, presidente di Eurosport. Le trasmissioni prendono il via il 6 febbraio.\nIn Italia Ben Ammar sempre in qualit\u00e0 di banchiere d'affari rappresenta anche gli interessi dell'imprenditore francese Vincent Bollor\u00e9, suo vicino di casa a Parigi, nei CdA di Mediobanca (dal 2003 con il 10%) e Assicurazioni Generali consolidando la presidenza di Antoine Bernheim.\nDiviene noto in Francia all'inizio del 2004, quando decide di distribuire tramite la neonata Quinta Distribution il film di Mel Gibson, \"La passione di Cristo\", nonostante le polemiche che lo accompagnano, mobilitandosi su tutti i campi (telegiornali, talk-show, stampa scritta) per difendere la pellicola.\nNel 2005 diventa socio dei fratelli Harvey e Bob Weinstein (ex Miramax) nella neonata The Weinstein Company, casa di distribuzione e produzione cinematografica statunitense sostenuta inizialmente da una raccolta fondi promossa dalla Goldman Sachs: per 30 milioni di euro entra nel board della societ\u00e0 con il 20% e si assicura l'esclusiva per la distribuzione in Francia con TF1.\nIl gruppo Thomson (oggi noto col nome di Technicolor) acquista il 17% del Datacin\u00e9 Group, raggruppante le attivit\u00e0 di post-produzione di Quinta e che cambia poi nome in Quinta Industries con Ben Ammar che ne detiene l'83%.\nIn Tunisia lancia LTC-Gammarth, laboratorio per la supervisione di tutta la post-produzione dell'immagine e del suono, attivit\u00e0 che in seguito Ben Ammar introduce anche in Francia.\nEntra poi a far parte della giunta della Confindustria regionale del Lazio come personaggio rappresentativo della realt\u00e0 economica legata alla comunicazione.\nLe acquisizioni importanti.\nNel febbraio 2007 la HC&amp;S acquisisce il 43% del capitale della \u00c9clair, casa di produzione cinematografica francese, tramite l'acquisto della societ\u00e0 T\u00e9l\u00e9clair, in mano fino ad allora alla famiglia Dormoy. Nel dicembre dello stesso anno Quinta Industries diventa l'unico azionario della casa di produzione acquistando per 13 milioni di euro il restante 57% ancora in mano al fondo d'investimento ETMF2 di BNP Paribas. Il tunisino diventa cos\u00ec proprietario di tutti i laboratori cinematografici francesi (\u00c9clair, GTC, T\u00e9l\u00e9tota e Centrimage).\nNel marzo seguente a sorpresa decide di chiamarsi fuori dalla quota di maggioranza dei laboratori in circostanze mai del tutto chiarite. La fusione dei pi\u00f9 grandi laboratori di produzione cinematografici francesi a tutt'oggi non si \u00e8 ancora verificata, motivo di gioia per i produttori francesi e per la diversit\u00e0 culturale francese nel suo complesso.\nNel frattempo su uno spazio di 10 ettari inaugura gli studi di Ben Arous nei pressi di Tunisi. Qui verr\u00e0 poi girato \"Baar\u00eca\", film di Giuseppe Tornatore.\nNello stesso anno Quinta acquista poi, proprio da Prima TV e con l'aiuto di Goldman Sachs e Interbanca, il 67,47% della Imperium Spa (Prima TV ne possiede ancora il 17,53%) che controlla al 75% la Eagle Pictures, distributore italiano indipendente di film come la saga di \"Twilight\" ed il vincitore del premio Oscar \"Il discorso del re\".\nInoltre acquisisce una quota della Alliance Films formando una sezione canadese e una europea con il capitale diviso con la Goldman Sachs Capital Partners e altri investitori canadesi. La Alliance viene poi ceduta cinque anni pi\u00f9 tardi al gruppo Entertainment One.\nSempre per Quinta in Tunisia nel 2007 i fratelli Karoui, proprietari del gruppo pubblicitario Karoui &amp; Karoui World, lanciano Nessma Tv, canale contraddistinto dal netto taglio europeo e prossimo allo sbarco sul Digitale Terrestre. Il 21 maggio 2008 con una conferenza stampa svoltasi al Festival di Cannes viene annunciato l'ingresso in Nessma Tv di Mediaset rappresentato dal manager Andrea Goretti e Prima TV con il 25% ciascuno. Nessma opera anche in Libia.\nA febbraio al Festival internazionale del cinema di Berlino annuncia la sua nuova strategia di distribuzione di film a livello europeo in partnership con la banca Goldman Sachs.\nPrima TV \u00e8 coinvolta anche nella produzione cinematografia con una partecipazione del 25% nella Lux Vide di Ettore Bernabei in cui la controllata Quinta Industries \u00e8 gi\u00e0 operativa in Francia.\nNel frattempo su uno spazio di 12 ettari inaugura anche gli studi di Gammarth nei pressi di Tunisi e a un livello inferiore rispetto ai laboratori che si chiamano allo stesso modo.\nNel gennaio 2010 Ben Ammar prende parte alla commemorazione ufficiale tenuta alla biblioteca del Senato per il decennale della morte di Bettino Craxi. In tale occasione esprime giudizi molto positivi sullo spessore umano, culturale e politico di quest'ultimo.\nIl 19 maggio dello stesso anno annuncia una collaborazione effettiva con la The Weinstein Company.\nAl 2011 Ben Ammar detiene il 68% di Quinta Communications, Berlusconi con Fininvest e attraverso la controllata lussemburghese Trefinance sa ne detiene il 22% mentre Gheddafi ne detiene il restante 10% dal 2009 con un investimento da 10 milioni fatto tramite la societ\u00e0 maltese Lafi Trade controllata dal fondo sovrano Lybian Investment Authority.\nAd agosto partecipa al Meeting per l'amicizia fra i popoli di Rimini, una manifestazione organizzata dal movimento ecclesiale cattolico di Comunione e Liberazione.\nLa collaborazione con Besson e Sawiris e la chiusura di Sportitalia.\nInsieme al produttore francese Luc Besson, conosciuto nel 1983 sul set de \"Le Grand Carnaval\", e con il supporto tecnico di Technicolor, inaugura poi Cinema City, una sorta di Cinecitt\u00e0 parigina dove raggruppa anche le strutture Franceincluding LTC, Ex-Machina e Les Audis de Joinville.\nNel frattempo Quinta organizza il \"Tunisian Mobile Film Festival\" negli Empire Studios e il \"Sunny Street Day Festival\" nei Carthago Film Studios.\nNel dicembre dello stesso anno Ben Ammar diventa proprietario di On-tv, il \"media network\" egiziano indipendente di propriet\u00e0 di Naguib Sawiris, ex proprietario della Wind. Su 180 milioni di persone appartenenti al mondo arabo, di cui 90 sono nord-africani e 80 egiziani, Nessma Tv e On-tv hanno una media di 40 milioni di telespettatori al giorno pari a circa il 24% di share. Tutte le tv del Maghreb sono nelle mani degli stati o di emiri legati al potere politico mentre queste due sono in mano al privato e sostengono la Primavera araba a discapito del regime del presidente Ben Ali.\nTra il 2003 e il 2012 collabora con la Lux Vide alla realizzazione di 10 sceneggiati \"religiosi\" per la RAI.\nIl 15 maggio 2013 al Festival di Cannes viene annunciato l'acquisto del 30% di Quinta per 100 milioni di euro da parte dell'amico egiziano Naguib Sawiris con l'obiettivo di ampliare il gruppo acquisendo, sia in Italia che nel resto del mondo, il controllo di societ\u00e0 operanti nel settore dei media. Il primo progetto cinematografico annunciato al Festival \u00e8 il thriller in lingua araba \"Beretta\", scritto e diretto dalla regista esordiente del Qatar Sophia Al-Maria.\nIl 29 luglio Sportitalia viene ceduta alla LT Multimedia di Valter La Tona, ex Fininvest, traslocando su Tiv\u00f9sat, la prima piattaforma satellitare gratuita italiana per la televisione digitale satellitare creata da Tiv\u00f9 S.r.l., societ\u00e0 italiana partecipata da Rai, Mediaset, Telecom Italia Media, FRT e Aeranti-Corallo.\nIl fatturato del 2013 di Quinta \u00e8 pari a 20 milioni di euro.\nSviluppi recenti.\nIn riguardo al processo sulla compravendita di diritti televisivi da parte di Berlusconi e del presunto socio occulto Frank Agrama, Ben Ammar dichiara: \"Io sono l'unico socio di Berlusconi e ho risposto a tutte le accuse secondo le quali Frank Agrama \u00e8 il suo socio occulto. Agrama non \u00e8 mai stato socio di Berlusconi. Non l'ho detto mai ai giudici perch\u00e9 loro non mi chiamano mai. Conosco tutti gli affari di Berlusconi negli ultimi trent'anni compreso quello dei diritti tv, e posso dire con certezza che Silvio \u00e8 innocente. E vedrete: non sono finite le sorprese su questo argomento\".\nIn un'intervista del gennaio 2014 smentisce le voci di un suo possibile interesse ad acquistare la RAI nel caso venisse privatizzata: \"\"Sono a favore del servizio pubblico e non per la privatizzazione della Rai. Comunque io non sono interessato perch\u00e9 sono un fornitore di contenuti\".\"\nIl 26 maggio di quell'anno rilancia Sportitalia sul mux Dfree e il 2 giugno seguente il canale ricomincia le trasmissioni sotto Ben Ammar.\nNel 2015 il gruppo Fininvest decide di uscire da Quinta e Ben Ammar, secondo gli accordi siglati nel 1989, esercita l'opzione di riacquisto del 22% per pi\u00f9 di 30 milioni. Nel frattempo Ben Ammar entra anche nei CdA di Vivendi e Telecom su indicazione del maggiore azionista Vincent Bollor\u00e9\nAttualmente, in partnership con la banca Goldman Sachs, sta sviluppando una piattaforma europea indipendente di distribuzione cinematografica che offra le stesse qualit\u00e0 delle major americane, ma che non abbia lo stesso funzionamento in termini di prese di decisione.\nInoltre si \u00e8 attivato insieme al governo francese per ricapitalizzare \"\u00c9clair\".\nNel 2016 \u00e8 regista e mediatore dello scambio azionario tra Vivendi di Bollor\u00e9 e Mediaset di Berlusconi.\nDal dicembre di quell'anno Ben Ammar attraverso Prima TV detiene il 50% di Italia Sport Communication, societ\u00e0 che gestisce Sportitalia, mentre il restante 50% se lo dividono il direttore Michele Criscitiello con la moglie Paola De Salvo.\nAl 2017 risulta essere socio di minoranza della Lux Vide di Bernabei tramite Prima TV con l'intento di realizzare alcune serie per le piattaforme Amazon e Netflix.\nNel settembre di quell'anno dopo 14 anni esce dal CdA di Mediobanca.\nA ottobre, in seguito allo scandalo per molestie sessuali, Harvey Weinstein, \u00e8 costretto a lasciare la The Weinstein Company; Ben Ammar due anni prima aveva ottenuto che fosse inserito un nuovo codice di comportamento nel contratto del produttore che se infranto avrebbe condotto al licenziamento dato che aveva gi\u00e0 distratto dei soldi dalla societ\u00e0 per i suoi interessi personali. Nel marzo del 2018 Ben Ammar, come consigliere indipendente, cercher\u00e0 di evitare il fallimento della societ\u00e0 la quale per\u00f2 \u00e8 costretta a chiudere battenti a luglio. &lt;br&gt;\nDalle sue ceneri nel marzo del 2019 Ben Ammar, tramite la Eagle Pictures, insieme a Gary Barber (Presidente e AD), Cineworld e Lantern Entertainment (socio di maggioranza e successore della fallita TWC) fonda Spyglass Media Group, societ\u00e0 indipendente di contenuti che eredita il marchio di Spyglass Entertainment Group.\nA ottobre Prima TV di Ben Ammar e Sawiris si allea con Wind Tre per dare vita a una rete nazionale di ripetitori (pi\u00f9 di 1000) cosicch\u00e9 le emittenti interessate possano trasmettere con la nuova tecnologia del digitale terrestre DVBT-2 e in alta definizione; il Ministero dello Sviluppo Economico d\u00e0 l'ok all'intesa e assegna a loro la rete nazionale di ripetitori numero 11 operativa a partire dal 30 giugno 2022. Al 2019 \u00e8 membro del consiglio generale di Confindustria Radio Televisioni (CRTV).\nDal marzo del 2020 Eagle Pictures \u00e8 il nuovo distributore italiano di Paramount Pictures.\nVita privata.\nBen Ammar \u00e8 sposato con una donna cattolica ed \u00e8 padre di quattro figli. Vive con tre di loro (Neil, Tarak Jr. e Sonia) a Parigi dove questi frequentano la scuola americana; Sonia sfila come modella per Dolce &amp; Gabbana.\nControversie.\nPer sostenere la causa palestinese negli anni '80, Craxi chiede dei soldi a Berlusconi che non vuole esporsi direttamente in quanto in affari con gli americani e che allora affida a Ben Ammar l'incarico di vendere un pacchetto di diritti della library de La Cinq del valore di 200 miliardi di lire. Il tunisino chiede il 15% invece del 5% e la differenza, cio\u00e8 20 miliardi, viene girata all'OLP del leader Yasser Arafat attraverso un passaggio attraverso la \"All Iberian\", societ\u00e0 off-shore di Berlusconi che poco dopo finisce nel mirino della magistratura milanese secondo la quale il Cavaliere avrebbe versato 10 miliardi come tangente a Craxi e non come sostegno ad Arafat. Ben Ammar, che non testimonia ma che vorrebbe farlo solo da Parigi in presenza dei suoi avvocati, sostiene di aver mandato ai magistrati tutte le carte che provano l'operazione di vendita, compresa la ricevuta firmata da Arafat per aver ricevuto i soldi.\nDopo una condanna di 4 anni per Craxi e di 2 anni e 4 mesi per Berlusconi con l'accusa di finanziamento illecito, i due vengono infine prescritti qualche anno dopo.\nNel gennaio 2012 finisce in tribunale per aver trasmesso su Nessma Tv il film d'animazione \"Persepolis\" che racconta dell'evoluzione e dei mutamenti che l'Iran ha subito in seguito alla Rivoluzione Islamica, visti attraverso gli occhi prima di una bambina e poi di una donna adulta; ma racconta anche dell'Europa, del mondo \"occidentale\" osservato da un'adolescente costretta ad allontanarsi dal proprio Paese e da una dittatura opprimente, soprattutto verso le donne."}
{"id": "2417337", "revid": "599013", "url": "https://it.wikipedia.org/wiki?curid=2417337", "title": "Balofloxacina", "text": "La balofloxacina (nella fase sperimentale conosciuta anche con la sigla Q-35) \u00e8 un composto che appartiene alla classe dei chinoloni di terza generazione, scoperto e commercializzato in Corea con il nome di \"Q-Roxin\" dalla societ\u00e0 farmaceutica Choongwae.\nStoria.\nIl composto venne inizialmente sviluppato dalle compagnie Chugai e Ciba per il trattamento delle infezioni a carico delle vie respiratorie. \nLe prime sperimentazioni misero in evidenza una scarsa efficacia dell'antibiotico ed il progetto fu abbandonato nel 1995.\nIn seguito a studi clinici di fase II Choongwae acquist\u00f2 i diritti per la molecola e realizz\u00f2 con successo studi clinici di fase III.\nLa balofloxacina venne infine approvata dalla agenzia del farmaco coreana nel dicembre 2001 per il trattamento di infezioni del tratto urinario.\nFarmacodinamica.\nCome altri chinoloni la balofloxacina agisce inibendo in modo selettivo sia la DNA\u2013girasi (conosciuta anche come topoisomerasi II) che la topoisomerasi IV, enzimi fondamentali per i processi di duplicazione, trascrizione e riparazione dell'acido deossiribonucleico (DNA) della cellula batterica. Il blocco di questi due meccanismi enzimatici porta alla morte del batterio.\nIl farmaco risulta attivo nei confronti di Staphylococcus, Streptococcus, Enterococcus, Morganella, Providencia, Escherichia coli, Citrobacter, Klebsiella pneumoniae, Enterobacter, Serratia marcescens, Proteus mirabilis, Pseudomonas aeruginosa, Peptostreptococcus, Acinetobacter e Chlamydia pneumoniae.\nFarmacocinetica.\nStudi eseguiti sugli animali hanno messo in evidenza che il composto, a seguito di assunzione per via orale, viene quasi completamente assorbito nei ratti e nei cani. Entro 24 ore dalla somministrazione per os una percentuale pari a circa il 22% della molecola viene eliminata per via urinaria, in forma immodificata. Una piccola percentuale pu\u00f2 essere rintracciata escreta nelle urine come metabolita (balofloxacina glucuronide).\nStudi eseguiti sull'uomo e in soggetti anziani volontari hanno mostrato che l'assorbimento di balofloxacina in questa popolazione tende ad essere ritardato (verosimilmente in conseguenza di una ridotta motilit\u00e0 gastrointestinale). Anche l'eliminazione per via renale tende ugualmente ad essere ritardata e ridotta, a causa della ridotta funzionalit\u00e0 renale che, fisiologicamente, si verifica con l'invecchiamento.\nUsi clinici.\nLa balofloxacina trova indicazione nel trattamento delle infezioni delle vie urinarie (cistite acuta non complicata, uretrite, pielonefrite) specialmente se sostenute da batteri Gram negativi. Il farmaco \u00e8 stato anche utilizzato nelle infezioni ostetriche e ginecologiche e nelle enteriti batteriche.\nEffetti collaterali e indesiderati.\nTra gli effetti avversi pi\u00f9 frequenti si segnalano quelli a carico dell'apparato gastrointestinale (perdita di appetito, dispepsia, secchezza delle fauci, nausea, vomito, sensazione di gonfiore addominale e dolore addominale, diarrea. \n\u00c8 stato riportato che la comparsa di diarrea grave e persistente, specialmente se accompagnato dall'emissione di feci di sangue, deve far sospettare l'insorgenza di un'infezione da Clostridium difficile, in particolare una colite pseudomembranosa, un effetto indesiderato molto raro ma che \u00e8 gi\u00e0 stato segnalato con l'utilizzo di altri agenti antibatterici della medesima classe.\nLa molecola pu\u00f2 comportare anche disturbi del sistema nervoso centrale (SNC) comprendenti cefalea, vertigini, sensazione di stordimento, disturbi del sonno e insonnia, depressione, ansia, irritabilit\u00e0, confusione mentale, disorientamento e talvolta comparsa di allucinazioni.\nLa molecola pu\u00f2 facilitare la comparsa di convulsioni in soggetti che hanno gi\u00e0 una storia personale di epilessia o di fattori che possono predisporre alle convulsioni, come ad esempio pregressi traumi cranici, ischemie cerebrali o encefalopatia multivascolare).\nIn alcuni pazienti \u00e8 stata riportata l'insorgenza di neuropatia periferica sensoriale o sensitiva e motoria, in qualche caso a comparsa molto rapida. Anche per questa molecola si possono verificare gli effetti avversi propri di altri antibiotici fluorchinolonici. Tra questi, in particolare, i disturbi a carico dei tendini, le artropatie e le esacerbazioni dei sintomi della miastenia grave.\n\u00c8 stato riportato che il ricorso ad antibiotici chinolonici potrebbe determinare un prolungamento dell'intervallo QT (associato all'insorgenza di torsioni di punta che spesso evolvono in aritmie fatali), in particolare in soggetti che presentano gi\u00e0 altri fattori di rischio per questo problema (ipertrofia ventricolare sinistra, insufficienza cardiaca, ischemia del miocardio, ipertensione arteriosa, diabete mellito, incremento delle concentrazioni di ormoni tiroidei, ipercolesterolemia, alterazioni elettrolitiche come l'ipokaliemia e l'ipomagnesiemia. \nSecondo alcuni studi la balofloxacina presenterebbe per\u00f2 un minor rischio di indurre aritmie.\nControindicazioni.\nLa balofloxacina \u00e8 controindicata nei soggetti con ipersensibilit\u00e0 nota al principio attivo, ad altri chinoloni, oppure ad uno qualsiasi degli eccipienti contenuti nella formulazione farmaceutica. Risulta inoltre controindicata nei pazienti con anamnesi di tendinite o rottura di tendini associata alla somministrazione di fluorochinoloni.\nDosi terapeutiche.\nNei soggetti adulti nel trattamento delle infezioni del tratto urinario il dosaggio consigliato \u00e8 pari a 100\u00a0mg due volte al giorno. In caso di infezioni pelviche (ad esempio cervicite) la dose raccomandata \u00e8 di 200\u00a0mg, due volte al giorno, per almeno sette giorni. Alcune infezioni pelviche possono richiedere fino a 14 giorni di trattamento, a seconda della risposta clinica e del grado di miglioramento della sintomatologia."}
{"id": "2417339", "revid": "1543377", "url": "https://it.wikipedia.org/wiki?curid=2417339", "title": "Divisi\u00f3n de Honor 2005", "text": "La Divisi\u00f3n de Honor 2005 \u00e8 stata la 20\u00aa edizione assoluta della Divisi\u00f3n de Honor e la 9\u00aa disputata con la formula dei tornei di Apertura e Clausura.\nTorneo Apertura.\nIl torneo Apertura 2005 si \u00e8 svolto tra il 3 aprile e il 31 luglio 2005. A vincere il torneo \u00e8 stato il Pinocho, alla sua prima affermazione nazionale.\nTorneo Clausura.\nIl torneo Clausura 2005 si \u00e8 svolto tra il 7 agosto e l'11 dicembre 2005. A vincere il torneo \u00e8 stato nuovamente il Pinocho."}
{"id": "2417342", "revid": "1543377", "url": "https://it.wikipedia.org/wiki?curid=2417342", "title": "Divisi\u00f3n de Honor 2006", "text": "La Divisi\u00f3n de Honor 2006 \u00e8 stata la 21\u00aa edizione assoluta della Divisi\u00f3n de Honor e la 10\u00aa disputata con la formula dei tornei di Apertura e Clausura.\nTorneo Apertura.\nIl torneo Apertura 2006 si \u00e8 svolto tra il 26 marzo e il 17 luglio 2006. A vincere il torneo \u00e8 stato il Pinocho.\nTorneo Clausura.\nIl torneo Clausura 2006 si \u00e8 svolto tra il 20 luglio e il 28 novembre 2006. A vincere il torneo \u00e8 stato il San Lorenzo."}
{"id": "2417344", "revid": "682087", "url": "https://it.wikipedia.org/wiki?curid=2417344", "title": "Grepafloxacina", "text": "La grepafloxacina (nella fase sperimentale conosciuta anche con la sigla OPC-17116) \u00e8 un antibiotico che appartiene alla classe dei chinoloni di terza generazione. Veniva solitamente impiegata nel trattamento delle infezioni delle vie urinarie e del tratto respiratorio. Sviluppata dalla societ\u00e0 farmaceutica GlaxoSmithKline la grepafloxacina fu volontariamente ritirata dal commercio il 27 ottobre 1999, quando in Italia risultava in commercio da sole due settimane, per l'evidenza di un grave effetto indesiderato, cio\u00e8 la tendenza a determinare un prolungamento dell'intervallo QT, spesso seguito da gravi e talvolta fatali aritmie.\nFarmacodinamica.\nLa grepafloxacina, similmente ad altri chinoloni agisce tramite l'inibizione di due enzimi fondamentali per la cellula batterica, la DNA-girasi (conosciuta anche come topoisomerasi II) e la topoisomerasi IV. La DNA girasi \u00e8 un enzima essenziale coinvolto nella replicazione, trascrizione e riparazione del DNA batterico. La topoisomerasi IV \u00e8 invece un enzima che svolge un ruolo chiave nella partizione di batterico DNA cromosomico durante la divisione cellulare. Il blocco di questi meccanismi enzimatici porta alla morte del batterio.\nFarmacocinetica.\nDopo somministrazione orale la grepafloxacina viene rapidamente e ampiamente assorbita dal tratto gastrointestinale. La biodisponibilit\u00e0 del composto si aggira intorno al 70%. La concentrazione plasmatica massima (Cmax) viene raggiunta entro 2 o 3 ore dalla somministrazione. La contemporanea assunzione di cibo non sembra influenzare significativamente i parametri farmacocinetici.\nLa molecola si distribuisce ampiamente nei fluidi e tessuti biologici, come dimostrato dall'ampio volume apparente di distribuzione (5,07 \u00b1 0,95 l/kg). Il legame di grepafloxacina alle proteine plasmatiche umane \u00e8 abbastanza basso (circa il 50%). L'antibiotico viene eliminato principalmente attraverso il metabolismo epatico e l'escrezione biliare. Solo una minima parte del chinolone (meno del 10% di una dose orale) viene eliminata immodificata nelle urine. La clearance orale della grepafloxacina risulta ridotta in soggetti con insufficienza epatica, pertanto il chinolone \u00e8 controindicato per l'uso in questa popolazione di pazienti.\nUsi clinici.\nLa grepafloxacina trovava indicazione nelle riacutizzazioni di bronchite cronica causate da germi sensibili (ad esempio Haemophilus influenzae, Streptococcus pneumoniae, Moraxella catarrhalis), nelle polmoniti acquisite in comunit\u00e0 (anche in quelle sostenute, oltre che dai precedenti germi, da Mycoplasma pneumoniae), nella gonorrea e nelle uretriti e cerviciti non gonococciche, ad esempio causate da Chlamydia trachomatis o Ureaplasma urealyticum.\nControindicazioni.\nLa grepafloxacina \u00e8 controindicata in soggetti con ipersensibilit\u00e0 nota al principio attivo, ad altri agenti antimicrobici nella classe dei chinoloni, oppure ad uno qualsiasi degli eccipienti utilizzati nella formulazione farmaceutica. Inoltre \u00e8 controindicata nei pazienti con insufficienza epatica.\nStereochimica.\nGrepafloxacin contiene uno stereocentro e consiste di due enantiomeri. Si utilizza come racemo, cio\u00e8 una miscela in rapporto 1:1 delle forme (\" R \") e (\" S \"):"}
{"id": "2417345", "revid": "290948", "url": "https://it.wikipedia.org/wiki?curid=2417345", "title": "Azotipriti", "text": ""}
{"id": "2417346", "revid": "320578", "url": "https://it.wikipedia.org/wiki?curid=2417346", "title": "Azoiprite", "text": ""}
{"id": "2417347", "revid": "320578", "url": "https://it.wikipedia.org/wiki?curid=2417347", "title": "Azotoiprite", "text": ""}
{"id": "2417348", "revid": "1543377", "url": "https://it.wikipedia.org/wiki?curid=2417348", "title": "Divisi\u00f3n de Honor 2007", "text": "La Divisi\u00f3n de Honor 2007 \u00e8 stata la 22\u00aa edizione assoluta della Divisi\u00f3n de Honor e la 11\u00aa disputata con la formula dei tornei di Apertura e Clausura.\nTorneo Apertura.\nIl torneo Apertura 2007 si \u00e8 svolto tra il 23 marzo e il 2 agosto 2007. A vincere il torneo \u00e8 stato il Pinocho.\nTorneo Clausura.\nIl torneo Clausura 2007 si \u00e8 svolto tra il 3 agosto e il 9 dicembre 2007. A vincere il torneo \u00e8 stato nuovamente il Pinocho."}
{"id": "2417349", "revid": "320578", "url": "https://it.wikipedia.org/wiki?curid=2417349", "title": "Azotoipriti", "text": ""}
{"id": "2417351", "revid": "1543377", "url": "https://it.wikipedia.org/wiki?curid=2417351", "title": "Divisi\u00f3n de Honor 2008", "text": "La Divisi\u00f3n de Honor 2008 \u00e8 stata la 23\u00aa edizione assoluta della Divisi\u00f3n de Honor e la 12\u00aa a essere disputata con la formula dei tornei di Apertura e Clausura.\nTorneo Apertura.\nIl torneo Apertura 2008 si \u00e8 svolto tra il 4 aprile e il 27 luglio 2008. A vincere il torneo \u00e8 stato il Pinocho.\nTorneo Clausura.\nIl torneo Clausura 2008 si \u00e8 svolto tra il 1\u00ba agosto e il 23 novembre 2008. A vincere il torneo \u00e8 stato nuovamente il Pinocho."}
{"id": "2417354", "revid": "287204", "url": "https://it.wikipedia.org/wiki?curid=2417354", "title": "Levofloxacina", "text": "La levofloxacina \u00e8 un antibiotico che appartiene alla classe dei chinoloni di terza generazione, o fluorochinoloni, caratterizzati dalla presenza di un atomo di fluoro in posizione 6. In particolare la levofloxacina \u00e8 l'enantiomero levogiro della ofloxacina. I pazienti sottoposti a trattamento con questo farmaco devono evitare l'esposizione al sole; gli operatori sanitari devono evitare il contatto fisico e con i fluidi corporei del paziente.\nChimica.\nLa levofloxacina \u00e8 l'isomero levo del composto racemico ofloxacina, un altro agente antimicrobico appartenente alla classe dei chinoloni. La levofloxacina, un carbossichinolone fluorurato chirale, \u00e8 l'enantiomero puro (-)-(S) dell'ofloxacina.\nI gruppi funzionali distinti su queste molecole includono un gruppo idrossile, un gruppo carbonile e un anello aromatico.\nLa levofloxacina \u00e8 l'enantiomero S e si lega pi\u00f9 efficacemente all'enzima DNA girasi e alla topoisomerasi IV rispetto alla sua controparte.\nLa sostanza \u00e8 usata come emiidrato, che ha la formula empirica C18H20FN3O4\u00b7\u00bdH2O e una massa molecolare di 370,38 g/mol. La levofloxacina \u00e8 una polvere cristallina di colore variabile da bianco-giallastro chiaro a giallo-bianco.\nIndicazioni.\nLa levofloxacina \u00e8 utilizzata per trattare infezioni batteriche come:\nDosi terapeutiche.\nLa Levoxacina nella formulazione in compresse viene assunta 1 o 2 volte/die. Il dosaggio in genere varia da 250 a 750\u00a0mg/die ed \u00e8 in funzione del tipo e gravit\u00e0 dell\u2019infezione, dalla sensibilit\u00e0 del microrganismo che si ritiene causare l\u2019infezione, e delle caratteristiche particolari del paziente (ad esempio la sussistenza di uno stato di insufficienza renale cronica).\nLa formulazione in compresse pu\u00f2 essere utilizzata anche per il completamento di un ciclo di trattamento in soggetti trattati inizialmente con levofloxacina per via endovenosa (la cosiddetta \"shift therapy\").\nFarmacodinamica.\nLa levofloxacina \u00e8 un fluorchinolone dotato, in vitro, di un ampio spettro di attivit\u00e0 verso microrganismiaerobi gram-negativi e gram-positivi e verso microrganismi anaerobi. \nLa levofloxacina inibisce in modo selettivo i due tipi di enzima topoisomerasi presenti nel batterio: la DNA girasi e la topoisomerasi IV: sono enzimi fondamentali per la cellula batterica,coinvolti nella duplicazione, trascrizione e riparazione del DNA. La topoisomerasi IV svolge la funzione di separazione delle catene di DNA che deve essere replicato (duplicato) prima della divisione cellulare batterica.\nSe il DNA non pu\u00f2 essere separato, il processo di replicazione delle molecole dell'acido deossiribonucleico batterico viene interrotto: il batterio non pu\u00f2 pi\u00f9 dividersi n\u00e9 replicarsi. Il secondo enzima, la DNA girasi, \u00e8 deputato al Superavvolgimento del DNA: quest'ultimo processo \u00e8 cruciale per permettere al DNA di rientrare nelle cellule di nuova formazione. Il blocco di entrambi i meccanismi porta perci\u00f2 alla morte del batterio.\nFarmacocinetica.\nDopo somministrazione per via orale la molecola \u00e8 rapidamente e quasi completamente assorbita; il picco di concentrazione plasmatica \u00e8 raggiunto entro 1-2 ore. L'assunzione di cibo non modifica in modo significativo l\u2019assorbimento di levofloxacina. La biodisponibilit\u00e0 del composto \u00e8 quasi del 100%. Il legame con le proteine plasmatiche \u00e8 di circa il 35-40%.\nLa molecola \u00e8 metabolizzata solo in piccola parte: i principali metaboliti sono la desmetil-levofloxacina e la levofloxacina \"N\"-ossido.\nLa levofloxacina viene eliminata dal plasma con una certa lentezza (tempo di dimezzamento di 6-8 ore). L\u2019escrezione avviene in \u00e8 prevalenza con le urine. \u00c8 stato osservato che non esiste una particolare differenza nella farmacocinetica dopo somministrazione orale o endovenosa: questo conferma che le vie di somministrazione (orale ed endovenosa), sono sovrapponibili.\nEffetti indesiderati.\nGli effetti avversi sono generalmente lievi o moderati. Tuttavia \u00e8 possibile che in rari casi si verifichino effetti avversi gravi, disabilitanti e potenzialmente irreversibili: per questo motivo questo antibiotico deve essere utilizzato solo in caso di effettiva necessit\u00e0 o resistenza ad altri trattamenti antibiotici. \nTra questi effetti avversi gravi abbiamo la possibilit\u00e0 di lesioni a carico di tendini, muscoli, articolazioni, nervi e sistema nervoso centrale. Raramente, gli antibiotici fluorochinolonici, inclusa la levofloxacina, possono causare tendinite o rottura tendinea. Queste lesioni, inclusa la rottura del tendine, possono verificarsi durante il trattamento ma sono state osservate fino a 6 mesi dopo l'interruzione della terapia. Il ricorso a dosi elevate di fluorochinoloni, i pazienti anziani, i pazienti trapiantati e coloro che stanno assumendo un trattamento corticosteroideo sono a maggior rischio di sviluppare questi problemi. L'incidenza stimata nella popolazione generale \u00e8 pari allo 0,14-0,40%. Nei pazienti sottoposti a trapianto d'organo l'incidenza pu\u00f2 arrivare fino al 15%. \nAltri fattori che possono aumentare il rischio di rottura dei tendini comprendono attivit\u00e0 fisica intensa, insufficienza renale, e disturbi tendinei pregressi.\nUno studi caso-controllo condotto in Italia su 22.194 casi di tendinite non traumatica e 104.906 controlli ha rilevato che l'uso di fluorochinoloni era associato in modo significativo a disturbi tendinei, a rottura di tendine e a rottura del tendine di Achille. A seguito del trattamento con fluorochinoloni la rottura del tendine di Achille \u00e8 stata osservata in 1 su 5989 pazienti di qualsiasi et\u00e0 e in 1 su 1638 pazienti di et\u00e0 &gt; 60 anni.\nUn'ampia variet\u00e0 di altri eventi avversi non comuni ma gravi \u00e8 stata associata all'uso di fluorochinoloni, con vari gradi di evidenza a sostegno del nesso di causalit\u00e0.\nTra questi si segnalano anafilassi, epatotossicit\u00e0, effetti sul sistema nervoso centrale incluse le convulsioni, prolungamento dell'intervallo QT, alterazioni della glicemia e fotosensibilit\u00e0. \nLa levofloxacina sembra produca meno di questi rari effetti avversi gravi rispetto ad altri fluorochinoloni. \nIl farmaco pu\u00f2 indurre insonnia e ansia e meno comunemente stato confusionale, allucinazioni, reazioni psicotiche, paranoia, depressione.\nFrequente in corso di trattamento anche il capogiro e le vertigini, i tremori, il dolore addominale spesso associato a diarrea (talvolta con perdite ematiche: possibile indizio di una enterocolite batterica o di colite pseudomembranosa, la dispepsia, la nausea e il vomito. Sono stati segnalati anche casi di pancreatite.\nNegli USA il farmaco contirene un avvertimento (black box warning) rivolto all'utenza, di rischio di esacerbazione dei sintomi di miastenia grave. Avvisi simili sono stati emanati anche in UK per mettere in guardia contro gli effetti avversi rari ma disabilitanti e potenzialmente irreversibili, associati alla raccomandazione di limitazione d'uso di questi farmaci.\nControindicazioni.\nLa molecola non deve essere somministrata a soggetti con ipersensibilit\u00e0 nota a levofloxacina o ad altri chinolonici. \n\u00c8 altres\u00ec controindicata in soggetti con storia personale di affezioni tendinee associate alla somministrazione di fluorochinoloni.\nDa evitare in bambini o adolescenti nel periodo della crescita. \nLa levofloxacina \u00e8 controindicata in pazienti epilettici e deve essere utilizzata con cautela nei pazienti che possono manifestare attacchi convulsivi quali pazienti con lesioni del sistema nervoso centrale, pazienti sotto terapia concomitante con fenbufen e FANS simili, o farmaci in grado di ridurre la soglia convulsiva cerebrale. \nIn letteratura sono riportati alcuni casi di attacchi convulsivi indotti dalla levofloxacina. \nQuesti attacchi riguardano interazioni farmacologiche dovute all'inibizione del CYP1A2 da parte del fluorochinolone: la molecola deve quindi essere somministrata con cautela in associazione a farmaci epilettogeni in particolare se substrato dell'enzima CYP1A2.\nAvvertenze.\nD\u00e0 luogo a probabile (antibiotico) resistenza crociata se sono presenti \"S. aureus\" o di \"Escherichia coli\", talora di natura extracromosomica associata ai fluorochinoloni.\nLo Staphylococcus aureus resistente alla meticillina (MRSA - Methicillin-Resistant Staphylococcus Aureus) \u00e8 spesso dotato di una resistenza crociata ai fluorochinoloni, inclusa levofloxacina. Per questo motivo la molecola non \u00e8 raccomandata per trattare infezioni note o sospette da MRSA."}
{"id": "2417355", "revid": "1543377", "url": "https://it.wikipedia.org/wiki?curid=2417355", "title": "Monterrey Open 2009 - Doppio", "text": "Il doppio del Monterrey Open 2009 \u00e8 stato un torneo di tennis facente parte del WTA Tour 2009.\nIn finale, Nathalie Dechy e Mara Santangelo hanno battuto Iveta Bene\u0161ov\u00e1 e Barbora Z\u00e1hlavov\u00e1-Str\u00fdcov\u00e1, 6\u20133, 6\u20134."}
{"id": "2417356", "revid": "729019", "url": "https://it.wikipedia.org/wiki?curid=2417356", "title": "Where Have All the Flowers Gone?", "text": "Where Have All the Flowers Gone? (in italiano \"Dove sono finiti tutti i fiori?\") \u00e8 il titolo di una canzone folk costituita da cinque strofe (un'eventuale sesta \u00e8 la prima ripetuta), di contenuto antimilitarista, lanciata all'inizio degli anni sessanta.\nEra stata scritta tuttavia alcuni anni prima (esattamente nel 1956) dal cantautore e \"folk-singer\" statunitense Pete Seeger, con interventi successivi sul testo del \"folk-singer\" e letterato Joe Hickerson.\nSebbene sia stata eseguita da molti artisti ed in lingue diverse, \u00e8 conosciuta principalmente per le versioni che ne hanno fatto Joan Baez, Peter, Paul and Mary e The Kingston Trio (spesso in concerto insieme all'autore Pete Seeger).\nIl retorico \"Where?\" (\"Dove?\"), in senso lessicale, e la profonda meditazione sulla morte dovuta alle guerre - che traspare dal testo del brano - vanno ricondotti alla tradizione latina dell\"'ubi sunt\" che enfatizza l'irrisolvibile quesito etico-filosofico: \"Ubi sunt qui ante nos fuerunt?\", \"Dove sono quelli che furono prima di noi?\".\nComposizione.\nNel 1956 Seeger trov\u00f2 ispirazione per il brano mentre stava recandosi ad un concerto. Appunt\u00f2 su un notes alcuni versi:\nTali versi provenivano da una ninna nanna dei cosacchi del Don, \"Koloda Duda\" citata nel romanzo del 1934 \"Il placido Don\" del premio Nobel per la letteratura Mikhail Sholokhov che recita:\nSuccessivamente, Seeger adatt\u00f2 i versi ad un brano folk - \"Drill, Ye Tarriers, Drill\" - registrando un \"medley\" in un solo \"take\" ovvero un'unica registrazione in studio senza interruzioni. La registrazione rimase in un cassetto fino a quando, qualche tempo, dopo Joe Hickerson, collega ed amico di Seeger, aggiunse una quarta e una quinta strofa (la sesta \u00e8 una ripetizione della prima) per un'incisione da utilizzare in un album rimasto poco conosciuto, \"Rainbow Quest\"\nVersioni.\nUna delle prime versioni di questa canzone \u00e8 stata interpretata da Marlene Dietrich che nel 1962 la cant\u00f2 in lingua francese (\"Qui peut dire o\u00f9 vont les fleurs?\", \"Chi pu\u00f2 dire dove vanno i fiori?\") ad un concerto dell'UNICEF. L'attrice-cantante di origine tedesca la registr\u00f2 anche in inglese e nella traduzione tedesca (\"Sag mir, wo die Blumen sind\", \"Dimmi dove sono i fiori\") di Max Colpet.\nAncora in francese, il brano \u00e8 stato poi cantato sempre nel 1962 da Dalida (\"Que sont devenues les fleurs?\", \"Cosa sono diventati i fiori?\"), che ne ha registrato poi una versione anche in lingua italiana (con il titolo \"Dove andranno i nostri fiori?\").\nNel 1966 \u00e8 stata tradotta in italiano da Daniele Pace, con il titolo \"Dove andranno i nostri fiori\", ed incisa nel loro primo album dal duo folk-beat Tony e Nelly (Tony Cucchiara e Nelly Fioramonti); l'anno successivo il brano viene riproposto da Jonathan &amp; Michelle nel loro LP.\nNel 1968 \u00e8 stata tradotta in un'altra versione da Nives (in collaborazione con Tato Queirolo) con il titolo \"Dove sono finiti i fiori?\", ed incisa nel suo album dello stesso anno.\nAncora in italiano \u00e8 stato eseguito da Gigliola Cinquetti (con il titolo \"Dove sono andati i nostri fiori?\", nel 1969 nella trasmissione televisiva \"Senza rete\", dove era accompagnata dal noto chitarrista classico Mario Gangi) e da Patty Pravo (con il titolo: \"Dove andranno i nostri fiori?\" inserita nell'album \"Tanto\", pubblicato nel 1976)\nDa notare che nelle traduzioni che sono state fatte della canzone in lingua italiana, la stessa presenta versi differenti, a volte in maniera anche notevole, tra loro. In ciascuna di queste traduzioni viene comunque enfatizzato, in maniera maggiore o minore, il senso pacifista del testo.\nLa versione del Kingston Trio.\nIl Kingston Trio aveva registrato la canzone l'anno precedente, nel 1961, sottintendendo la paternit\u00e0 del brano. Il trio si fece per\u00f2 da parte non appena Seeger chiese conto di tale rivendicazione (per inciso il singolo dei Kingston Trio - che aveva \"O Ken Karanga\" come lato A e \"Where Have All the Flowers Gone?\" come lato B - raggiunse il ventunesimo posto nelle classifiche di vendita del 1962 stilate da Billboard Hot 100).\nHarry Belafonte registr\u00f2 il brano nel 1966 durante un concerto di beneficenza tenuto a Stoccolma e lo inser\u00ec nell'album \"BEL-1\".\nParticolarmente conosciute sono le versioni della canzone in chiave di classica \"folk-song\" fatte da Peter, Paul and Mary, Joan Baez, Countrymen e Johnny Rivers (la cui versione del 1965 in chiave folk rock rest\u00f2 per qualche tempo nella classifica delle Top 40).\nLa \"band\" statunitense di R&amp;B Earth, Wind &amp; Fire ha fatto una \"cover\" della canzone nel 1972 per l'album \"Last Days and Time\". I versi di questa versione sono stati vitati nel singolo del 1998 dei Massive Attack \"Risingson\", che accredita Seeger come uno dei suoi autori.\nLa cantante country Dolly Parton ha inserito una propria versione della canzone nell'album del 2005 \"Those Were the Days\" (forse non casualmente \"Quelli eran giorni\" \u00e8 il titolo di uno standard degli anni sessanta cantato in lingua italiana da Gigliola Cinquetti).\n\"Where Have All the Flowers Gone?\" \u00e8 suonata in un episodio - \"Girly Edition\" - de I Simpsons (1998, nona stagione).\nUna versione in lingua russa \u00e8 stata incisa nel 1998 da Oleg Nesterov, voce guida dei Megapolis, che l'ha poi eseguita in duetto con Masha Makarova.\nDella canzone \u00e8 stata fatta anche una versione in lingua ceca: fra gli altri, da Judita \u010ce\u0159ovsk\u00e1.\nChris de Burgh ne ha registrato una propria versione nel 2008 per l'album \"Footsteps\" mentre Olivia Newton-John ha registrato la canzone per l'album del 2004 \"Indigo: Women of Song\".\nNel 1969 Rufus Harley registr\u00f2 una versione strumentale in chiave jazz per il suo marchio \"bagpipes\", ma la traccia non \u00e8 stata commercializzata fino a che \u00e8 stata inclusa nel suo album, pubblicato postumo in edizione limitata per collezionisti \"Courage - The Atlantic Recordings\" (2006).\nDocumentario evocativo degli anni sessanta.\n\"Where Have All the Flowers Gone?\" \u00e8 anche il titolo di un documentario del 2008 prodotto e diretto da Arturo Perez Jr., Joel Sadler e Billy Troy. I tre hanno compiuto un viaggio a San Francisco per recuperare lo spirito della \"Summer of Love\", l\"'estate dell'amore\" che segn\u00f2 la stagione dei figli dei fiori negli anni sessanta.\nIl film \u00e8 stato presentato allo Wine Country Film Festival il 4 agosto 2008 e alla San Francisco State University il 26 settembre dello stesso anno."}
{"id": "2417357", "revid": "1342360", "url": "https://it.wikipedia.org/wiki?curid=2417357", "title": "Enrico Schiavetti", "text": "Carriera.\nCompiuta la trafila nelle minori della Roma, esord\u00ec in Serie A con la maglia della Roma il 20 febbraio 1938 in Roma-Atalanta (2-1). In seguito passa in prestito al Palermo e un anno dopo va ancora in prestito a , in terza serie. Ritorna a Roma per disputare il torneo romano del 1944, uno dei tanti organizzati per tenere i giocatori in attivit\u00e0 in vista della fine delle ostilit\u00e0 belliche. Entra in pianta stabile nella rosa di prima squadra e nei tornei dopo la ripresa si ritaglia un certo spazio. Nel 1946-47 diventa un titolare, vedendo poi progressivamente restringersi gli spazi dall'arrivo, nell'anno successivo, di Zsengeller e Valle."}
{"id": "2417358", "revid": "438678", "url": "https://it.wikipedia.org/wiki?curid=2417358", "title": "Associazione Calcio Palermo 1938-1939", "text": "Questa voce raccoglie le informazioni riguardanti l'Associazione Calcio Palermo nelle competizioni ufficiali della stagione 1938-1939.\nStagione.\nNella terza stagione consecutiva in Serie B, un migliore girone di ritorno rispetto a quello di andata permette al Palermo di raggiungere una salvezza anticipata, con il 7\u00ba posto, anch'esso terzo piazzamento di fila, dato che al giro di boa la societ\u00e0 palermitana era quartultima con 15 punti, a pari merito con , e , quindi invischiata nella lotta per non retrocedere. \nIl cammino in Coppa Italia ha inizio il 20 novembre 1938, partendo dal terzo turno eliminatorio: la squadra disputa il match contro il (club nel frattempo neopromosso in Serie C), valevole per il passaggio alla fase finale dai sedicesimi. La sfida si conclude con un pareggio a reti bianche ed \u00e8 necessaria una ripetizione per sancire l\u2019ufficiale passaggio del turno, che si giocher\u00e0 quattro giorni dopo: alla fine la spunter\u00e0 il Palermo, prevalendo per 3-0 e accedendo cos\u00ec ai sedicesimi di finale. L\u00ec la squadra batter\u00e0 il in casa, sbloccando il risultato sul 2-1 ai tempi supplementari, con un gol del capitano Gennaro Santillo, ma verr\u00e0 eliminata agli ottavi di finale dal , formazione di Serie A, in trasferta (3-0)."}
{"id": "2417359", "revid": "767487", "url": "https://it.wikipedia.org/wiki?curid=2417359", "title": "DFB-Pokal 1995-1996", "text": "La DFB-Pokal 1995\u201396 \u00e8 stata la 53\u00aa edizione della competizione. 64 squadre si son sfidate nella competizione tra il 15 agosto 1995 e il 24 maggio 1996. In finale il ha sconfitto il Karlsruher SC 1-0 conquistando il suo secondo titolo. Nel primo turno inoltre il SV 1916 Sandhausen ha sconfitto il 13-12 ai rigori, questa fu la partita con pi\u00f9 goal nella storia del calcio professionistico tedesco."}
{"id": "2417360", "revid": "290948", "url": "https://it.wikipedia.org/wiki?curid=2417360", "title": "Epipodofillotossina", "text": ""}
{"id": "2417362", "revid": "1086846", "url": "https://it.wikipedia.org/wiki?curid=2417362", "title": "Renato Antolini", "text": "Carriera.\nHa esordito in Serie A con la maglia del il 21 ottobre 1945 in Palermo- (0-2)."}
{"id": "2417363", "revid": "107656747", "url": "https://it.wikipedia.org/wiki?curid=2417363", "title": "Affari di famiglia (miniserie televisiva)", "text": "Affari di famiglia \u00e8 una miniserie televisiva italiana.\nDescrizione.\nLa regia \u00e8 di Marcello Fondato. La fiction \u00e8 composta da 6 puntate dalla durata di 100 minuti ciascuna, e and\u00f2 in onda in prima visione su Rai 2 nel 1989.\nGli attori protagonisti furono Florinda Bolkan, Catherine Spaak, Gabriele Antonini e Horst Buchholz."}
{"id": "2417364", "revid": "767487", "url": "https://it.wikipedia.org/wiki?curid=2417364", "title": "Vincenzo Rennella", "text": "Carriera.\nClub.\nNato e cresciuto in Francia da padre napoletano e madre francese, inizia a giocare nelle giovanili del Cannes. Nel 2007 viene acquistato dal Lugano, squadra militante nella Challenge League svizzera, che lo fa esordire in prima squadra. Acquistato nel 2008 dal Genoa, rimane in prestito alla societ\u00e0 svizzera ancora per un anno, durante il quale riesce a realizzare 24 gol in 22 partite che gli permettono di vincere la classifica marcatori della seconda divisione svizzera , portando il totale delle sue presenze in campionato nel Lugano a 51 e quello dei suoi gol a 32.\nPer la stagione 2009-2010 viene prestato al Grasshoppers, squadra militante nella Super League svizzera.\nIl 14 giugno 2011 passa in prestito al .\nL'esordio con i bianconeri arriva il 30 ottobre 2011 nella partita persa 2-0 fuori casa contro il . Segna la prima rete nel campionato italiano il 22 aprile 2012 Cesena- (2-2).\nIl 31 agosto 2012 viene ceduto in prestito in Spagna al , squadra militante nella seconda divisione spagnola. Finita questa esperienza torna al Genoa per poi essere ceduto definitivamente al Real Betis, col quale firma un contratto fino al 2016. Il 26 luglio 2013 il Real Betis lo cede in prestito al Lugo, squadra di seconda divisione. Nell'estate del 2014 torna al Real Betis, nel frattempo retrocesso, col quale disputa il suo terzo campionato di seconda divisione spagnola consecutivo. Il Betis viene promosso nella massima serie e il 17 ottobre 2015, nella sconfitta interna contro l'Espanyol per 1-3, Rennella segna il suo primo gol nella massima serie spagnola. Nel gennaio 2016 il Betis lo cede in prestito al Real Valladolid con obbligo di riscatto. Rennella torna cos\u00ec a giocare in seconda divisione, e firma un contratto con il Real Valladolid fino al 2019.\nNel luglio 2016 passa al Miami FC in prestito per un anno e mezzo con opzione di riscatto.\nNel 2018, dopo lo scioglimento del campionato NASL rimane senza squadra e torna in Europa nella seconda Divisione spagnola, all'Extremadura fino a gennaio e poi da gennaio al Cadice. Successivamente passa ai greci dello con i quali colleziona 12 presenze. Il 1\u00ba gennaio 2020 rimane svincolato.\nStatistiche.\nPresenze e reti nei club.\n\"Statistiche aggiornate al 18 dicembre 2019.\""}
{"id": "2417365", "revid": "1851848", "url": "https://it.wikipedia.org/wiki?curid=2417365", "title": "Bruno Cappellini", "text": "Era noto come \"Cappellini II\" per distinguerlo dal fratello maggiore Sestino, o \"Cappellini I\".\n\u00c8 morto il 31 dicembre 2007 ad 87 anni nella sua abitazione di Quarrata in Provincia di Pistoia.\nCaratteristiche tecniche.\nGiocava come terzino.\nCarriera.\nGiocatore.\nHa esordito in Serie A con la maglia del il 21 ottobre 1945 in Palermo- (0-2).\nHa giocato in massima serie anche con la maglia del .\nNella stagione 1949-1950 ha giocato con il Brescia.\nAllenatore.\nHa allenato per due stagioni la Pistoiese."}
{"id": "2417366", "revid": "767487", "url": "https://it.wikipedia.org/wiki?curid=2417366", "title": "Aristide Noseda", "text": "Caratteristiche tecniche.\nGiocava come mediano.\nCarriera.\nHa esordito in Serie A con la maglia del il 21 ottobre 1945 in Palermo- (0-2).\nNel campionato 1945-1946 l'unico gol stagionale segnato risult\u00f2 decisivo nella vittoria casalinga contro il Pro Livorno del 18 novembre 1945."}
{"id": "2417369", "revid": "599013", "url": "https://it.wikipedia.org/wiki?curid=2417369", "title": "Maicosuel", "text": "\u00c8 ricordato soprattutto dai tifosi dell' per aver sbagliato il rigore decisivo il 28 agosto 2012 nei preliminari di Champions League contro il .\nCarriera.\nClub.\nBrasile e Germania.\nChiamato \"O Mago\", dopo essersi messo in mostra con la maglia del Paran\u00e1 Clube, \u00e8 stato acquistato dal Cruzeiro nel 2007. Nel club mineiro il giocatore non \u00e8 mai riuscito ad assicurarsi una presenza stabile nella formazione titolare, limitandosi al ruolo di rincalzo. \u00c8 stato comunque acquistato dalla Traffic Sports, una societ\u00e0 di investimenti, nel giugno del 2008, lasciando il Cruzeiro.\nIl 21 aprile 2009 l'Hoffenheim ha acquistato il giocatore per 4,5 milioni di euro, facendogli sottoscrivere un contratto quinquennale. Nel giugno 2010 torna al Botafogo che lo acquista per 4 milioni di euro, facendogli firmare un contratto sino al 2012.\nUdinese.\nIl 13 luglio 2012 passa alla societ\u00e0 italiana dell'Udinese a titolo definitivo per 5,3 milioni di euro, con la quale firma un contratto di durata quinquennale.\nLa sua prima presenza con la maglia bianconera arriva all'andata dei preliminari di Champions League subentrando a Diego Fabbrini verso la fine del secondo tempo. Il 25 agosto all'esordio in massima serie, segna la sua prima rete in Serie A in casa della Fiorentina al 28' grazie all'assist di Luis Muriel; la partita viene poi persa 2-1 dai friulani. \nIl 28 agosto \u00e8 protagonista in negativo dell'eliminazione ai preliminari di Champions League contro lo Sporting Braga, fallendo il rigore che avrebbe deciso la qualificazione nel tentativo di fare un \"cucchiaio\". Successivamente non viene incluso nella lista per l'Europa League. \nFa ritorno sul campo nella sconfitta subita contro il Napoli allo stadio San Paolo, nella partita finita 2-1 per i padroni di casa e in cui ha eseguito l'assist decisivo per il gol di Giampiero Pinzi. Successivamente realizza l'unico goal della partita casalinga della sua squadra, vinta 1-0 contro il Pescara.\nIl ritorno in patria.\nIl 1\u00ba luglio 2014 si trasferisce a titolo definitivo all'Atl\u00e9tico Mineiro, con cui firma un contratto di cinque anni. Il 28 luglio 2015 viene ceduto in prestito con diritto di riscatto allo Sharjah, facendo per\u00f2 ritorno alla squadra brasiliana a fine stagione.\nStatistiche.\nPresenze e reti nei club.\n\"Aggiornato al 22 febbraio 2018.\""}
{"id": "2417372", "revid": "767487", "url": "https://it.wikipedia.org/wiki?curid=2417372", "title": "360 Gradi", "text": "360 Gradi \u00e8 un duo composto da Stefano Gentili e Marco Faragli, noto tra la fine degli anni novanta e l'inizio degli anni duemila.\nCarriera.\nI due sono cresciuti insieme con esperienze legate alla musica dance; hanno collaborato con produttori artistici come Giancarlo Bigazzi e Claudio Mattone. Nel luglio 1999 la band si \u00e8 fatta conoscere grazie al successo estivo \"Sandra\", entrato in classifica in Italia. Nel gennaio 2000 tornano a proporsi con il singolo \"Ba ba bye\", che \u00e8 entrato nella classifica italiana. Nel luglio 2000 esce il nuovo singolo \"Giorno di sole\", che subito Antonio Ricci sceglie per accompagnare l'apertura della sua trasmissione \"Estatissima Sprint\". Sempre nello stesso anno esce l'album \"Farenight\" contenente undici pezzi.\nNell'ottobre 2002, giocando in studio con un brano di Lou Reed, nasce \"You &amp; Me\". Nel frattempo i 360 Gradi vengono scelti ufficialmente da Fiorello e da Marco Baldini per scrivere la sigla della trasmissione radiofonica \"Viva Radio 2\". Il singolo \"E poi... non ti ho vista pi\u00f9\", del 2003, cantato e interpretato insieme a Fiorello, ha raggiunto la nona posizione nella classifica dei singoli italiana nell'estate del 2003. La canzone \"Giorno di sole\" dei 360 Gradi \u00e8 stata la sigla iniziale della trasmissione \"Mixtime - Cinema Musica Spettacolo\" condotta da Fabio Irco, in onda su RTV 38."}
{"id": "2417380", "revid": "767487", "url": "https://it.wikipedia.org/wiki?curid=2417380", "title": "Marcia trionfale", "text": "Marcia trionfale \u00e8 un film del 1976 diretto da Marco Bellocchio.\nTrama.\nPaolo Passeri, laureato in lettere, non essendo riuscito a essere ammesso al corso Ufficiali di complemento \u00e8 costretto ad adempiere come soldato semplice la sua leva nella caserma \"Stevago\", comandata dal capitano Asciutto. Il suo soggiorno a Reggio Emilia non \u00e8 felice, tra arcigni superiori e perfidi anziani. Il capitano Asciutto sceglie Passeri come suo assistente personale: cos\u00ec Passeri si trasforma nel confidente del suo superiore, che lo spinge a controllare ogni passo di sua moglie Rosanna che lo tradisce. Rosanna subisce notevoli violenze da parte del capitano e decide di separarsi anche da Paolo, del quale si sta innamorando, fuggendo dalla citt\u00e0.\nIl capitano Asciutto viene quindi ucciso con una fucilata al petto esplosa da una sentinella notturna, da lui gi\u00e0 presa di mira e ingiustamente punita tempo prima, che subito dopo spara un colpo in aria. La sentinella doveva invece sparare un primo colpo in aria e, solo in caso di ulteriore avanzamento del capitano Asciutto, poteva e doveva sparargli, anche mortalmente. La testimonianza - falsa - del suo commilitone Paolo Passeri lo salva da un processo davanti alla Corte Marziale che gli costerebbe una pena pesantissima, anche se non quella capitale, all'epoca comminabile solo in contesto bellico.\nProduzione.\nIl film \u00e8 stato girato in una caserma dismessa a Reggio Emilia e a Roma in estate-autunno 1975."}
{"id": "2417382", "revid": "1442080", "url": "https://it.wikipedia.org/wiki?curid=2417382", "title": "Reheated", "text": "Reheated \u00e8 un album dei Canned Heat pubblicato nel 1989."}
{"id": "2417385", "revid": "110157", "url": "https://it.wikipedia.org/wiki?curid=2417385", "title": "Uncanned! The Best of Canned Heat", "text": "Uncanned! The Best of Canned Heat \u00e8 un doppio album dei Canned Heat pubblicato nel 1994."}
{"id": "2417391", "revid": "1762097", "url": "https://it.wikipedia.org/wiki?curid=2417391", "title": "Carlos Guastavino", "text": "Biografia.\nLe stile di Guastavino tradisce un'affinit\u00e0 innegabile con i compositori argentini della fine del XIX secolo : Alberto Williams, Francisco Hargreaves, Eduardo Garc\u00eda Mansilla, Juli\u00e1n Aguirre. \nIl suo stile musicale fortemente influenzato dal romanticismo del secolo XIX lo port\u00f2 a tenersi lontano dai compositori modernisti argentini quali Alberto Ginastera. Quell'isolamento dai movimenti d'avanguardia e il suo successo nel creare una musica nazionale attraente adoperando un linguaggio romantico, lo fecero diventare un modello per la generazione di autori di musica popolare e folk argentina degli anni 1960, i quali applicarono tante innovazioni di Guastavino nella loro musica.\nOpere.\nTra le sue opere si possono citare:"}
{"id": "2417394", "revid": "140509", "url": "https://it.wikipedia.org/wiki?curid=2417394", "title": "The Return of the Manticore", "text": "The Return of the Manticore \u00e8 un cofanetto antologico in 4 CD del gruppo musicale britannico Emerson, Lake &amp; Palmer, pubblicato nel 1993.\nDescrizione.\nOltre a ripercorrere ampiamente e in ordine sparso la discografia del gruppo dal 1970 al 1992 (cio\u00e8 dal debutto fino a \"Black Moon\", all'epoca l'ultimo album pubblicato), la raccolta contiene varie incisioni inedite; alcune tracce furono registrate appositamente dal trio nel 1993; di esse, quattro sono reinterpretazioni di brani originariamente incisi o eseguiti dai tre membri del gruppo in altre formazioni:\nLe altre due incisioni del 1993 sono i rifacimenti rispettivamente di \"Pictures at an Exhibition\" \u2013 per la prima volta registrato in studio \u2013 e del singolo \"I Believe in Father Christmas\" di Greg Lake, che il trio aveva gi\u00e0 ripreso sull'album \"Works Volume 2\" (1977).\nAltri tre inediti risalgono invece agli anni settanta:"}
{"id": "2417396", "revid": "767487", "url": "https://it.wikipedia.org/wiki?curid=2417396", "title": "Glen Moss", "text": "Carriera.\nClub.\nDopo alcune esperienze in piccoli Club australiani,nel 2006 firma un contratto annuale con i rumeni del Dinamo Bucarest.Pur trovando poco spazio, la sua squadra si aggiudica il titolo di \u201cCampione di Romania\u201d regalando a Moss il suo primo trofeo. A fine stagione torna in patria nel \u201cWellington Phoenix\u201d dove a seguito di molteplici interventi decisivi,si aggiudica la fama di portiere di livello. Alla fine della stagione 2008/2009 lascia il \u201cWellington Phoenix\u201d firmando un annuale con il \u201cMelbourne Victory\u201d.A causa di alcuni piccoli infortuni viene spesso sostituito dal secondo portiere che ,in seguito ,verr\u00e0 preferito a Moss. Avendo trovato poco spazio,al termine della stagione lascia il \u201cMelbourne Victory\u201d per trasferirsi al \u201cGold Coast United\u201d,dove rester\u00e0 per due anni.A causa dello scioglimento della squadra, nel 2012 Moss annuncia il suo ritorno al \u201cWellington Phoenix dove giocher\u00e0 fino al 2017\u201c.Nel 2016 Proprio con i neozelandesi si aggiudica il premio \u201cplayer of the year\u201d.Tuttavia,a causa dell'instabilit\u00e0(anche di natura economica) del club, dopo 140 presenze lascia il \u201cWellington Phoenix \u201c.Pur avendo ricevuto diverse offerte anche in Sud Africa, firma un nuovo contratto con gli australiani del \u201cNewcastle United Jets\u201ddove ritrova il coach E.Merrick. Durante la stagione 2017/2018 si alterna con Jack Duncan,l\u2019altro portiere della squadra. Essa si dimostra molto competitiva tanto da giocare la finale per il titolo dove Moss gioca titolare.\nA fine campionato rinnova per un altro anno con il \u201cNewcastle United Jets\u201d\nNazionale.\nDopo avere fatto parte della selezione neozelandese under-20 e under-23,nell\u2019ottobre 2003, nella partita Nuova Zelanda-Iran viene per la prima volta convocato nella nazionale maggiore. A febbraio dello stesso anno esordisce nella partita contro la Malesia, vinta 1-0 dagli \u201cAll Whites \u201c.Nel 2009 fa parte della selezione per la Confederation Cup in Sudafrica dove gioca tutti e 3 i match.Nell\u2019ultimo di questi, contro l\u2019Iraq, mantiene la rete inviolata. Nella Coppa del Mondo 2010 fa parte dei 23 convocati ma non riesce ad ottenere un posto da titolare, occupato da Paston. Nella fase di qualificazione e nei playoff della Coppa del Mondo 2014 prende parte dal primo minuto a tutti gli incontri in cui si distingue con interventi di pregevole fattura che per\u00f2 non risultano sufficienti per la qualificazione alla fase a gironi. Nel 2016, vince il titolo di campione d\u2019Oceania. \u00c8 convocato anche per le qualificazioni ai Mondiali 2018 con il ruolo di secondo portiere.A seguito della mancata qualificazione ai mondiali 2018 ,annuncia il suo ritiro dal calcio internazionale dopo 11 anni di presenze in Nazionale."}
{"id": "2417400", "revid": "320578", "url": "https://it.wikipedia.org/wiki?curid=2417400", "title": "Chemical Vapor Deposition", "text": ""}
{"id": "2417404", "revid": "1543377", "url": "https://it.wikipedia.org/wiki?curid=2417404", "title": "Ordina Open 2009", "text": "L'Ordina Open 2009 \u00e8 un torneo di tennis giocato sull'erba. \u00c8 la 20\u00aa edizione dell'Ordina Open, che fa parte della categoria ATP World Tour 250 series nell'ambito dell'ATP World Tour 2009 e della categoria International nell'ambito del WTA Tour 2009. \u00c8 un evento combinato sia maschile che femminile e si gioca al Autotron park di 's-Hertogenbosch nei Paesi Bassi, dal 14 al 20 giugno 2009.\nPartecipanti ATP.\nAltri partecipanti.\nGiocatori che hanno ricevuto una Wildcard\nGiocatori passati dalle qualificazioni:\nPartecipanti WTA.\nAltri partecipanti.\nGiocatrici che hanno ricevuto una Wildcard:\nGiocatrici passate dalle qualificazioni:\nCampioni.\nSingolare maschile.\n Benjamin Becker ha battuto in finale Raemon Sluiter, 7\u20135, 6\u20133\nSingolare femminile.\n Tamarine Tanasugarn ha battuto in finale Yanina Wickmayer, 6\u20133, 7\u20135\nDoppio maschile.\n Wesley Moodie / Dick Norman hanno battuto in finale Johan Brunstr\u00f6m / Jean-Julien Rojer, 7\u20136(3), 6\u20137(8), [10\u20135]\nDoppio femminile.\n Sara Errani / Flavia Pennetta hanno battuto in finale Micha\u00eblla Krajicek / Yanina Wickmayer 6\u20134, 5\u20137, [13\u201311]"}
{"id": "2417407", "revid": "287204", "url": "https://it.wikipedia.org/wiki?curid=2417407", "title": "Internazionali BNL d'Italia 2009", "text": "Gli Internazionali BNL d'Italia 2009 sono stati un torneo di tennis giocato su campo di terra battuta. \u00c8 stata la 66\u00aa edizione dell'evento. Il torneo \u00e8 classificato come ATP World Tour Masters 1000 nell'ambito dell'ATP World Tour 2009 e come Premier inserito nel WTA Tour 2009. Tutti gli incontri si sono svolti nel Foro Italico, a Roma, Italia, dal 25 aprile al 9 maggio 2009.\nPartecipanti ATP.\nAltri partecipanti.\nI seguenti giocatori hanno affrontato le qualificazioni:\nI seguenti giocatori hanno ricevuto una wild card:\nPartecipanti WTA.\nAltri partecipanti.\nLe seguenti giocatrici hanno ricevuto una wild card:\nLe seguenti giocatrici hanno affrontato le qualificazioni:\nCampioni.\nSingolare maschile.\n Rafael Nadal contro Novak \u0110okovi\u0107 7\u20136(2), 6\u20132\nSingolare femminile.\n Dinara Safina contro Svetlana Kuznecova, 6\u20133, 6\u20132\nDoppio maschile.\n Daniel Nestor / Nenad Zimonji\u0107 contro Bob Bryan / Mike Bryan, 7\u20136(5), 6\u20133\nDoppio femminile.\n Hsieh Su-wei / Peng Shuai contro Daniela Hantuchov\u00e1 / Ai Sugiyama, 7\u20135, 7\u20136(5)"}
{"id": "2417408", "revid": "262457", "url": "https://it.wikipedia.org/wiki?curid=2417408", "title": "M\u00f2z\u01d0", "text": ""}
{"id": "2417409", "revid": "1543377", "url": "https://it.wikipedia.org/wiki?curid=2417409", "title": "Criosollevamento", "text": "Il criosollevamento (in inglese frost heaving oppure frost heave) \u00e8 il processo tramite il quale il congelamento del suolo saturo d'acqua causa una deformazione spingendo la superficie del suolo verso l'alto. Questo processo pu\u00f2 danneggiare le radici delle piante attraverso fratture o essiccamento, causando rotture nella pavimentazione, e danni alle fondazioni degli edifici, anche sotto la linea del frost. Il suolo umido, a grana fine, a certe temperature diventa pi\u00f9 suscettibile al \"rigonfiamento del frost\".\nLo \"strisciamento\" o \"spostamento del frost\" (in inglese \"frost creep\"), un effetto di \"frost rigonfiato\", coinvolge l'azione del gelo-disgelo permettendo il movimento alla massa secondo l'inclinazione del pendio. Il suolo o sedimento \u00e8 ghiacciato e durante il processo si muover\u00e0 verso l'alto in modo perpendicolare all'inclinazione. Quando avviene il disgelo i sedimenti del suolo si muovono verso il basso realizzando cos\u00ec uno \"scorrimento\".\nMeccanismi.\nEspansione del volume molare.\nIl criosollevamente \u00e8 un fenomeno gi\u00e0 noto da diversi secoli, la cui pi\u00f9 antica documentazione nota risale al Seicento. Originariamente si riteneva che il criosollevamento fosse causato dal congelamento dell'acqua che era presente nel suolo, di fatto solidificando \"in situ\" e senza subire moti di filtrazione. Da osservazioni condotte in seguito si rilev\u00f2 per\u00f2, che qualora questa fosse la sola spiegazione per l'espansione osservata, quest'ultima non dovrebbe superare il 9% del volume complessivo, valore che coincide grosso modo con l'espansione volumetrica dell'acqua quando questa passa dallo stato liquido a quello solido. Inoltre affinch\u00e9 questo fenomeno si possa verificare il ghiaccio dovrebbe trovarsi in condizioni di dilatazione trasversale impedita, in modo che l'intera espansione di volume sia costretta ad avvenire in direzione verticale. Tuttavia lo spostamento verticale del suolo nel criosollevamento pu\u00f2 essere significativamente pi\u00f9 grande di quello dovuto all'espansione del volume molare. Contrariamente alla maggior parte delle sostanze, le quali mostrano una contrazione quando passano dallo stato liquido a quello solido, l'acqua subisce un aumento nel volume molare nella fase solida. Una serie di esperimenti eseguiti da Taber evidenziarono la presenza di un flusso di acqua liquida verso la superficie pi\u00f9 fredda, oltre a dimostrare che i liquidi come il benzene, che si contraggono quando gelano, possono ugualmente generare un \"frost rigonfiato\". Ne consegue che non bisogna considerare le variazioni di volume molare come il solo meccanismo alla base dello spostamento verticale. Questi esperimenti hanno anche evidenziato il meccanismo alla base della formazione delle lenti di ghiaccio all'interno del suolo che si formano negli strati superiori prossimi alla superficie.\nSorgente d'acqua liquida, trasporto ed esistenza sotto il punto di congelamento.\nPoich\u00e9 come accennato il rigonfiamento del frost pu\u00f2 essere pi\u00f9 grande di quello dovuto all'espansione dell'acqua durante il passaggio da fase liquida a solida, appare evidente che vi debba essere un afflusso di acqua allo stato liquido verso le porzioni di terreno in fase di congelamento. Durante il criosollevamento, una o pi\u00f9 lenti di ghiaccio sul suolo libero (\"soil-free\") crescono, e la loro crescita sposta il suolo sovrastante. Una possibile sorgente d'acqua \u00e8 quella proveniente dalla falda, dove la temperatura \u00e8 costantemente al di sopra del punto di congelamento. Tuttavia, nelle lenti di ghiaccio, la temperatura arriva ovviamente al disotto del punto di congelamento. Ci\u00f2 nonostante questo non impedisce l'approvvigionamento d'acqua, poich\u00e9 l'acqua liquida pu\u00f2 esistere al di sotto del suo punto di fusione. Una causa che permette all'acqua liquida di esistere sotto il punto di fusione \u00e8 l'effetto Gibbs-Thomson riguardo al confinamento dei liquidi nei pori. I pori molto minuti hanno una maggiore curvatura, e questo risulta in una pressione vapore pi\u00f9 elevata, dato che la superficie \u00e8 pi\u00f9 grande in confronto al volume, permettendo all'acqua di esistere allo stato liquido anche a temperature di alcuni kelvin al disotto della temperatura di fusione. Il flusso di acqua liquida attraverso i pori minuti sarebbe quindi un possibile meccanismo di rifornimento che fa crescere le lenti di ghiaccio nel suolo. Un altro effetto \u00e8 la preservazione di alcuni strati atomici dell'acqua liquida sulla superficie del ghiaccio, e tra il ghiaccio e le particelle del suolo. Questo strato di acqua \u00e8 anche noto come acqua prima della fusione e la sua esistenza si conosce fin dal XIX secolo. Il ghiaccio pre-fonde a contatto con il suo proprio vapore, e a contatto con la silice.\nRicongelamento termico.\nLe stesse forze intermolecolari che causano la pre-fusione in superficie si sono dimostrate essere la causa del rigonfiamento. Se il ghiaccio circonda una minuta porzione del suolo a contatto della quale il ghiaccio pre-fonde, la porzione del suolo verr\u00e0 spostata nella direzione del gradiente termico a causa della fusione e del ricongelamento della sottile pellicola d'acqua che circonda la particella. Lo spessore di una tale pellicola dipende dalla temperatura ed \u00e8 pi\u00f9 sottile sul lato pi\u00f9 freddo della particella. L'acqua ha una energia libera pi\u00f9 bassa sia sotto forma di ghiaccio che nello stato di liquido sopraraffreddato. Di conseguenza c'\u00e8 un continuo approvvigionamento di acqua verso gli strati di terreno pi\u00f9 freddi, tramite un flusso di acqua che va dagli strati di terreno pi\u00f9 caldi verso quelli pi\u00f9 freddi. Questo processo \u00e8 chiamato \"ricongelamento termico\". Inoltre il ghiaccio tende ad espellere le impurit\u00e0 contenute in esso, e una pellicola di 10 nanometri di acqua disgelata intorno ad ogni impurit\u00e0 pu\u00f2 sollevare un grano delle dimensioni di un micron di circa 10 micron/giorno.. Questo fa s\u00ec che la lente di ghiaccio possa purgare s\u00e9 stessa da tutte le impurit\u00e0 che sono entrate in sospensione. Infine le lenti di ghiaccio possono sollevare sia il suolo al di sopra di esse che loro stesse, espellendo le impurit\u00e0 contenute nel ghiaccio verso il basso.\nPoich\u00e9 l'acqua liquida congela sopra le lenti di ghiaccio, il suolo immette ulteriore acqua allo stato liquido. Di conseguenza l'energia libera dell'intero sistema viene abbassata. Se la temperatura dell'aria \u00e8 al di sotto del punto di congelamento, ma relativamente stabile, il calore di fusione proveniente dall'acqua che ghiaccia pu\u00f2 far s\u00ec che il gradiente di temperatura nel suolo rimanga costante.\nTipi suscettibili di suolo.\nIl criosollevamento dipende dal suolo nel quale vi \u00e8 un rifornimento di acqua liquida per alimentare la crescita delle lenti di ghiaccio, stabilite in base a un gradiente termico, che sono capaci di spostare il suolo perpendicolarmente verso quel gradiente. Ci\u00f2 richiede:\nI tipi di suolo melmoso e argillosi sono suscettibili al criosollevamento. L'affinit\u00e0 di un suolo per l'acqua \u00e8 generalmente correlata all'area di superficie delle particelle di cui esso \u00e8 composto. Le argille hanno un alto rapporto tra area di superficie e volume, ed hanno un'alta affinit\u00e0 per l'acqua. Le particelle pi\u00f9 grandi come la sabbia hanno un pi\u00f9 basso rapporto tra area di superficie e volume, e dunque una bassa affinit\u00e0 per l'acqua.\nViceversa, la conduttivit\u00e0 idraulica di un suolo \u00e8 relazionata alla grandezza dei pori. I suoli composti di particelle molto piccole come l'argilla hanno pori piccoli e dunque bassa conduttivit\u00e0 idraulica. I suoli composti di particelle pi\u00f9 grandi come la sabbia hanno pori pi\u00f9 grandi e una conduttivit\u00e0 idraulica pi\u00f9 alta.\nLa natura compensativa di questi due requisiti significa che i suoli argillosi e sabbiosi sono meno suscettibili al criosollevamento di quanto lo sia lo silt, che ha una grandezza dei pori moderata e un'affinit\u00e0 all'umidit\u00e0.\nStrisciamento del frost: spostamento del suolo dovuto al criosollevamento.\nLo \"strisciamento\" o \"scorrimento del frost\" (\"frost creep\") \u00e8 un effetto dovuto al \"criosollevamento\" che coinvolge un'azione di gelo-disgelo la quale permette il movimento della massa di terreno verso il basso a causa dell'inclinazione del pendio. Il suolo o il sedimento \u00e8 congelato e nel processo si muove verso l'alto, perpendicolarmente al pendio. Quando avviene il disgelo il sedimento si muove verso il basso, provocando il movimento della massa.\nStrutture create dal criosollevamento.\nNelle regioni artiche, il criosollevamento protratto per centinaia di anni pu\u00f2 formare strutture, note come pingo, alte pi\u00f9 di 60 metri, o i Palsa. In genere tali fenomeni possono essere osservati in terreni ricchi di materiale organico o sostanze minerali. Il criosollevamento \u00e8 responsabile anche della formazione di pietre, uniche nel loro genere, come circoli, poligoni e strisce. Un notevole esempio sono le straordinarie pietre circolari nelle isole di Spitsbergen.\nLe forme poligonali causate dal criosollevamento sono anche state osservate nelle regioni vicine al polo di Marte tramite la macchina fotografica HiRISE ad alta risoluzione a bordo del \"Mars Reconnaissance Orbiter\". Nel maggio del 2008 la sonda Mars Phoenix tocc\u00f2 il suolo di un tale paesaggio causato dal criosollevamento poligonale e rapidamente rilev\u00f2 la presenza di ghiaccio a pochi centimetri al di sotto della superficie."}
{"id": "2417417", "revid": "647919", "url": "https://it.wikipedia.org/wiki?curid=2417417", "title": "Web to print", "text": ""}
{"id": "2417419", "revid": "810736", "url": "https://it.wikipedia.org/wiki?curid=2417419", "title": "Paura alla Scala (racconto)", "text": ""}
{"id": "2417421", "revid": "486946", "url": "https://it.wikipedia.org/wiki?curid=2417421", "title": "Agaricus physaloides", "text": ""}
{"id": "2417422", "revid": "486946", "url": "https://it.wikipedia.org/wiki?curid=2417422", "title": "Deconica physaloides", "text": ""}
{"id": "2417423", "revid": "486946", "url": "https://it.wikipedia.org/wiki?curid=2417423", "title": "Psilocybe physaloides", "text": ""}
{"id": "2417427", "revid": "729019", "url": "https://it.wikipedia.org/wiki?curid=2417427", "title": "Muscolo verticale", "text": "Nell'anatomia umana il muscolo verticale, fa parte dei muscoli intrinseci della lingua.\nAnatomia.\nIl muscolo \u00e8 composto da un insieme di fasci di fibra muscolare che si ritrovano a partire dalla mucosa del dorso della lingua"}
{"id": "2417428", "revid": "729019", "url": "https://it.wikipedia.org/wiki?curid=2417428", "title": "Polizia tribale navajo", "text": "La Polizia tribale navajo (Navajo Tribal Police o Navajo Nation Police) \u00e8 un corpo di polizia presente nella Nazione Navajo nel sudovest degli Stati Uniti. \u00c8 sotto il comando del Dipartimento di pubblica sicurezza navajo ed \u00e8 capitanata da un capo della polizia, da sei capitani e otto tenenti. Nella Polizia navajo sono presenti: il Dipartimento per gli affari interni, le pattuglie, le unit\u00e0 cinofile, reparto Operazioni tattiche, la polizia stradale, l'Agenzia di controllo fiscale, la Divisione reclutamento e quella addestramento. Sette distretti dipendono dalla Polizia navajo: Chinle, Crownpoint, Dilkon, Kayenta, Shiprock, Tuba City e Window Rock. Attualmente vi sono 330 agenti, 45 ispettori e 279 civili, che vengono impiegati come volontari.\nVi \u00e8 approssimativamente 1,9 agenti ogni 1000 abitanti e ogni agente \u00e8 responsabile del pattugliamento di 180\u00a0km\u00b2(70 miglia quadrate) della Riserva. La Polizia tribale navajo \u00e8 finanziata da fondi federali e dai fondi della Nazione Navajo.\nStoria.\nIl trattato del 1868, che permise ai Navajo di lasciare la prigionia di Fort Sumner, stabil\u00ec la responsabilit\u00e0 del Governo federale nel campo del mantenimento dell'ordine e della legge. La prima polizia navajo venne creata nel 1872, tuttavia venne sciolta tre anni dopo nonostante il suo buon funzionamento. La polizia, finanziata dal Governo degli Stati Uniti, continu\u00f2 ad essere presente all'interno della Riserva, ma si dovette attendere il 1959 per vedere rifondata la polizia navajo sotto la richiesta del Consiglio tribale navajo. La nuova polizia fu responsabile, non solo del mantenimento della legge, ma anche della custodia e del mantenimento dei prigionieri."}
{"id": "2417437", "revid": "287204", "url": "https://it.wikipedia.org/wiki?curid=2417437", "title": "The Sound of Music (disambigua)", "text": "The Sound of Music, che significa \"Il suono della musica\" in lingua inglese, pu\u00f2 riferirsi a:"}
{"id": "2417443", "revid": "62748", "url": "https://it.wikipedia.org/wiki?curid=2417443", "title": "The Sound of Music (film)", "text": ""}
{"id": "2417447", "revid": "767487", "url": "https://it.wikipedia.org/wiki?curid=2417447", "title": "Eberhard Mock", "text": "Eberhard Mock \u00e8 un personaggio nato dalla penna dello scrittore polacco Marek Krajewski.\nIl personaggio.\nEberhard Mock nasce il 18 settembre del 1883 a Waldenburg in Slesia - Germania (oggi Wa\u0142brzych in Polonia) dal calzolaio Willibald Mock. Sua madre muore durante la Prima guerra mondiale.\nSi laurea in filologia classica presso l'Universit\u00e0 di Breslavia.\nNel 1909, dopo aver partecipato alla Prima guerra mondiale entra nella Polizia tedesca.\nDopo la brillante risoluzione di alcuni casi viene promosso a primo avvocato penale e successivamente a capo della Polizia Criminale di Breslavia.\nContinua la sua carriera in Polizia anche durante il Nazismo, senza esserne un sostenitore, fin quasi alla caduta di Breslavia sotto l'occupazione dell'Armata Rossa.\nDurante la sua lunga vita ebbe 2 mogli: Sophie von Finckl e Karen Mock.\nEberhard Mock \u00e8 dedito all'alcol, \u00e8 un amante del buon cibo ed \u00e8 un assiduo frequentatore di bordelli. \nHa vissuto a Breslavia in Rehdiger Platz (oggi Plac Pereca).\nMuore di cancro ai polmoni il 21 novembre del 1960 a New York.\nBibliografia.\nI romanzi sono ambientati a Breslavia (all'epoca territorio tedesco oggi \"Wroclaw\", in Polonia) nella prima met\u00e0 del Novecento."}
{"id": "2417450", "revid": "767487", "url": "https://it.wikipedia.org/wiki?curid=2417450", "title": "Elisabetta Marin", "text": "Biografia.\nHa esordito nel 1992 vincendo il titolo italiano allieve e si \u00e8 poi riconfermata l'anno successivo vincendo il bronzo alle Gymnasiadi di Cipro. Il suo miglior lancio \u00e8 di 61,77 metri, fatto a Gorizia nel 2004 ed \u00e8 la terza miglior prestazione italiana di tutti i tempi.\nNel 2002 partecipa ai Campionati europei di Monaco di Baviera dove finir\u00e0 sesta. Nel 2004 partecipa ai Giochi della XXVIII Olimpiade di Atene."}
{"id": "2417462", "revid": "729019", "url": "https://it.wikipedia.org/wiki?curid=2417462", "title": "Muscolo elevatore del velo palatino", "text": "Nell'anatomia umana il muscolo elevatore del velo palatino fa parte dei muscoli del palato.\nAnatomia.\nIl muscolo si ritrova sopra al muscolo tensore del velo palatino, per forma ricorda quella di un nastro. Origina dalla porzione petrosa dell'osso temporale e dalla superficie inferiore della cartilagine del condotto uditivo, e va ad inserirsi sulla superficie superiore dell'aponeurosi palatina. \u00c8 innervato dalla branca faringea del nervo vago (CN X) .\nAzione.\nDurante la deglutizione, solleva il palato molle impedendo al cibo di entrare nel nasofaringe."}
{"id": "2417472", "revid": "729019", "url": "https://it.wikipedia.org/wiki?curid=2417472", "title": "Aeroporto Internazionale di Entebbe", "text": "L'Aeroporto Internazionale di Entebbe (in inglese Entebbe International Airport) \u00e8 il principale aeroporto internazionale dell'Uganda. Si trova a Entebbe, sulla costa del Lago Vittoria, a circa 35\u00a0km dalla capitale Kampala, ed \u00e8 sede degli uffici della Civil Aviation Authority of Uganda. Il traffico passeggeri \u00e8 stato di 720.000 persone nel 2007.\nGli edifici del terminal dedicato ai passeggeri furono costruiti nel 1970. Nel 2007 una parte dell'aeroporto \u00e8 stata ristrutturata per creare un nuovo terminal dedicato ai soli voli nazionali.\nNel 1976 l'aeroporto fu il teatro di una celebre operazione di salvataggio ostaggi, l'Operazione Entebbe."}
{"id": "2417473", "revid": "287204", "url": "https://it.wikipedia.org/wiki?curid=2417473", "title": "Inosina", "text": "Linosina \u00e8 un nucleoside composto da una molecola di ipoxantina legata ad un ribosio. \u00c8 il primo intermedio provvisto di un nucleo purinico nella sintesi \"de novo\" di questi nucleotidi e viene prodotta nel metabolismo della adenosina. \nL'inosina viene scissa in ribosio e ipoxantina ad opera della purina nucleoside fosforilasi.\nL'ipoxantina, a sua volta, \u00e8 substrato della xantina ossidasi, che la trasforma in xantina e ancora in acido urico.\nGrazie alla sua configurazione molecolare, l'inosina ricopre un ruolo fondamentale nella sintesi delle proteine, in particolare nella fase di processamento dell'RNA, in cui si lega all'anticodone dell'RNA di trasferimento insieme ad altri 2 nucleotidi per volta, al fine di codificare pacchetti codonici multipli in un'unica fase.\nL'inosina \u00e8 considerata un elemento potenzialmente importante dell'evoluzione chimica. L'inosina ha mostrato un'elevata accuratezza nelle reazioni di copia dell'RNA (Ipotesi del mondo a RNA). Inosina pu\u00f2 essere servito come surrogato della guanosina nelle prime fasi della vita. \u00c8 molto frequente nella posizione di vacillamento degli anticodoni di tRNA."}
{"id": "2417477", "revid": "14691", "url": "https://it.wikipedia.org/wiki?curid=2417477", "title": "Entebbe International Airport", "text": ""}
{"id": "2417483", "revid": "123766724", "url": "https://it.wikipedia.org/wiki?curid=2417483", "title": "Simone Bezzini", "text": "Biografia.\nNel 1987 si iscrive alla Facolt\u00e0 di economia e commercio dell'Universit\u00e0 degli Studi di Firenze, ma interrompe gli studi prima del raggiungimento della laurea. Nel 1990 viene eletto, a ventuno anni, nel consiglio comunale della citt\u00e0 natale, dove rimane fino al 1999. Nel 1998 diventa segretario del Democratici di Sinistra di Colle di Val d'Elsa, che guida fino al 2004, anno in cui diventa consigliere provinciale, eletto in occasione delle elezioni amministrative del 12 e 13 giugno. \u00c8 sempre dello stesso anno la nomina a vicesegretario dei Democratici di Sinistra, nel corso del terzo congresso provinciale della Quercia senese, guidata da Franco Ceccuzzi.\nNel settembre 2006 viene eletto segretario dei DS, che guida nella fase di traghettamento verso il Partito Democratico, di cui \u00e8 stato segretario fino al dicembre 2008. Candidato alle primarie del PD per la presidenza della Provincia di Siena, il 1\u00ba febbraio 2009 vince la sfida con il 65,64 per cento dei voti. Sostenuto da una coalizione formata da Italia dei Valori, Partito Democratico, I Riformisti e La Sinistra, Simone Bezzini \u00e8 stato eletto, con il 57,81 per cento dei voti, presidente della Provincia di Siena, in occasione delle elezioni amministrative del 6 e 7 giugno 2009.\nNel maggio 2015 \u00e8 candidato al Consiglio Regionale della Toscana per il PD nella circoscrizione di Siena, venendo eletto. Alle elezioni del settembre 2020 ottenendo 13999 preferenze, risultando il primo della circoscrizione. Rinuncia al seggio in consiglio regionale per la nomina ad assessore alla salute il giorno della prima seduta della legislatura l'8 ottobre dello stesso .\nVita privata.\n\u00c8 sposato con Alessandra e ha due figli, Matteo e Tommaso."}
{"id": "2417484", "revid": "2130303", "url": "https://it.wikipedia.org/wiki?curid=2417484", "title": "Chiesa-oratorio dell'Addolorata", "text": "La chiesa-oratorio dell'Addolorata a Pontegana, frazione di Balerna, \u00e8 un edificio di culto in stile tardobarocco realizzato durante del Settecento. La pianta \u00e8 a croce latina. La collocazione odierna vede la chiesa attorniata da centri commerciali, svincoli autostradali e linee ferroviarie.\nStoria.\nLa chiesa-oratorio fu forse edificata sulle fondamenta di un precedente oratorio intitolato a Ilario di Poitiers e documentato dal 1399. La collina su cui \u00e8 eretta era comunque abitata da tempo, come attestato da alcuni sarcofagi di epoca romana. Le prime notizie storiche relative alla frazione risalgono al 789. Nell'alto medioevo vi sorgeva una fortificazione, che nel 1224 risulta ormai distrutta (si tratta del castello di Pontegana e i suddetti sarcofagi romani sono incassati nelle fondamenta di una torre, unico resto visibile del castello). Il saccheggio e il riutilizzo della muraglia dur\u00f2 fino al XIX secolo, in particolare per la messa in opera dei cordoli della strada cantonale all'epoca in costruzione.\nDescrizione.\nEsterno.\nIl campanile si trova a nord del coro.\nInterno.\nAll'interno, la navata \u00e8 sovrastata da due cupole con pennacchi.\nL'interno \u00e8 decorato con affreschi e tele, per lo pi\u00f9 dedicati a Maria e alla Passione di Cristo. Nella volta della prima campata si trova un \"Trionfo della Croce\", mentre ai lati stanno due grandi tele del XVIII secolo, raffiguranti una deposizione nel sepolcro e una Presentazione di Maria al tempio. Nella controfacciata sta una Maria Addolorata (che d\u00e0 il nome alla chiesa), affresco di forma ovoidale dell'inizio del XVII secolo.\nNella seconda cupola si trovano degli affreschi illusionistici , oltre a quattro scene della vita di Maria, realizzate nel 1939 ad opera dell'artista Mario Gilardi (originario di Br\u00e8-Aldesago).\nVi \u00e8 poi una pala raffigurante l'Addolorata, di Pietro Antonio Magatti (1691-1767), del 1725.\nLa chiesa contiene anche quattro dipinti su tavola di Guido Gonzato: una fuga in Egitto, una deposizione, Ges\u00f9 fra i dottori e l'incontro con la Madre."}
{"id": "2417487", "revid": "486946", "url": "https://it.wikipedia.org/wiki?curid=2417487", "title": "Selezione di rugby XV della Nuova Caledonia", "text": ""}
{"id": "2417495", "revid": "767487", "url": "https://it.wikipedia.org/wiki?curid=2417495", "title": "Distretto di Wakiso", "text": "Il distretto di Wakiso (in inglese Wakiso District) \u00e8 un distretto della Regione Centrale dell'Uganda, che comprende la capitale Kampala e la citt\u00e0 di Entebbe. Il distretto circonda la capitale Kampala, e comprende la seconda citt\u00e0 per popolazione del paese, Kira, un sobborgo di Kampala stessa. Il distretto prende il nome dal suo capoluogo Wakiso, circa 20 km a nordest di Kampla e sull'autostrada per Hoima. Confina con i distretti di Luwero (nord), col Nakaseke (nordest), Mityana (ovest), Mpigi (ovest e sudovest) e Kalangala (sud). La popolazione \u00e8 in rapida espansione: circa 500.000 persone nel 1991, diventarono 900.000 nel 2002 e sono pi\u00f9 di 2.000.000 secondo l'ultimo censimento (2014). La popolazione si sta sempre pi\u00f9 urbanizzando, lasciando le tradizionali attivit\u00e0 agricole per dedicarsi al commercio ed all'industria."}
{"id": "2417508", "revid": "486946", "url": "https://it.wikipedia.org/wiki?curid=2417508", "title": "Selezione di rugby XV del Golfo Arabico", "text": ""}
{"id": "2417509", "revid": "1573940", "url": "https://it.wikipedia.org/wiki?curid=2417509", "title": "Archaius tigris", "text": "Il camaleonte tigre delle Seychelles (\"Archaius tigris\" ()) \u00e8 una specie minacciata di camaleonte, endemico delle isole Seychelles.\nDescrizione.\n\u00c8 un camaleonte di taglia medio-piccola, con una lunghezza totale di circa 16\u00a0cm. La colorazione primaria varia dal grigio chiaro al giallo-verde e pu\u00f2, in caso di stress, virare verso il marrone scuro o il nero.\nDistribuzione e habitat.\nL'areale di questa specie \u00e8 ristretto alle isole di Mah\u00e9, Praslin e Silhouette, nell'arcipelago delle Seychelles.\nTassonomia.\nCome tutti i camaleonti, fu inizialmente descritto come appartenente al genere \"Chamaeleo\", ed in seguito fu ascritta al nuovo genere \"Calumma\", che comprende specie viventi in Madagascar. Recentemente, invece, ricerche (Townsend et al., 2010) hanno evidenziato come la sua parentela sia pi\u00f9 prossima ai camaleonti est-africani del genere \"Rieppeleon\" che non ai \"Calumma\" (genere probabilmente parafiletico), deducendo quindi che la \"migrazione\" dei camaleonti dall'Africa verso Est non \u00e8 avvenuta unitariamente. Ragion per cui il camaleonte tigre \u00e8 stato attribuito al genere (monotipico) \"Archaius\", creato da Gray nel 1865 e \"risuscitato\" per l'occasione.\nConservazione.\nL'areale della specie \u00e8 limitato a 45\u00a0km. Una indagine del 2006 ha stimato la restante popolazione mondiale in poco meno di 2.000 esemplari. In base a questi dati la \"IUCN Red List\" classifica \"Archaius tigris\" come specie in pericolo di estinzione (\"Endangered\")."}
{"id": "2417511", "revid": "729019", "url": "https://it.wikipedia.org/wiki?curid=2417511", "title": "Muscolo dell'ugola", "text": "Nell'anatomia umana il muscolo dell'ugola , o velo pendulo fa parte dei muscoli del palato.\nAnatomia.\nIl muscolo, un piccolo fascio, si ritrova sopra all'ugola, inizia dall'aponeurosi palatina.\nFunzioni.\nControlla lo stato di tensione dell'ugola."}
{"id": "2417517", "revid": "767487", "url": "https://it.wikipedia.org/wiki?curid=2417517", "title": "No Bra", "text": " \u00e8 una serie manga con temi yaoi e crossdressing, scritta e illustrata da Kenjiro Kawatsu e pubblicato su \"Weekly Sh\u014dnen Champion\" tra il 2002 e il 2004.\n\"No Bra\" parla della storia di Masato Katoaka, uno studente qualsiasi, il quale amico di infanzia Yuki Nomura va a vivere da lui. A causa del viso di Yuki, dei suoi vestiti e dei suoi atteggiamenti femminili, Masato \u00e8 felice del suo coinquilino fino a quando la madre di Yuki non lo chiama, e gli rivela che Yuki \u00e8 un maschio. La storia inizialmente si incentra sulla relazione di Masato con Yuki e la sua riluttanza, che a mano a mano si dissolve, sul rivelare i sentimenti che prova per lui.\nTrama.\nAnni prima dell'inizio di \"No Bra\", Masato e Yuki Nomura erano amici di infanzia. Masato aveva sempre difeso Nomura quando veniva maltrattato dagli altri compagni d'asilo e una volta lo salv\u00f2 anche dall'annegamento. Un giorno Masato dovette trasferirsi a Tokyo, e cos\u00ec da quando sono stati separati, Yuki conserva i suoi ricordi (tra cui l'abilit\u00e0 nel disegno di Masato) ed un pendaglio d'amicizia sempre al collo.&lt;br&gt; Alle scuole superiori Masato approder\u00e0 all'Accademia Privata Meikyuu, mentre Yuki si muove di scuola in scuola, sviluppando a mano a mano un carattere femminile ed iniziando a vestirsi come una ragazza. Un giorno Yuki va a vivere da Masato Katoaka per frequentare la Meikyuu e per riallacciare i rapporti col suo amico d'infanzia, il cui padre aveva da poco incontrato. Masato inizialmente rifiuta che Yuki si vesta da donna e cerca di farlo vestire come un ragazzo e gli fa anche tagliare i suoi lunghissimi capelli, ma poi vedendo le sue sofferenze cambia idea.&lt;br&gt; Katoaka non ricorda nulla del suo passato con Nomura, ed inizia a pensare con sempre maggior convinzione che ci sia stato uno scambio di persona, anche perch\u00e9 lui non sa n\u00e9 disegnare n\u00e9 nuotare. Per via di un malinteso sui documenti d'identit\u00e0 Yuki viene ammesso a frequentare la scuola di Masato con la divisa scolastica femminile e ben presto diventa una delle \"ragazze\" pi\u00f9 popolari, assieme a Kaoru Ozora. Inizia un triangolo amoroso tra Masato, Kaoru e Yuki che si risolver\u00e0 soltanto alla fine della serie."}
{"id": "2417522", "revid": "339392", "url": "https://it.wikipedia.org/wiki?curid=2417522", "title": "Principe delle volpi", "text": ""}
{"id": "2417523", "revid": "1305772", "url": "https://it.wikipedia.org/wiki?curid=2417523", "title": "Wakiso", "text": "Wakiso (o Wakiso Town) \u00e8 un'area urbana della Regione Centrale dell'Uganda, sede amministrativa del distretto omonimo. Si trova circa 18 km a nordovest dalla capitale Kampala, sull'autostrada che collega quest'ultima a Hoima. Sulla base dei dati rilevati dal censimento del 2002 e della stima del tasso di crescita annuo nell'Uganda centrale, la popolazione di Wakiso nel 2009 pu\u00f2 essere stimata intorno alle 19.000."}
{"id": "2417527", "revid": "287204", "url": "https://it.wikipedia.org/wiki?curid=2417527", "title": "Lexington Steele", "text": "Proprietario della Mercenary Motion Pictures, Steele \u00e8 il primo attore ad avere vinto l'AVN Award come interprete maschile dell'anno (\"Male Performer of the Year\") per tre volte.\nBiografia.\nClifton Todd Britt \u00e8 nato il 28 novembre 1969 in una cittadina sconosciuta del New Jersey. Dopo aver studiato alla Morristown High School ha frequentato il Morehouse College nella citt\u00e0 di Atlanta (in Georgia) per due anni, conseguendo i diplomi in storia e in studi afroamericani all'Universit\u00e0 di Syracuse nel 1993. Successivamente ha fatto tirocinio come intermediario presso la societ\u00e0 M S Farrell nel 1993 e dopo aver ottenuto la licenza si \u00e8 trasferito all Oppenheimer Financial nel World Trade Center. Ha affermato che se avesse mantenuto il lavoro sarebbe stato nell'edificio anche durante gli attentati dell'11 settembre 2001.\nIn un'intervista del 2015 al periodico statunitense \"Adult Video News\" (\"AVN\") ha parlato di quando ha deciso di lasciare il suo vecchio lavoro come intermediario per entrare nell'industria del porno: \u00abUna volta ottenuta la licenza mi si \u00e8 aperta una porta per un nuovo lato ricreazionale dell'industria. Il ragazzo che mi allenava mi ha invitato a una festa nella stanza lussuosa di un motel che \u00e8 finita per diventare una festa piena di sesso come quelle avvenute nel film \"Wolf of Wall Street\". Non pass\u00f2 molto tempo prima che un grande regista da Los Angeles mi ha dato un lavoro e mi ha suggerito di partecipare al congresso annuale dell'industria del porno a Las Vegas\u00bb, mentre per quanto riguarda la sua decisione di cambiare carriera ha detto: \u00abGli ho detto che non \u00e8 come se fossi gi\u00e0 un padrone dell'universo. Stavo lavorando dalle 12-14 ore sei giorni alla settimana. Ho fatto milioni, ma la qualit\u00e0 della mia vita non era proporzionata\u00bb. Steele ha detto che il suo nome d'arte \u00e8 nato durante i giorni in cui lavorava come intermediario, pi\u00f9 precisamente quando ha preso la metropolitana per visitare un cliente (a quel tempo aveva gi\u00e0 deciso di diventare un attore pornografico e di utilizzare Steel come cognome) a Midtown Manhattan e di essere stato colpito dal suono dell'incrocio del viale Lexington Avenue. Nell'aprile 1996 ha iniziato ad apparire in film pornografici nella citt\u00e0 di New York. Ha ottenuto una certa notoriet\u00e0 apparendo in una produzione amatoriale interrazziale insieme a Lynn Carroll, una donna matura (MILF) che avrebbe preso parte a diverse altre scene con Steele. Nel marzo 1998 si \u00e8 trasferito a Los Angeles per dedicarsi a tempo pieno alla sua nuova carriera, inizialmente girando scene per case di produzioni come la West Coast Productions e il regista Spunky, prima di apparire in videocassette prodotte da Anabolic e Diabolic. All'inizio del 2004 si \u00e8 unito per un breve periodo alla Red Light District Video.\nSteele si esibisce e dirige esclusivamente per la sua casa di produzione, la Mercenary Motion Pictures (con sede a Encino), che ha fondato nel 2003 e di cui \u00e8 presidente e direttore operativo sin dal 2005, con un profitto annuale di 2,6 milioni di dollari. Nel 2013 si \u00e8 unito anche alla lista di registi per lo studio Evil Angel. Steele ha lavorato come modello e ha recitato in diversi ruoli minori di serie televisive. Nel 2007 \u00e8 infatti apparso in due puntate della serie televisiva in onda su Showtime intitolata \"Weeds,\" mentre nel 2009 \u00e8 apparso nel film \"Crank 2: High Voltage\" e in una puntata della serie televisiva FX \"Nip/Tuck\".\nVita privata.\nSteele \u00e8 stato sentimentalmente legato alla collega attrice e regista Vanessa Blue dal 1999 al 2006 e la coppia \u00e8 apparsa insieme sia su \"Playboy TV\" (pi\u00f9 precisamente nel programma televisivo durato due stagioni e intitolato \"Lex in the City\") sia in diversi altri film prima di separarsi nel giugno 2006. Nel 2008 la coppia si \u00e8 fatta causa a vicenda per il possesso di numerosi video che erano apparsi in passato sotto l'etichetta Mercenary Pictures, tuttavia raggiungendo un accordo nel marzo 2009. Essendosi diplomato in storia e in studi afro-americani ha sviluppato la consapevolezza della politica statunitense e dei diritti degli afroamericani, esprimendo il suo sostegno per la campagna presidenziale di Barack Obama nel 2008. Al febbraio 2016 Steele era sposato con la collega franco-canadese Savana Styles."}
{"id": "2417529", "revid": "767487", "url": "https://it.wikipedia.org/wiki?curid=2417529", "title": "Alien Army", "text": "Gli Alien Army sono un collettivo di DJ nato nel 1996.\nStoria del gruppo.\nIl collettivo nasce nel 1996 dall'esigenza di DJ Skizo di riunire tutti i pi\u00f9 grandi DJ italiani di talento che operano sui giradischi. In brevissimo tempo, infatti, gli Alien Army collezionano il pi\u00f9 alto numero di titoli nelle competizioni di \"Turntablism\" italiane, affermandosi anche a livello europeo e mondiale. Il gruppo crea uno stile proprio che esporta discograficamente in tutto il mondo, fondando una \"scuola\" di pensiero che ancora oggi \u00e8 fonte di ispirazione.\nNel 2005, dopo l'esperienza del \"GT Tour\", i membri della Crew intraprendono un percorso di sperimentazione artistica individuale alla ricerca di nuove e stimolanti percezioni musicali. Nel 2011 si concretizza la reunion ufficiale del gruppo e si aggiunge il Campione del Mondo IDA 2010 DJ Mandrayq. Nel 2013 fa il suo debutto nella Crew DJ Simo G, tre volte campione italiano KCS e B4B, che ha rappresentato l'Italia al Worldwide B4B 2014. Al team si aggiungono poi DJ Fakser (campione DV/DJ-Tech Online Scratch Battle 2013), DJ 5L (campione KCS 2014) e il produttore Chryverde (membro del collettivo Waamoz). Nel 2021 entra nella crew DJ Bront (campione IDA Italy 2018; KCS 2019; DMC Italy 2019/2020) debuttando con il singolo \"Top of the World\"."}
{"id": "2417534", "revid": "715366", "url": "https://it.wikipedia.org/wiki?curid=2417534", "title": "Do-Re-Mi (Rodgers e Hammerstein)", "text": "Do-Re-Mi \u00e8 una canzone tratta dal musical del 1959 di Rodgers e Hammerstein, \"Tutti insieme appassionatamente\".\nNella storia, viene utilizzata da Maria (che nella prima assoluta era Mary Martin), la protagonista del musical, per insegnare le note della scala musicale ai bambini della famiglia von Trapp, che imparano a cantare per la prima volta, poich\u00e9 il padre proib\u00ec ogni frivolezza dopo la morte della loro madre. La canzone ha la particolarit\u00e0 di far intonare ogni sillaba del testo, uguale alla nota musicale, con la relativa intonazione della nota.\nNella versione teatrale, Maria canta la canzone del soggiorno della casa del Capitano von Trapp, subito dopo essersi presentata ai bambini. Comunque, quando Ernest Lehman realizz\u00f2 l'adattamento della sceneggiatura per l'omonimo film del 1965, spost\u00f2 la canzone in un momento successivi della storia: nel film, Maria ed i bambini cantano questa canzone in una sequenza che li ritrae prima su un prato montano e poi mentre vagano allegramente per Salisburgo.\nIl brano divenne subito molto popolare ed \u00e8 oggi una delle prime canzoni che vengono insegnate ai bambini, sia nella forma cantata che eseguita su semplici strumenti musicali. Ci\u00f2 \u00e8, tra l'altro, possibile in quanto la melodia \u00e8 molto semplice e basata sulle otto note della scala di Do maggiore per cui venne originariamente scritta nella versione teatrale di \"The Sound of Music\". Comunque, nella versione cinematografica venne trasposta a Si bemolle per minimizzare la transizione fra suono e testo.\nGli abbinamenti.\nItaliano.\n\u00abe poi si torna al Do\u00bb\nPrecedenti musicali.\nOpere che prestassero in sequenza le note della scala musicale non erano una novit\u00e0 nel panorama musicale precedente, come ad esempio il brano strumentale \"Ut Re Mi Fa Sol La\" tratto dal \"Fitzwilliam Virginal Book\".\nA causa dello scopo didattico che la canzone ha nella trama del musical, non \u00e8 sorprendente che la musica di Rodgers per \"Do-Re-Mi\" riporti una progressione armonica per realizzare una chiara esposizione delle sillabe. Una di queste progressioni, iniziante con la parola \u00abSew: a needle pulling thread\u00bb ha un significato molto simile, pur se casuale, al passaggio composto quasi un secolo prima dal compositore russo C\u00e9sar Cui in un duetto della sua opera \"Il prigioniero del Caucaso\":"}
{"id": "2417535", "revid": "767487", "url": "https://it.wikipedia.org/wiki?curid=2417535", "title": "Alliance Ethnik", "text": "L'Alliance Ethnik \u00e8 gruppo di artisti francesi in cui ognuno dei componenti ha origini diverse (italiane, algerine e congolesi); il nome del gruppo \u00e8 dovuto a questo. (Letteralmente \"alleanza etnica\").\nStoria.\nDopo la realizzazione di un demo e alcuni concerti nel 1992, il gruppo esordisce ufficialmente nel 1994 con il singolo \"Simple Et Funky\", dal discreto successo.\nNel 1999 gli Alliance Ethnik pubblicano \"Fat Comeback\" per l'etichetta Delabel, che comprende collaborazioni con artisti hip hop come De La Soul, Biz Markie e Rahzel. I singoli estratti sono \"No Limites\" e \"Jam\", usciti entrambi nel 2000.\nDue anni dopo esce \"Best of;\" dopo l'annuncio del loro scioglimento, K-Mel continuer\u00e0 la carriera come solista."}
{"id": "2417536", "revid": "287204", "url": "https://it.wikipedia.org/wiki?curid=2417536", "title": "Seconda Lega (hockey su ghiaccio)", "text": "La Seconda Lega \u00e8 il 4\u00ba campionato di livello (su 6) in Svizzera.\nIl campionato \u00e8 diviso in 3 gruppi (Est, ovest e centro), che sono ancora divisi in 2 gironi.\nRegular season.\nLe squadre si affrontano (andata e ritorno), le miglior 4 di ogni girone fanno i play-off contro le miglior 4 del girone del stesso gruppo, il vincente va in Prima Lega; invece l'ultimo affronta l'ultimo dell'altro girone per rimanere in Seconda Lega."}
{"id": "2417543", "revid": "767487", "url": "https://it.wikipedia.org/wiki?curid=2417543", "title": "Il principe delle volpi (film)", "text": "\"Il principe delle volpi (Prince of Foxes)\" \u00e8 un film del 1949 diretto da Henry King, tratto dal romanzo del 1947 \"Il principe delle volpi\", di Samuel Shellabarger, ambientato in un immaginario Medioevo italiano e adattato per la Fox da Milton Krims. Personaggio protagonista \u00e8 Andrea Orsini, che non si piega agli intrighi di Cesare Borgia, suo padrone e generale, e per amore passa al nemico. Fatto prigioniero, riesce a fuggire e a guidare la riscossa contro il tiranno.\nSplendido bianco e nero di Leon Shamroy (candidato all'Oscar), il film fu girato prevalentemente nell'Italia centrale: a Siena con immagini della Sala del Mappamondo del Palazzo Comunale, San Marino, San Gimignano e Monteriggioni. Il film presenta diverse sequenze realizzate nel Castello di Gradara (PU) nelle Marche. Invece la Ferrara del Cinquecento fu ricostruita a Cinecitt\u00e0. Un'ulteriore scena \u00e8 stata inoltre girata lungo il canale Mortacino a Terracina (LT) (Fonte: www.terracinablog.com).\nOrson Welles fu scritturato con un compenso altissimo (100.000 dollari) durante una delle tante interruzioni della lavorazione del suo \"Otello\".\nTrama.\n\u00c8 il 1500 e Cesare Borgia, il \"principe\" esaltato da Niccol\u00f2 Machiavelli nel suo trattato, detiene pieni poteri sulla Toscana e sui territori del Centro Italia. Infatti Cesare, come i suoi fratelli e sorelle, \u00e8 il figlio del corrotto e ricco Rodrigo Borgia, salito al trono pontificio come Papa Alessandro VI, il quale, pur consapevole di tutti i misfatti e gli omicidi che compie il figlio per il desiderio di potere, lo lascia fare ed inoltre occulta tutte le prove che potrebbero incastrarlo.\nObiettivo di Cesare \u00e8 quello di conquistare il Ducato di Ferrara governato da Alfonso d'Este, figlio del grande Ercole I e marito di Lucrezia, sorella incesta di Cesare. Per impadronirsi definitivamente del trono estense, Cesare progetta di uccidere con una congiura Alfonso e, a tale scopo, assolda Andrea Orsini, il quale per\u00f2 disobbedisce e fugge a Venezia, dove si innamora della nobildonna Camilla Baglione e cerca di rubare un prezioso quadro. Intanto il duca Alfonso assume come guardia del corpo e sicario Mario Belli.\nFuggito da Venezia perch\u00e9 riconosciuto da alcune spie, Orsini giunge nei pressi di Ferrara, dove ritrova i suoi veri genitori e scopre le sue povere origini, sebbene sia stato chiamato per anni col nome \"Orsini\". Per conto di Don Esteban, rivale di Borgia, intraprende una nuova missione, ovvero quella di infiltrarsi nella corte estense e scoprire i piani di Alfonso. Cesare Borgia sospetta un nuovo tradimento di Andrea, ora ridefinito \"Lo Zoppo\", e assolda segretamente Mario Belli per compiere una nuova spedizione in Emilia-Romagna. Anche Camilla Baglione interviene in aiuto del suo amato Andrea contro Cesare Borgia.\nDurante uno scontro, Belli e Andrea superano la loro rivalit\u00e0 e stringono un rapporto di amicizia che si consolida nel tempo, portando l'uno a cospirare contro Don Esteban per derubarlo e l'altro a cercare di uccidere Cesare Borgia. Ma i rispettivi piani falliscono, e a farne le spese \u00e8 Camilla, che viene catturata da Cesare Borgia, rinchiusa in prigione e condannata a morte.\nAndrea e Belli, ormai alleati, si scontrano con i due padroni nella battaglia decisiva per sconfiggere l'Emilia-Romagna. Don Esteban viene ucciso da Andrea, mentre Borgia si ritira, anche lui sconfitto. Andrea e Camilla possono coronare il loro sogno d'amore sposandosi, mentre Cesare Borgia finir\u00e0 progressivamente in miseria, fino a perdere la sua ultima guerra."}
{"id": "2417544", "revid": "1573940", "url": "https://it.wikipedia.org/wiki?curid=2417544", "title": "Myrmeciinae", "text": "Le Myrmeciinae sono una sottofamiglia della famiglia Formicidae che in passato, era presente in tutto il mondo, ma \u00e8 ora limitata in Australia e Nuova Caledonia.\nBiologia.\nNella specie \"Myrmecia pyriformis\" \u00e8 stata documentata la presenza di operaie che, in caso di perdita della regina, sono in grado di accoppiarsi con i maschi e di riprodursi. Tale modalit\u00e0, comune tra le specie della sottofamiglia Ponerinae, potrebbe essere presente anche in altre specie della sottofamiglia Myrmeciinae.\nTassonomia.\nLa sottofamiglia comprende due generi viventi e 6 fossili:"}
{"id": "2417545", "revid": "22475", "url": "https://it.wikipedia.org/wiki?curid=2417545", "title": "Rito di passaggio", "text": "Un rito di passaggio \u00e8 un rituale che segna il cambiamento di un individuo da uno status socio-culturale ad un altro, cambiamenti che riguardano il ciclo della vita individuale; il caso paradigmatico \u00e8 quello dei riti di iniziazione, ma anche altri avvenimenti come la nascita, la morte, il matrimonio o la menopausa, o anche altre situazioni connesse o meno ad avvenimenti biologici, possono essere gestite socialmente mediante tale tipologia di riti. Il rituale si attua, il pi\u00f9 delle volte, in una cerimonia o in prove diverse.\nI riti di passaggio permettono di legare l'individuo al gruppo, ma anche di strutturare la vita dell'individuo a tappe precise, che permettono una percezione tranquillizzante dell'individuo nel rapporto con la sua temporaneit\u00e0 e con la sua mortalit\u00e0.\nQuesto fenomeno ha dunque un ruolo importante per l'individuo, per la relazione tra l'individuo e il gruppo e per la coesione del gruppo nel suo insieme.\nTale tipologia rituale \u00e8 stata indicata come universalmente diffusa dall'etnologo Arnold Van Gennep (1873-1957), che la descrisse per primo nel 1909. Successivamente tale categoria concettuale \u00e8 stata costantemente utilizzata dagli studiosi di scienze etno-antropologiche per descrivere rituali presso i pi\u00f9 disparati gruppi sociali.\nCaratteristiche.\nIl rito \u00e8 riconosciuto tale per tre importanti caratteristiche:\nTipologie ed esempi.\nEsempi di eventi del ciclo della vita che tipicamente vengono gestiti tramite pratiche che possono essere classificate come riti di passaggio sono:\nRiti di nascita.\nI riti di nascita hanno lo scopo di integrare il neonato nella famiglia e nella societ\u00e0, imponendogli un nome e presentandolo in pubblico. Tra i riti di nascita pi\u00f9 noti vi sono le Anfidromie nell'Antica Grecia, il dies lustricus nell'Antica Roma, la circoncisione rituale (Brit mil\u00e0) nell'ebraismo, il battesimo nel cristianesimo, il namakarana samskara nell'induismo e l'\u02bfAq\u012bqa nell'islam. \nNel buddhismo non c'\u00e8 un rito di nascita ufficiale poich\u00e9 questa religione non ha sacramenti, tuttavia vi sono riti legati alle tradizioni locali, in cui generalmente si chiede ad un monaco di recitare preghiere e canti religiosi per il neonato. \nIn Cina le famiglie taoiste e confuciane celebrano la cerimonia del \"man yue\" (luna piena): quando il bambino compie 30 giorni si fanno offerte alle divinit\u00e0 e agli antenati e si invitano parenti e amici a festeggiare il nuovo nato. Gli invitati portano regali per il bambino e ricevono in cambio dolci e uova sode dipinte di rosso.\nRiti di iniziazione.\nI riti di iniziazione segnano il passaggio dell'individuo alla maturit\u00e0. A questa tipologia di riti appartengono le cerimonie dell'efebato nell'Antica Grecia, le cerimonie della Liberalia nell'Antica Roma, il Navjote nello zoroastrismo, la Bar mitzvah nell'Ebraismo, l'Upanayana nell'induismo e il sacramento della Confermazione nella religione cattolica. La religione islamica prevede al compimento dei quindici anni l'obbligo di seguire le prescrizioni religiose sulla preghiera e il digiuno, ma sia il Corano che la Sunna non prevedono che il raggiungimento di questo traguardo sia sancito da una cerimonia formale. \nNel buddhismo vi sono riti di passaggio alla maturit\u00e0 che variano a seconda della corrente religiosa. Il Buddhismo Theravada prevede prima del compimento dei vent'anni il soggiorno in un monastero durante il periodo di Vassa; il periodo di permanenza in monastero varia generalmente da uno a tre mesi (ma pu\u00f2 protrarsi fino a tre anni) e il soggiorno inizia con la cerimonia detta \"Shinbuy\". Il Buddhismo Zen prevede invece al compimento dei vent'anni la cerimonia \"Jukai\", che si svolge in un tempio buddhista davanti ad un monaco; ciascun partecipante recita solennemente la \"presa di rifugio\" nella Triplice Gemma e si impegna a seguire i precetti buddhisti. \nIn Cina la tradizionale cerimonia di passaggio all'et\u00e0 adulta \u00e8 il Guan Li, di origine confuciana ma poi divenuta un rito laico; in epoca moderna \u00e8 caduta in disuso tranne che nelle zone e negli ambienti pi\u00f9 legati alla tradizione ed \u00e8 stata sostituita da feste collettive per i diciottenni organizzati da scuole o gruppi, in cui i ragazzi indossano la divisa scolastica o un abito tradizionale cinese.\nCerimonie di iniziazione sono effettuate anche per la conversione ad una religione o per l'ingresso in una societ\u00e0 segreta come la massoneria.\nRiti matrimoniali.\nI riti matrimoniali, o nozze, sono la celebrazione pubblica di natura religiosa o civile, che sancisce il matrimonio tra due o pi\u00f9 persone.\nRiti funebri.\nI riti funebri hanno lo scopo di esprimere pubblicamente il dolore e la solidariet\u00e0 alla famiglia della persona scomparsa, aiutando la comunit\u00e0 del defunto ad accettare la nuova situazione.\nTre stadi.\nVan Gennep osserv\u00f2 durante i suoi studi la tripartizione in tre stadi dei riti di iniziazione:\nNella prima fase l'individuo viene separato dal contesto in cui si trova (es. l'individuo viene mascherato e portato nella foresta), nella seconda attraversa un passaggio simbolico che rappresenta il culmine della cerimonia (ad esempio affronta una prova), nella terza viene reintegrato alla sua esistenza con un nuovo status sociale.\nCaratteristica fondamentale di tali passaggi \u00e8 la fisicit\u00e0 con cui vengono messi in atto: il rituale prevede generalmente effettivi movimenti dell'individuo che viene fisicamente distaccato, attraversa fisicamente una soglia simbolica (oppure subisce delle modifiche corporali permanenti), viene fisicamente reintegrato. Tale aspetto rende i riti di passaggio di grande interesse per l'antropologia del corpo.\nLa liminalit\u00e0 che caratterizza la fase di transizione di un rito di passaggio \u00e8 stata analizzata anche da Victor Turner, che considera in particolare il peculiare cameratismo che si crea tra coloro che sperimentano tale condizione. Turner chiama \"communitas\" questa modalit\u00e0 d'interazione sociale di sostanziale egualitarismo fondata su un reciproco adattamento empatico anzich\u00e9 su un sistema di regole e interazioni stabilite (in una certa misura) dalla norma sociale. Secondo Turner essa assicura il \"riconoscimento di un legame umano generico ed essenziale, senza il quale non potrebbe esistere alcuna societ\u00e0\".\nFondamentali sono gli approfondimenti che Turner avanza: dallo studio dei riti di passaggio tra gli ndembu \u2013 e tra questi \u00e8 fondamentale la descrizione che fa del rito di circoncisione Il Mukanda, nel suo libro La foresta dei simboli \u2013 alla definizione dell'importanza della liminalit\u00e0 nelle societ\u00e0 tradizionali, fino ad arrivare a individuare momenti di passaggio di stato e di posizione anche nelle societ\u00e0 complesse che chiamer\u00e0 fenomeni \"liminoidi\". L'intero percorso teorico di Turner \u00e8 segnato dallo \u00absviluppo del concetto di rito di passaggio e in particolare di liminalit\u00e0, fino ad arrivare all'antropologia della performance e all'antropologia dell'esperienza\u00bb.\nIl fatto che tale tipologia di rituali sia generalmente accompagnata ai fondamentali avvenimenti \"biologici\" o \"naturali\" della vita dell'individuo (nascita, pubert\u00e0, morte, etc.) non significa che essi rappresentino una mero atto di accettazione di tali eventi. Il rituale \u00e8 un potente atto sociale che proprio nel momento in cui l'ordine sociale viene alterato dagli eventi naturali ricrea un nuovo stato sociale, differente da quello precedente. \u00c8 un atto performativo, nel senso che pur rispondendo ad una codificazione \u00e8 compiuto da uomini che nel compiere il rito possono sfruttare l'elasticit\u00e0 del suo schema per perseguire obiettivi non tradizionali.\nRito di passaggio e violenza.\nIl rito iniziatico pu\u00f2 comprendere forme di violenza procurata.\nSecondo Giovanni Jervis, \u00abnella cultura maschile la violenza \u00e8 un modello di comportamento tipico quando, ad esempio, il passaggio da una sfera di vita a un'altra si compie in forma rituale. Nei riti di iniziazione, quali sono praticati nei collegi, nell'esercito o nelle organizzazioni criminali, i novizi devono dimostrare la loro capacit\u00e0 di sopportare il dolore fisico e di procurarlo agli altri\u00bb."}
{"id": "2417549", "revid": "830939", "url": "https://it.wikipedia.org/wiki?curid=2417549", "title": "Borys Verlins'kyj", "text": "Fu uno dei pi\u00f9 forti giocatori sovietici degli anni Venti. Il suo pi\u00f9 grande successo \u00e8 stata la vittoria nel 6\u00ba Campionato sovietico, che si gioc\u00f2 a Odessa nel 1929. Era sordomuto dalla nascita.\nNel grande Torneo internazionale di Mosca del 1925 (vinto da Efim Bogoljubov) sconfisse nell'incontro diretto l'allora campione del mondo Jos\u00e9 Ra\u00fal Capablanca.\nNel corso della sua carriera sconfisse molti altri grandi campioni, tra cui Aleksandr Alechin, Efim Bogoljubov, Akiba Rubinstein, David Bron\u0161tejn e Andor Lilienthal.\nAltri risultati di rilievo:\nNel 1950 la FIDE gli attribu\u00ec il titolo di Maestro Internazionale (quando il titolo venne istituito)."}
{"id": "2417554", "revid": "92723", "url": "https://it.wikipedia.org/wiki?curid=2417554", "title": "Boris Verlinsky", "text": ""}
{"id": "2417559", "revid": "154893", "url": "https://it.wikipedia.org/wiki?curid=2417559", "title": "Bronchite acuta irritativa", "text": ""}
{"id": "2417560", "revid": "154893", "url": "https://it.wikipedia.org/wiki?curid=2417560", "title": "Radiazione UV", "text": ""}
{"id": "2417563", "revid": "1442080", "url": "https://it.wikipedia.org/wiki?curid=2417563", "title": "Internazionali BNL d'Italia 2009 - Singolare femminile", "text": "Il singolare femminile dell'Internazionali BNL d'Italia 2009 \u00e8 stato un torneo di tennis facente parte del WTA Tour 2009.\nJelena Jankovi\u0107 era la detentrice del titolo ma ha perso ai quarti contro Svetlana Kuznecova.\nDinara Safina ha vinto in finale contro Svetlana Kuznecova 6\u20133, 6\u20132.\nTeste di serie.\nLe prime 8 teste di serie hanno ricevuto un bye per il 2\u00ba turno"}
{"id": "2417567", "revid": "287204", "url": "https://it.wikipedia.org/wiki?curid=2417567", "title": "Lega Nazionale A 1999-2000 (hockey su ghiaccio)", "text": "La stagione 1999-2000 del campionato svizzero di hockey su ghiaccio ha visto campioni i ZSC Lions, mentre la regular season \u00e8 stata vinta dall'HC Lugano.\nPlayout.\nRapperswil-Jona Lakers 2 - SCL Tigers 4 (2-5; 4-1; 0-4; 2-4; 5-1; 0-3)\nSpareggio (LNA-LNB).\nRapperswil-Jona Lakers 4 - EHC Chur 1 (5-4; 5-1; 4-5; 5-2; 3-1)\nI Rapperswil-Jona Lakers rimangono in LNA, ma dato l'allargamento del campionato a dodici squadre, vengono promossi automaticamente anche l'EHC Chur e l'HC La Chaux-de-Fonds."}
{"id": "2417568", "revid": "113173851", "url": "https://it.wikipedia.org/wiki?curid=2417568", "title": "Walter Christaller", "text": "\u00c8 considerato il principale fondatore della Teoria delle localit\u00e0 centrali, un modello che descrive la gerarchizzazione dei centri urbani e la relativa organizzazione delle reti economiche e di servizi che connettono le varie localit\u00e0. Il modello \u00e8 a sua volta alla base della teoria del Funzionalismo.\nSecondo la Teoria delle Localit\u00e0 Centrali, gi\u00e0 abbozzata da altri studiosi nella seconda met\u00e0 dell'Ottocento, le comunit\u00e0 umane si organizzano in modo tale che i centri urbani fungano da \"localit\u00e0 centrali\" deputate a fornire servizi a tutta la regione circostante. Le dimensioni del centro urbano dipendono direttamente dalla qualit\u00e0 e dalla quantit\u00e0 dei servizi offerti, oltre che dalla raggiungibilit\u00e0 e dal numero di consumatori dell'area circostante. Queste caratteristiche sono riassunte con i concetti di Centralit\u00e0, Portata e Soglia Geografica.\nBiografia.\nFiglio di Erdmann Gottreich Christaller, scrittore, e pastore evangelista, e di Helen Christaller scrittrice evangelista di popolari racconti per bambini. Nipote di Johann Gottlieb Christaller, linguista e missionario in Africa Occidentale.\nSi iscrisse prima alla facolt\u00e0 di filosofia di Heidelberg e poi a quella di economia di Monaco. I suoi studi furono interrotti nel 1914 dallo scoppio della Prima guerra mondiale. Arruolato con il grado di ufficiale ricevette diverse ferite in combattimento. Al termine della guerra matur\u00f2 idee pacifiste e socialiste.\nNei dieci anni successivi si dedic\u00f2 ai lavori pi\u00f9 disparati (minatore, muratore, giornalista, dirigente di una societ\u00e0 di costruzioni in prefabbricato). Si spos\u00f2 nel 1921 ed ebbe tre figli, ma il matrimonio fu di breve durata (divorzi\u00f2 nel 1928). Nel 1922 si iscrisse al Partito Socialdemocratico Tedesco (SPD).\nNel 1929 riprese gli studi universitari e fu inviato come agrimensore nella Germania meridionale. In seguito alla poderosa mole di osservazioni raccolte nel corso del suo lavoro, Christaller not\u00f2 una certa regolarit\u00e0 nella distribuzione delle citt\u00e0 e delle cittadine della regione. L'osservazione fu alla base della sua Teoria delle Localit\u00e0 Centrali, elaborata negli anni successivi e presentata in una celebre dissertazione, \"Le localit\u00e0 centrali della Germania meridionale\", nel 1933. Nel 1938 ottenne la docenza all'Universit\u00e0 di Friburgo in Brisgovia.\nNel 1940 Christaller ader\u00ec al Partito Nazista e, durante la Seconda guerra mondiale, lavor\u00f2 alla dipendenze di Heinrich Himmler nell'Ufficio di Pianificazione del Commissariato del Reich. Venne inviato in Cecoslovacchia, Polonia e in Unione Sovietica dove si occup\u00f2 della riorganizzazione dei territori conquistati dai nazisti, applicando i principi della Teoria delle Localit\u00e0 Centrali.\nDopo la sconfitta del Terzo Reich Christaller ader\u00ec al Partito comunista (1948) e torn\u00f2 al Partito Socialdemocratico nel 1953. Nel frattempo continu\u00f2 a vivere in Germania Occidentale (nella casa della madre presso Darmstadt) pubblicando diversi articoli scientifici, senza tuttavia essere pi\u00f9 associato ad alcuna universit\u00e0.\nOnori.\nNel 1964 venne premiato dall'Associazione dei Geografi Americani.\nNel 1968 ricevette due dottorati di ricerca \"honoris causa\" presso le universit\u00e0 di Lund e di Bochum.\nIl premio di Geografia Applicata Walter Christaller \u00e8 stato istituito in suo onore."}
{"id": "2417570", "revid": "125307249", "url": "https://it.wikipedia.org/wiki?curid=2417570", "title": "Orlando Anderson", "text": " Venne ipotizzato che potesse essere stato l'esecutore materiale dell'omicidio del rapper Tupac Shakur.\nBiografia.\nCresciuto nella parte sud di Compton (il \"southside\"), Anderson crebbe in un nucleo familiare del quale faceva parte anche Duane \"Keffee D\" Davis, fratello di sua madre nonch\u00e9 membro di spicco della gang dei \"Southside Crips\". Lo stesso Orlando, nonostante una dignitosa carriera scolastica, inizi\u00f2 a frequentare l'ambiente della gang in giovanissima et\u00e0, tanto da meritare un soprannome all'interno della stessa, \"Baby Gangsta Lane\". La gang dei Crips era notoriamente rivale di quella dei Bloods; in particolare a Compton, che ha dato i natali a numerosi rapper e protagonisti dell'industria discografica (come gli N.W.A., Eazy-E e Dr. Dre, Kendrick Lamar, The Game, MC Eiht, Dj Quik) e, negli anni dell'adolescenza di Anderson due gruppi dominavano il territorio: da una parte i Southside Crips e dall'altra i Mob Pirus, la gang con cui era affiliato il potente impresario musicale Suge Knight, creatore della Death Row Records assieme a Dr. Dre, e personaggio rilevante all'interno dei Pirus. Stante questa rivalit\u00e0 \"naturale\", in quegli anni fra i due gruppi la tensione era notevole.\nNell'estate del 1996 in un negozio di un centro commerciale, Anderson assieme ad altri Crips, individu\u00f2 alcuni Mob Bloods vicini a Suge Knight e alla Death Row, fra cui Trevon \"Trey\" Lane. Anderson colp\u00ec alla nuca Travon Lane e gli sfil\u00f2 una preziosa catena di oro e diamanti con il logo della Death Row Records, che soltanto gli artisti e alcuni membri di grande rilievo dell'entourage di Knight possedevano.\nTempo dopo, la notte del 6 settembre, a Las Vegas, l'entourage della Death Row Records, presente in grande numero nel Nevada per l'incontro di Mike Tyson, amico personale di Knight e di Tupac Shakur, stella della Death Row, attraversava la casa da gioco Mgm subito dopo il match. In quei momenti Travon Lane, che procedeva a fianco a Shakur, individuava Orlando Anderson poco lontano e lo faceva notare al rapper. Tupac si scagli\u00f2 addosso ad Anderson sferrandogli un pugno in faccia, anche gli altri membri della Death Row si aggiunsero all'aggressione e Anderson fu malmenato violentemente dal gruppo. Le telecamere di sorveglianza dell'hotel ripresero tutto la scena. Tre ore dopo Shakur venne ucciso colpito da diversi proiettili, sparati da una Cadillac bianca.\nLe testimonianze dirette e le fonti rintracciabili dalle forze dell'ordine e anche da giornalisti concordano nella composizione del gruppo di passeggeri della Cadillac: si trattava di quattro uomini di colore. In un libro che poi \u00e8 servito come spunto per il documentario omonimo \"Murder Rap\", Greg Kading, detective dell'LAPD a cui negli anni duemila fu riassegnato il caso dell'omicidio di The Notorious B.I.G., raccoglie una intervista di Duane \"Keffe D\" Davis, che identifica i 4 occupanti della Cadillac bianca, sostenendo in particolare che lui e il nipote Anderson fossero presenti e che lo stesso Orlando avrebbe sparato e ucciso Tupac Shakur. Diversi testimoni raccontarono che Anderson si sarebbe perfino vantato di aver sparato al rapper, e che addirittura fosse solito percorrere le strade di Compton con la musica del rapper ucciso a volume elevato nella sua auto.\nIl Las Vegas Metropolitan Police Department inser\u00ec Anderson nell'elenco dei sospettati. Afeni Shakur, madre di Tupac Shakur, accus\u00f2 Anderson dell'omicidio. Il caso sarebbe finito in tribunale a settembre 1998, ma l'avvenuto decesso dell'unico imputato imped\u00ec che ci\u00f2 avvenisse. Infatti Anderson venne ucciso il 29 maggio 1998, dopo uno scontro a fuoco con Michael Stone e il nipote Jerry Stone, in un autolavaggio di Compton. I tre furono protagonisti di una feroce sparatoria, e morirono poco dopo al King-Drew Medical Center di Los Angeles. Michael Reed Dorrough, l'unico sopravvissuto, fu in seguito arrestato e accusato dell'omicidio."}
{"id": "2417571", "revid": "352448", "url": "https://it.wikipedia.org/wiki?curid=2417571", "title": "Linea del frost", "text": ""}
{"id": "2417579", "revid": "767487", "url": "https://it.wikipedia.org/wiki?curid=2417579", "title": "Arrested Development (gruppo musicale)", "text": "Gli Arrested Development sono un gruppo hip hop statunitense di Atlanta fondato alla fine degli anni 1980 dal rapper Speech, i cui genitori possiedono il \"Milwaukee Community Journal\", giornale locale, e da DJ Headliner.\nBiografia.\nGli Arrested Development realizzano il primo album \"3 Years, 5 Months and 2 Days in the Life Of...\", ovvero il tempo impiegato dalla band per trovare un contratto discografico. Grazie anche al singolo \u2018'Tennessee'\u2019 l'LP vende oltre quattro milioni di copie, successivamente pubblicano i singoli \"People Everyday\" e \"Mr. Wendal\".\nNel 1992 arrivano a vendere 5 milioni di copie e a vincere 2 Grammy Awards nel 1993 per \"Best Rap Album\" e \"Best New Artist\". La Rivista \"Rolling Stone\" li consacra \"Band Of The Year\".\nNel 1994 esce \"Zingalamaduni\", (parola della lingua Swahili che significa \"l'alveare della cultura\"), poi lo scioglimento del gruppo nel 1996.\nSuccessivamente escono 2 Greatest Hits, e nel 2004 il gruppo torna a riunirsi per il singolo \"Honeymoon Day\" che \u00e8 di lancio all'ultimo album \"Among the Trees\".\nL'ultimo album del gruppo, successivo al ritorno del 2004 \"Among The Trees\", viene intitolato \"Since The Last Time\", e viene commercializzato al di fuori degli Stati Uniti il 18 settembre 2006."}
{"id": "2417583", "revid": "767487", "url": "https://it.wikipedia.org/wiki?curid=2417583", "title": "Ken Chu", "text": "Ha seguito la sua istruzione a Singapore. Famoso anche come compositore mandopop, \u00e8 membro della popolare boy band taiwanese \"F4\", oltre ad aver recitato in vari drama.\nKen parla fluentemente cinese, inglese e cantonese.\nPrima di entrare nel mondo dello spettacolo, Ken lavorava come cameriere in un piccolo ristorante a Taiwan. In quei giorni fu scoperto da Cai Zhi Ping, in creatore degli F4. Ha iniziato a lavorare nello showbiz come assistente part time di alcuni artisti, poi ha iniziato a recitare in varie serie televisive di successo. Grazie a queste, \u00e8 salito alla ribalta. Ha recitato nel famoso drama \"Meteor Garden\" e nel suo seguito \"Meteor Garden II\", che gli procurarono gli ingaggi per due film, \"Sky of Love\" (2003) e \"Tokyo Trial\" (2006). Nel gennaio del 2005, ha pubblicato un attesissimo album solista, intitolato On Ken's Time. Inoltre, ha pubblicato un libro di cucina dal titolo \"Mei Wei Guan Xi\" (Delicious Relations), il 5 gennaio 2006. Il libro \u00e8 stato pubblicato il 4 luglio in Cina, e il 25 novembre in Giappone. Al momento Ken si sta concentrato principalmente sulla carriera di attore.\nIl 24 e 25 febbraio 2007, ha tenuto il primo concerto solista in Giappone, chiamato 2007 [I-KEN] 1st Concert alla \"Tokyo International Forum Hall A\", a tema acustico.\nNel dicembre del 2007, Ken ha recitato insieme a Iza Calzado nel film di produzione filippina \"Batanes: Sa Dulo ng Walang Hanggan\", della Ignite Media Films e diretto da Adolf Alix.\nConquista.\nLibri.\npubblicato: \n5 gennaio 2006 - Taiwan \n4 luglio 2006 - Cina \n25 novembre 2006 - Giappone"}
{"id": "2417596", "revid": "767487", "url": "https://it.wikipedia.org/wiki?curid=2417596", "title": "Languyan", "text": "Languyan \u00e8 una municipalit\u00e0 di Terza classe delle Filippine, situata nella Provincia di Tawi-Tawi, nella Regione Autonoma nel Mindanao Musulmano.\nLanguyan \u00e8 formata da 20 baranggay:"}
{"id": "2417598", "revid": "205250", "url": "https://it.wikipedia.org/wiki?curid=2417598", "title": "Giuseppe Pisante", "text": "Nato a San Severo in Puglia, pap\u00e0 di tre figli e secondogenito di sette fratelli, si \u00e8 trasferito a Milano per gli studi universitari. Cavaliere del lavoro dal 2 giugno 1988 proprietario del gruppo EMIT (Ercole Marelli Impianti Tecnologici), azienda leader in vari settori dell'industria pesante e dello smaltimento di rifiuti solidi e liquidi. Laureatosi in chimica industriale, ha iniziato la propria attivit\u00e0 imprenditoriale in una societ\u00e0 del settore chimico, la Apsa. Ha poi rilevato dalla societ\u00e0 americana Metcalf &amp; Eddy Ltd di Boston unitamente al Gruppo Techint la societ\u00e0 Acqua. Fu presidente della Fineco S.p.A., finanziaria di controllo del Gruppo EMIT che possedeva rilevanti partecipazioni, congiuntamente al Gruppo Veolia, in SIBA, leader in Italia nel settore della costruzione di impianti di trattamento acque e della gestione di concessioni di distribuzione idrica."}
{"id": "2417599", "revid": "320578", "url": "https://it.wikipedia.org/wiki?curid=2417599", "title": "Profondit\u00e0 del frost", "text": ""}
{"id": "2417600", "revid": "110157", "url": "https://it.wikipedia.org/wiki?curid=2417600", "title": "Profondit\u00e0 di congelamento", "text": "La linea del frost - o profondit\u00e0 del frost o profondit\u00e0 di congelamento (in inglese rispettivamente frost line o frost depth o freezing depth) \u2014 \u00e8 la profondit\u00e0 dove di solito la falda acquifera nel suolo si suppone congeli. La profondit\u00e0 del frost dipende dalle condizioni climatiche di una zona, dalle propriet\u00e0 della trasmissione del calore del suolo e da materiali adiacenti, e dalle vicine fonti di calore. Per esempio, la coltre di neve e l'asfalto isolano il suolo e le case possono riscaldare il terreno.\nIn alternativa, nell'Artico e Antartico i siti dove si attua il \"congelamento\" (e anche lo scongelamento) sono cos\u00ec profondi che esso diventa permafrost nel giro di un anno. Infine, nelle regioni tropicali, la linea del frost si pu\u00f2 riferire alla altitudine geografica verticale al di sotto della quale il frost non viene a realizzarsi.\nIl \"fronte del frost\" (\"Frost front\") si riferisce alla posizione mutevole della \"linea del frost\" durante i periodi stagionali di congelamento e scongelamento.\nCodici per gli edifici.\nI codici per gli edifici (in inglese building code o building control) talvolta sono soggetti, in una certa misura, alla \"profondit\u00e0 del frost\" a causa del criosollevamento il quale pu\u00f2 danneggiare gli edifici facendo muovere le loro fondazioni, per questa ragione esse normalmente vengono costruite al di sotto della linea del frost.\nCi sono molti modi per predire la profondit\u00e0 del frost includendo n-fattori, i quali relazionano la temperatura dell'aria a quella del suolo."}
{"id": "2417601", "revid": "320578", "url": "https://it.wikipedia.org/wiki?curid=2417601", "title": "Frost line (glaciologia)", "text": ""}
{"id": "2417603", "revid": "320578", "url": "https://it.wikipedia.org/wiki?curid=2417603", "title": "Frost depth", "text": ""}
{"id": "2417606", "revid": "339392", "url": "https://it.wikipedia.org/wiki?curid=2417606", "title": "Artemivsk", "text": ""}
{"id": "2417610", "revid": "767487", "url": "https://it.wikipedia.org/wiki?curid=2417610", "title": "Uomini di Mare", "text": "Gli Uomini di Mare sono stati un gruppo musicale rap italiano costituito dal rapper Fabri Fibra e dal beatmaker Lato. Il loro primo album, \"Sindrome di fine millennio\", viene considerato l'esordio ufficiale di Fibra. L'album \u00e8 stato definito \"storico\" da Matteo Zampollo su Rolling Stone Italia e, a detta di Simone Coacci di OndaRock, il gruppo ha reso Fibra un \u00abpiccolo eroe locale della old school marchigiana e rivierasca\u00bb.\nStoria del gruppo.\nIl gruppo nasce nel 1994 dall'incontro tra il rapper Fabri Fibra, all'epoca con il nome di Fabbri Fil, e il beatmaker Lato. La prima pubblicazione del duo \u00e8 il demo \"Dei di mare quest'el gruv\", pubblicato nel 1997 attraverso la Teste Mobili Records, etichetta discografica indipendente da loro fondata. Registrato presso lo Studio 114 di Senigallia fra il 1995 e il 1996 con un Tascam a quattro piste, la pubblicazione presenta dodici tracce, di cui quattro interludi e un'introduzione incisa con il rapper Nesly Rice; le prime copie, al posto dell'introduzione, presentavano un breve spezzone della poesia \"Fiore\" di John Donne recitata da Vittorio Sgarbi.\nNel 1999 il gruppo realizza il primo album ufficiale intitolato \"Sindrome di fine millennio\", seguito l'anno successivo dall'EP \"omonimo\". Entrambe le pubblicazioni sono state distribuite dalla Teste Mobili Records. Con il tempo, \"Sindrome di fine millennio\" ha acquisito un notevole successo di critica e oggi \u00e8 considerato un disco culto ed un album storico nell'ambito del rap italiano, importante in particolare per la carriera successiva di Fabri Fibra che da questo album ha avuto la definitiva consacrazione.\nIl gruppo sospende poi l'attivit\u00e0 per cinque anni, tornando nel 2004 con l'EP \"Lato &amp; Fabri Fibra\", questa volta per\u00f2 con l'etichetta Vibrarecords.\nL'interesse sorto per \"Sindrome di fine millennio\" dopo l'arrivo di Fibra alla notoriet\u00e0, e la difficile reperibilit\u00e0 del disco originale, spinsero l'artista a prendere in considerazione una sua ripubblicazione, ma fu costretto a rinunciare a causa dei problemi di copyright derivanti dalla presenza di numerosi campioni non autorizzati di brani di altri artisti. Ad ogni modo, pur di renderlo disponibile ai fans, nel dicembre 2015 Fibra ha messo a disposizione l'album per il download gratuito nel suo sito personale.\nGruppi derivati.\nNel 1997 al duo si aggiunse il rapper bolognese Shezan il Ragio: l'unione diede vita al gruppo Qustodi del tempo, che pubblicarono il demo \"Rapimento dal vulpla\" nello stesso anno attraverso la Tritona Trama. Della durata complessiva di oltre 49 minuti e prodotto in buona parte da Shezan il Ragio, il demo presenta dieci brani di cui il primo \u00e8 un intro e l'ultimo un outro.\nNel 2000 viene formato il collettivo Teste Mobili, composto da Fabri Fibra, Lato, Nesly Rice, Shezan il Ragio, Chime Nadir e DJ Rudy B. Sotto il nome della crew verr\u00e0 pubblicato \"Dinamite Mixtape\". L'anno seguente, grazie ad una collaborazione tra Teste Mobili con il collettivo di turntablist Men in Skratch, nacque il gruppo Piante Grasse, il quale realizz\u00f2 l'album \"Cactus\".\nTeste Mobili Records.\nLa Teste Mobili Records \u00e8 stata l'etichetta discografica indipendente creata dagli Uomini di Mare per poter pubblicare ufficialmente i loro demo e album. Con gli anni entrarono a far parte dell'etichetta anche Nesli, Shezan il Ragio, DJ Rudy B e Chime Nadir. La Teste Mobili Records ha sede nello Studio di registrazione 114 di Senigallia. Nello stesso studio \u00e8 stato prodotto l'album \"Tradimento\", terzo disco da solista di Fabri Fibra."}
{"id": "2417613", "revid": "767487", "url": "https://it.wikipedia.org/wiki?curid=2417613", "title": "Mapun", "text": "Mapun (conosciuta in passato come Cagayan di Tawi-Tawi o Cagayan de Sulu) \u00e8 una municipalit\u00e0 di Quarta classe delle Filippine, situata nella Provincia di Tawi-Tawi, nella Regione Autonoma nel Mindanao Musulmano.\nMapun \u00e8 formata da 15 baranggay:"}
{"id": "2417614", "revid": "767487", "url": "https://it.wikipedia.org/wiki?curid=2417614", "title": "La famiglia Trapp (film)", "text": "La famiglia Trapp (\"Die Trapp-Familie\") \u00e8 un film tedesco del 1956 diretto da Wolfgang Liebeneiner.\nIl film, ambientato a Salisburgo e a Monaco di Baviera, \u00e8 imperniato sulla storia della famiglia di Maria Augusta Kutschera tratta dalla prima parte dell'autobiografia romanzata \"La famiglia Trapp\", e ha avuto un seguito, \"La famiglia Trapp in America\", tratto dalla seconda parte del romanzo.\nProtagonista \u00e8 l'attrice tedesca Ruth Leuwerik nel ruolo di \"Maria Trapp\". Tra i ragazzi, Michael Ande e Ursula Wolff sono destinati ad una lunga carriera di attori.\nIl film ed il suo seguito sono stati prodotti prima del famoso film \"Tutti insieme appassionatamente\" con Julie Andrews., ispirato anch'esso alla medesima autobiografia.\nTrama.\nPer il barone von Trapp, vedovo e padre di sette figli, il ruolo di padre \u00e8 sempre pi\u00f9 difficile, per questo si rivolge ad un vicino monastero che gli invia la novizia Maria per prendersi cura dei bambini. Maria, grazie al suo carattere cordiale e all'affetto che subito prova per i bambini, riesce a farsi accettare ed amare dalla famiglia.\nIl barone lentamente scopre di essere innamorato di Maria e alla fine riesce a convincerla a sposarlo. Intanto Maria insegna a cantare ai bambini, tanto che la famiglia partecipa al Festival di Salisburgo e vince interpretando una canzone popolare austriaca.\nMa nel 1938 l'Austria viene annessa alla Germania e il barone e la sua famiglia decidono di fuggire negli Stati Uniti."}
{"id": "2417619", "revid": "1543377", "url": "https://it.wikipedia.org/wiki?curid=2417619", "title": "Dispilio", "text": "Dispilio (in greco: \u0394\u03b9\u03c3\u03c0\u03b7\u03bb\u03b9\u03cc, in bulgaro: \u0414\u0443\u043f\u044f\u043a, \"Dupjak\") \u00e8 un sito archeologico del periodo neolitico, situato su una isola artificiale del lago Orestiada .\nIl sito si trova nelle vicinanze del moderno villaggio di Dispilio nella Prefettura di Kastoria in Grecia.\nL'insediamento lacustre fu scoperto durante il secco inverno del 1932, il quale fece abbassare il livello del lago svelando tracce dell'insediamento. Un'indagine preliminare venne fatta nel 1935 da Antonios Keramopoulos. Gli scavi iniziarono nel 1992, condotti da George Hourmouziadis, professore di archeologia preistorica all'Universit\u00e0 Aristotele di Thessaloniki. L'ambiente paleolitico del sito, botanica, tecniche di pesca, utensili e ceramiche vennero pubblicati informalmente nel giugno del 2000, sulla rivista greca di archeologia \"\u0395\u03c0\u03c4\u03ac\u03ba\u03c5\u03ba\u03bb\u03bf\u03c2\", e da Hourmouziadis nel 2002. Un ricostruzione dell'insediamento degli abitatori del lago \u00e8 stata eretta vicino al sito per attrarre turisti dalla Grecia stessa e dall'estero.\nIl sito sembra essere stato occupato per un lungo periodo, dagli stadi finali del Neolitico medio (5600-5000 a.C.) al neolitico finale (3000 a.C.). Una quantit\u00e0 di oggetti vennero trovati, comprese ceramiche, elementi strutturali in legno e i resti di un \"passaggio\" in legno , semi, ossa, statuette, ornamenti personali, flauti (uno di essi risale al VI millennio a.C., il pi\u00f9 antico che sia mai stato trovato in Europa) e ci\u00f2 che sembra essere il pi\u00f9 significativo ritrovamento: la Tavoletta di Dispilio incisa."}
{"id": "2417623", "revid": "123940858", "url": "https://it.wikipedia.org/wiki?curid=2417623", "title": "Cifrario", "text": "Un cifrario, nella crittografia, \u00e8 un algoritmo utilizzato per eseguire operazioni o una serie di passaggi ben definiti che possono essere seguiti come una procedura, volte a rendere \"oscuro\", ossia semanticamente non leggibile, un testo di un messaggio in chiaro (\"plain text\") o, al contrario, al ripristino in chiaro di un messaggio precedentemente cifrato. \nCon la locuzione \"codice segreto\" si intende lo stesso che \"cifrario\", mentre le operazioni che richiedono l'utilizzo di tale codice sono dette cifratura.\nEtimologia.\nLa parola \"cifra\" deriva dal termine arabo \u0635\u0641\u0631, \"\u1e63ifr\", che significa \"vuoto\", che gli Arabi usavano per indicare il numero \"0\" (vedi Storia dello Zero). Dopo l'introduzione in Europa dei numeri arabi, si diffuse l'uso di definire come \"cifra\" qualunque numero, non solo lo zero. Si pu\u00f2 forse ritenere che i cifrari furono definiti cos\u00ec perch\u00e9 comprensibili solo a coloro che sapevano come ricostruire il testo in chiaro, un po' come la numerazione araba che era ben diversa da quella romana e quindi nota solo a chi l'aveva studiata.\nDescrizione.\nSpesso \"cifrario\" viene confuso con il termine \"codice\", ma i due concetti, in crittografia, sono molto distinti. Nella crittografia classica i codici operano per sostituzione dei termini usando un vasto libro codice, un elenco di sostituti per rimpiazzare parole e frasi. Ad esempio \"UQJHSE\" potrebbe significare \"Procedere fino alle seguenti coordinate\". Quando si usa un cifrario, l'informazione originale \u00e8 nota come testo in chiaro mentre quella cifrata come testo cifrato. Il testo cifrato contiene tutte le informazioni del testo in chiaro, ma espresse in un formato illeggibile dagli esseri umani o dai computer senza un determinato algoritmo di decifrazione: a chi non \u00e8 in grado di leggerlo, dovrebbe apparire come una sequenza di caratteri senza senso.\nL'operazione svolta da un cifrario dipende normalmente da un'informazione ausiliaria chiamata chiave. La chiave influenza il processo di cifratura: chiavi diverse producono versioni cifrate differenti dello stesso testo in chiaro. La chiave deve essere scelta prima di cifrare il messaggio e senza la sua conoscenza, dovrebbe essere difficile, se non impossibile, decifrare il testo cifrato, sia conoscendo (\"security without obscurity\") sia non conoscendo l'algoritmo di cifratura (\"security through obscurity\").\nCifrari e codici.\nNell'accezione comune, codice generalmente indica \"cifrario\". Nella terminologia tecnica, le parole \"codice\" e \"cifrario\" fanno invece riferimento a due concetti differenti: un codice lavora a livello di significato, cio\u00e8 parole o frasi vengono convertite in qualcosa di differente, spesso con il risultato di rendere pi\u00f9 brevi i messaggi. Un esempio \u00e8 il codice telegrafico Morse, creato per trasmettere i messaggi via cavo tramite impulsi elettrici.\nI cifrari, invece, lavorano ad un livello pi\u00f9 basso, il livello di singole lettere o, come nei moderni cifrari, a livello di bit. Alcuni sistemi usano sia codici che cifrari uniti in un unico sistema di cifratura per aumentare la sicurezza degli schemi. In alcuni casi i termini codice e cifrario sono sinonimo di \"sostituzione\" e \"trasposizione\".\nA causa di alcuni suoi limiti, come la suscettibilit\u00e0 alla crittanalisi e la difficolt\u00e0 di maneggiare voluminosi libri codice, la codifica nei tempi recenti \u00e8 caduta in disuso in favore della moderna crittografia, ed i cifrari sono oggi la tecnica dominante.\nTipi di cifrari.\nC'\u00e8 una gran variet\u00e0 negli schemi di cifratura: i metodi usati nella crittografia pi\u00f9 antica sono sostanzialmente differenti dai moderni sistemi.\nCifrari storici.\nI cifrari antichi, quelli basati sull'uso di carta e penna, sono spesso indicati come cifrari classici. Essi includono i semplici cifrari a sostituzione e quelli a trasposizione. Ad esempio la frase \"BUON GIORNO\" pu\u00f2 essere cifrata come \"ATNM FHNQMN\" dove ogni lettera \u00e8 sostituita da quella che la precede nell'alfabeto, oppure pu\u00f2 essere cifrata come \"BNOO UGROIN\" utilizzando una semplice trasposizione.\nAll'inizio del XX secolo furono inventate delle macchine elettro-meccaniche capaci di eseguire operazioni di cifratura e decifratura usando cifrari polialfabetici ed a trasposizione, come la cifratrice Lorenz o la macchina Enigma. Queste macchine facevano parte delle cosiddette \"macchine a rotori\", il cui funzionamento si basava su dischi rotanti, che provvedevano alla sostituzione polialfabetica delle lettere, combinati con l'uso di collegamenti elettrici, che provvedevano alla loro sostituzione. Le chiavi di cifrature erano impostate mediante la disposizione iniziale dei dischi e dei collegamenti elettrici. Nonostante queste macchine fossero molto pi\u00f9 complesse di qualunque schema fino ad allora visto, i loro cifrari furono violati con l'uso di altre macchine calcolatrici appositamente inventate all'occorrenza, come il calcolatore Colossus.\nCifrari moderni.\nI moderni sistemi di cifratura si dividono in base al tipo di chiave usata ed al tipo di dato fornito in ingresso.\nA seconda del tipo di chiave usata, i cifrari sono divisi in:\nNegli algoritmi a chiave simmetrica (come il DES e l'AES), il mittente ed il destinatario del messaggio devono essere in possesso di un sistema sicuro per potersi scambiare la chiave segreta senza che questa possa essere intercettata da altri; il mittente, poi, utilizza questa chiave per la cifratura del messaggio, ed il destinatario la riutilizza per ottenere il testo decifrato.\nNegli algoritmi a chiave asimmetrica (come l'RSA), invece, ci sono 2 chiavi distinte: la chiave pubblica, di pubblico dominio ed utilizzata da chiunque voglia cifrare un messaggio, ed una chiave privata, nota solo al destinatario del messaggio e da lui utilizzata per recuperare il testo in chiaro.\nA seconda del tipo di dati che i cifrari trattano, essi sono divisi in:\nDimensione della chiave e vulnerabilit\u00e0.\nNel caso di un attacco di natura matematica (come nel caso dell'assenza di qualsiasi informazione utile a violare il cifrario) ci sono 3 fattori estremamente importanti\nLa sola dimensione della chiave, per\u00f2, non esprime in realt\u00e0 l'effettiva robustezza di un cifrario, dato che entrano in gioco diversi fattori legati alla struttura stessa dell'algoritmo ed al tipo di cifratura adottato: ecco perch\u00e9 un cifrario simmetrico con una chiave lunga 128 bit offre lo stesso livello di sicurezza di un cifrario asimmetrico che adotti una chiave lunga 3072 o di un sistema a curve ellittiche con chiave di 512 bit.\nClaude Shannon dimostr\u00f2 con la teoria dell'informazione che l'unico cifrario teoricamente inviolabile (\"cifrario perfetto\") \u00e8 quello che adotta una chiave segreta \"usa-e-getta\" (nel senso che non deve essere \"mai\" riutilizzata), veramente casuale e lunga quanto il messaggio da cifrare: \u00e8 il caso dei cifrari one-time pad, di cui il pi\u00f9 famoso \u00e8 il cifrario di Vernam."}
{"id": "2417624", "revid": "767487", "url": "https://it.wikipedia.org/wiki?curid=2417624", "title": "Panglima Sugala", "text": "Panglima Sugala (in passato Balimbing) \u00e8 una municipalit\u00e0 di Terza classe delle Filippine, situata nella Provincia di Tawi-Tawi, nella Regione Autonoma nel Mindanao Musulmano.\nPanglima Sugala \u00e8 formata da 17 baranggay:"}
{"id": "2417626", "revid": "86343", "url": "https://it.wikipedia.org/wiki?curid=2417626", "title": "Balimbing", "text": ""}
{"id": "2417627", "revid": "1123126", "url": "https://it.wikipedia.org/wiki?curid=2417627", "title": "Penitenziere Maggiore", "text": ""}
{"id": "2417634", "revid": "729019", "url": "https://it.wikipedia.org/wiki?curid=2417634", "title": "Internazionali BNL d'Italia 2009 - Doppio maschile", "text": "Il doppio maschile dell'Internazionali BNL d'Italia 2009 \u00e8 stato un torneo di tennis facente parte dell'ATP World Tour 2009.\nBob Bryan e Mike Bryan erano i detentori del titolo, ma Daniel Nestor e Nenad Zimonji\u0107 li hanno battuti in finale, 7\u20136(5), 6\u20133.\nTeste di serie.\nLe prime 8 teste di serie hanno ricevuto un bye per il 2\u00ba turno."}
{"id": "2417636", "revid": "767487", "url": "https://it.wikipedia.org/wiki?curid=2417636", "title": "Sapa-Sapa", "text": "Sapa-Sapa \u00e8 una municipalit\u00e0 di Quarta classe delle Filippine, situata nella Provincia di Tawi-Tawi, nella Regione Autonoma nel Mindanao Musulmano.\nSapa-Sapa \u00e8 formata da 23 baranggay:"}
{"id": "2417639", "revid": "287204", "url": "https://it.wikipedia.org/wiki?curid=2417639", "title": "Lega Nazionale A 1998-1999 (hockey su ghiaccio)", "text": "La stagione 1998-1999 del campionato svizzero di hockey su ghiaccio ha visto campione l'HC Lugano, mentre la regular season \u00e8 stata vinta dall'HC Ambr\u00ec-Piotta.\nPlayout.\nHC Fribourg-Gott\u00e9ron 4 - SCL Tigers 0 (6-4; 8-3; 2-1; 8-4)\nSpareggio (LNA-LNB).\nSCL Tigers 4 - EHC Chur 3 (3-4; 7-5; 5-3; 6-4; 3-5; 2-3; 7-2)\nI Langnau Tigers rimangono in LNA."}
{"id": "2417640", "revid": "767487", "url": "https://it.wikipedia.org/wiki?curid=2417640", "title": "Piemonte Woman Cup di pallavolo femminile", "text": "La Piemonte Woman Cup \u00e8 stato un torneo amichevole di preparazione per la stagione agonistica di pallavolo femminile riservato alle squadre nazionali; la competizione era organizzata dalla federazione italiana di pallavolo."}
{"id": "2417641", "revid": "110157", "url": "https://it.wikipedia.org/wiki?curid=2417641", "title": "Museo del tesoro di santa Maria dell'Impruneta", "text": "Il Museo del tesoro di santa Maria dell'Impruneta \u00e8 situato nel complesso del santuario di Santa Maria dell'Impruneta.\nSi accede al museo da una porta posta sul lato sinistro della facciata della basilica. Il museo \u00e8 stato inaugurato nel 1987 e contiene oreficerie, argenterie, manoscritti miniati e altro materiale legato alla storia del santuario.\nLe sale.\nNei pressi la biglietteria si trovano alcune immagini riproducenti la \"Madonna dell'Impruneta\", tali immagini risalgono ad un periodo compreso tra il XVIII e il XIX secolo."}
{"id": "2417644", "revid": "767487", "url": "https://it.wikipedia.org/wiki?curid=2417644", "title": "Simunul", "text": "Simunul \u00e8 una municipalit\u00e0 di Quarta classe delle Filippine, situata nella Provincia di Tawi-Tawi, nella Regione Autonoma nel Mindanao Musulmano.\nSimunul \u00e8 formata da 15 baranggay:"}
{"id": "2417646", "revid": "228587", "url": "https://it.wikipedia.org/wiki?curid=2417646", "title": "Aurelio Robotti", "text": "Biografia.\nAurelio C. Robotti, tenente del Genio Aeronautico e docente del Politecnico di Torino, \u00e8 stato uno dei pionieri delle attivit\u00e0 spaziali in Italia, soprattutto nel campo della propulsione a liquido, che studi\u00f2 a partire dalla fine degli anni quaranta.\nAl mondo della ricerca missilistica Robotti si accost\u00f2 gi\u00e0 dal 1941, mentre era in servizio nel Genio Aeronautico. Lasciato il Genio nel 1949, fond\u00f2 la Te.Co., e cominci\u00f2 una serie di esperimenti con camere di combustione, fino all'avvio di un programma di sviluppo di missili, denominati AR, dalle sue iniziali. Nel 1950 progett\u00f2 il missile teleguidato contraereo AR-1, ad ossigeno liquido ed alcol etilico. Studi\u00f2 poi l'uso di altri propellenti, come acido nitrico ed anilina, sviluppando una quindicina di modelli.\nIl 9 maggio del 1952 il suo AR-3, lanciato da Pian della Mussa, nel comune di Balme, nelle alte Valli di Lanzo, divent\u00f2 il primo razzo italiano a combustibile liquido a volare con successo. Il missile si alz\u00f2 per alcune centinaia di metri per poi scomparire dietro una collina, come raccont\u00f2 poi lo stesso Robotti. Nel 1955 il ministero dell'Aeronautica assegn\u00f2 alla Whitehead-Motofides (Fiat) una commessa per missili AR-15, sempre studiati da Robotti.\nRobotti si occup\u00f2, nelle sue pubblicazioni ed articoli divulgativi, anche di propulsori elettrotermici, di vettori aviolanciati, dell'utilizzo dell'energia solare e dei vantaggi di una base lunare.\nA lui \u00e8 stato dedicato l'asteroide 9796 Robotti."}
{"id": "2417649", "revid": "2034938", "url": "https://it.wikipedia.org/wiki?curid=2417649", "title": "Episodi de I pronipoti", "text": "Elenco degli episodi della serie televisiva animata I pronipoti."}
{"id": "2417650", "revid": "709565", "url": "https://it.wikipedia.org/wiki?curid=2417650", "title": "Allard (azienda)", "text": "La Allard \u00e8 stata una casa automobilistica Inglese attiva in maniera artigianale dal 1936 ed in forma industriale dal 1946, creata da Sydney Allard. La Allard, il cui quartier generale era inizialmente a Putney, nei pressi di Londra, e poi trasferitasi a Clapham, sempre nei pressi di Londra, produsse circa 1900 auto fino alla sua chiusura nel 1966.\nLa storia.\nLa Allard produceva, in genere, automobili sportive piuttosto piccole e leggere, con motore V8 di origine statunitense, dando origine ad un alto rapporto potenza-peso.\nLe prime vetture artigianali che portarono il nome Allard furono costruite per gareggiare specificamente negli eventi chiamati \"Trial\", gare a tempo, simili a dei rally svolti su terreni molto accidentati, quasi impossibili da fare con dei normali veicoli con ruote. La prima Allard usava un telaio della Ford Model 48, montava un motore Ford Flathead V8 e aveva un aspetto assai simile a quello della Bugatti Type 51; in effetti da un esemplare di Bugatti aveva recuperato la coda ed altri componenti; grazie al motore americano con un'alta coppia motrice, aveva un grande rendimento in questa competizione a bassa velocit\u00e0.\nSuccessivamente furono costruite artigianalmente diverse Allard, in genere su ordinazione e che montavano grandi motori basati su modelli Ford, come il V12 montato sulla Lincoln-Zephyr. Fino all'inizio della seconda guerra mondiale risultano costruite 11 vetture (la dodicesima \u00e8 stata completata nel 1946).\nAllard cominci\u00f2 a pensare ad una produzione in serie, ma il conflitto provoc\u00f2 dei ritardi; durante gli anni della guerra l'azienda si concentr\u00f2 allora sulla riparazione di camion basati su motore Ford e, quando le ostilit\u00e0 cessarono, aveva accumulato una quantit\u00e0 considerevole di componenti Ford.\nLe Allard dopo la guerra.\nCon questi pezzi, presentando il tipico \"design\" della carrozzeria Allard, furono creati tre nuovi modelli nel dopoguerra: la \"J\", una macchina adatta alle competizioni sportive; la \"K\", una macchina leggermente pi\u00f9 larga, adatta alla strada, e la \"L\", con quattro posti. Queste auto utilizzavano componenti Ford in grado di rendere, in genere, pi\u00f9 semplice la manutenzione. Seguendo l'ordine alfabetico vennero in seguito presentate le pi\u00f9 grandi \"M\" e \"N\".\nAllard intu\u00ec subito il potenziale del mercato automobilistico statunitense, produsse allora il modello J2, dotato di una nuova sospensione posteriore indipendente. Queste automobili erano disponibili con una vasta scelta di motori americani, di varia estrazione e compreso il nuovo Cadillac V8, molto pi\u00f9 potenti dei motori Ford usati precedentemente. Essendo inutilmente oneroso il trasporto navale dei propulsori statunitensi attraverso l'Atlantico, ad un certo punto le Allard furono imbarcate senza motori e assemblate direttamente al di l\u00e0 dell'oceano.\nLe Allard ottennero un successo anche tra i meccanici statunitensi che si ritrovavano a lavorare su organi meccanici gi\u00e0 conosciuti, diversamente da quelli che equipaggiavano le altre auto sportive inglesi. Le Allard vennero impiegate anche nelle competizioni, ottenendo grandi risultati sia in Europa che negli Stati Uniti, ad esempio nel 1950, quando ottennero il terzo posto nella 24 Ore di Le Mans e nel 1952 il primo posto nel Rally di Monte Carlo (nella competizione il veicolo fu guidato dallo stesso Allard).\nGi\u00e0 dalla fine degli anni cinquanta si videro per\u00f2 i segni di una crisi e il mercato di esportazione non riusciva a coprire il calo del mercato interno; l'azienda si dedic\u00f2 anche alle trasformazioni sportive della Ford Anglia e cerc\u00f2 di introdurre sul mercato britannico i primi dragster.\nIl termine dell'attivit\u00e0 si ebbe praticamente in contemporanea con la morte del suo fondatore, avvenuta nel 1966."}
{"id": "2417652", "revid": "729019", "url": "https://it.wikipedia.org/wiki?curid=2417652", "title": "Airco DH.3", "text": "LAirco DH.3 fu un bombardiere bimotore biplano progettato da Geoffrey de Havilland e realizzato dall'azienda britannica Aircraft Manufacturing Company - Airco nel 1917.\nDestinato all'utilizzo durante la Prima guerra mondiale, non super\u00f2 la fase di prototipo ed il progetto venne abbandonato.\nStoria.\nSviluppo.\nDurante i primi anni di guerra, l'evoluzione dell'arma aerea ebbe come conseguenza l'esigenza, da parte delle forze aeree britanniche, di valutare la dotazione per la propria forza aerea di un bombardiere strategico diurno a lungo raggio in grado di attaccare le forze nemiche partendo da aerodromi in territorio nazionale.\nGeoffrey de Havilland, incaricato dall'Airco nel progettare un velivolo che rispondesse a tale esigenza, disegn\u00f2 nel 1916 un modello che si discostava dalla sua precedente produzione, i monomotori DH.1 e DH.2, dalle dimensioni pi\u00f9 generose, sia in lunghezza che in apertura alare, abbandonando la struttura a doppia trave di coda tubolare per adottare una fusoliera slanciata ed adottando un impennaggio monoderiva dalle forme arrotondate ed armoniose, una caratteristica quest'ultima che rest\u00f2 comune a molti dei progetti di de Havilland. La propulsione era affidata a due motori Beardmore 120 hp da 120\u00a0hp (89\u00a0kW) in configurazione spingente e posizionati in gondole interalari e per evitare eccessivi urti durante gli atterraggi, furono inserite due ruote sotto il muso.\nIl primo prototipo, designato DH.3, venne portato in volo per la prima volta il 1\u00ba gennaio 1917. confermando la bont\u00e0 del progetto pur rivelandosi sottopotenziato.\nUn secondo prototipo, designato DH.3A fu costruito con un pi\u00f9 potente motore Beardmore (160\u00a0hp, 119\u00a0kW) ed il War Office commission\u00f2 un ordine di 50 esemplari. Tuttavia l'ordine fu poi annullato perch\u00e9 da una parte si ritenne che il bombardamento strategico non fosse utile in guerra, e dall'altra perch\u00e9 si ritenevano i bombardieri bimotori poco praticabili; i due prototipi vennero demoliti nel 1917.\nIl DH.3 venne comunque utilizzato come base per lo sviluppo del successivo DH.10, portato in volo nel marzo del 1918, oramai troppo tardi per essere utilizzato nel conflitto.\nDescrizione tecnica.\nIl DH.3 era un velivolo dall'aspetto classico per la tipologia, bimotore biplano a carrello fisso ed impennaggio monoderiva.\nLa fusoliera era costruita con struttura in travi di abete, rivestito in tela nella parte posteriore e sostituita da pannelli in compensato sulla parte anteriore per aumentarne la resistenza. Di dimensioni laterali particolarmente contenute, si allargava in prossimit\u00e0 della sua giunzione con l'ala inferiore ed integrava i tre abitacoli aperti, quello destinato al pilota posizionato poco prima delle ali, un secondo, destinato al mitragliere di coda, dopo il bordo d'uscita alare, in parte nel tentativo di spostare il centro di gravit\u00e0 in avanti, ed il terzo sull'estrema parte anteriore a disposizione del mitragliere frontale. posteriormente terminava in un impennaggio monoderiva con l'elemento verticale dalle forme arrotondate e grandi piani orizzontali controventati.\nLa configurazione alare era biplana, con ala superiore ed inferiore di ugual misura, realizzate con struttura in legno ricoperta di tela ed entrambe dotate di alettoni.\nIl carrello d'atterraggio era fisso, costituito da un asse ruotato principale sotto le ali integrato anteriore ad un secondo asse ruotato sotto il naso con funzione antiribaltamento ed un pattino di appoggio posteriore posizionato sotto la coda.\nLa propulsione era affidata ad una coppia di motori Beardmore, nel DH.3 un Beardmore 120 hp da 120\u00a0hp (89\u00a0kW) sostituito nel DH.3A dal Beardmore 160 hp da 160\u00a0hp (119\u00a0kW), entrambi dei 6 cilindri in linea raffreddati ad acqua collocati in configurazione spingente e posizionati in gondole interalari sopra il carrello principale, nel DH.3 in posizione avanzata che costrinse ad adottare un lungo albero di trasmissione lungo per collegarlo all'elica, soluzione corretta nel DH.3A spostando il gruppo in prossimit\u00e0 del bordo d'uscita alare. In entrambi i casi erano abbinati ad eliche bipala in legno a passo fisso.\nL'armamento consisteva in una coppia di mitragliatrici difensive Lewis calibro.303 in (7,7\u00a0mm) brandeggiabili posizionate nell'abitacolo anteriore ed in quello posteriore e nel carico bellico offensivo previsto consistente in 680\u00a0lb (308\u00a0kg) di bombe a caduta."}
{"id": "2417653", "revid": "1439131", "url": "https://it.wikipedia.org/wiki?curid=2417653", "title": "Great Wall Florid", "text": "La Great Wall Florid \u00e8 un'autovettura classificata come utilitaria segmento B prodotta dal 2008 al 2013 dalla casa automobilistica cinese Great Wall Motors.\nIl contesto.\nPresentata nel corso del 2008 al Salone internazionale dell'automobile di Pechino la Florid, bench\u00e9 progettata totalmente in Cina, possiede un \"design\" ispirato profondamente alla Toyota Yaris seconda serie, mentre la coda \u00e8 stata elaborata a partire dalla Scion xD non venduta in Europa.\nLe gamma motori \u00e8 composta da due propulsori 1.3 da 88 e 92 cavalli (quest'ultimo dotato di fasatura variabile \"VVT\") e un 1.5 \"VVT\" 16V valvole da 105 cavalli. Entrambi sono omologati Euro 4.\nLe sospensioni anteriori sono configurate come MacPherson mentre al retroteno troviamo il ponte torcente.\nI freni anteriori sono a disco mentre i posteriori a tamburo.\nVenne offerta anche in versione crossover, denominata \"Florid Cross\"."}
{"id": "2417663", "revid": "767487", "url": "https://it.wikipedia.org/wiki?curid=2417663", "title": "John Jughead", "text": "\u00c8 stato chitarrista della band fino al suo scioglimento, avvenuto nel 2001. Si \u00e8 diplomato nel 1985 alla John Hersey High School nel 1985 e laureato nel 1992 al Columbia College.\nNel 1997 ha formato i The Mopes insieme a Dan Vapid e Dan Panic. Con questa band ha pubblicato un album studio e un EP.\nNel 2002 Jughead ha formato la pop punk band acustica Even in Blackouts, con la quale ha registrato quattro album e un EP.\nPierson \u00e8 anche uno scrittore di commedie e scrive generalmente con lo pseudonimo \"Ian Pierce\". Ha formato una sua compagnia teatrale nel 1990, chiamandola \"Hope And Nonthings\" e ha prodotto dieci commedie prima di unirsi alla compagnia \"Neo-Futurists\"."}
{"id": "2417667", "revid": "767487", "url": "https://it.wikipedia.org/wiki?curid=2417667", "title": "Sitangkai", "text": "Sitangkai \u00e8 una municipalit\u00e0 di Seconda classe delle Filippine, situata nella Provincia di Tawi-Tawi, nella Regione Autonoma nel Mindanao Musulmano.\nSitangkai \u00e8 formata da 9 baranggay:"}
{"id": "2417671", "revid": "297802", "url": "https://it.wikipedia.org/wiki?curid=2417671", "title": "John Pierson", "text": ""}
{"id": "2417673", "revid": "712828", "url": "https://it.wikipedia.org/wiki?curid=2417673", "title": "Felpato", "text": ""}
{"id": "2417674", "revid": "486946", "url": "https://it.wikipedia.org/wiki?curid=2417674", "title": "Nitruri metallici", "text": ""}
{"id": "2417675", "revid": "767487", "url": "https://it.wikipedia.org/wiki?curid=2417675", "title": "Ubian del Sud", "text": "South Ubian \u00e8 una municipalit\u00e0 di Quarta classe delle Filippine, situata nella Provincia di Tawi-Tawi, nella Regione Autonoma nel Mindanao Musulmano.\nSouth Ubian \u00e8 formata da 31 baranggay:"}
{"id": "2417677", "revid": "1822832", "url": "https://it.wikipedia.org/wiki?curid=2417677", "title": "Lago Orestiada", "text": "Il lago Orestiada (chiamato anche lago di Kastoria (in greco: \u039b\u03af\u03bc\u03bd\u03b7 \u039f\u03c1\u03b5\u03c3\u03c4\u03b9\u03ac\u03b4\u03b1) \u00e8 un lago della prefettura di Kastoria in Grecia. \u00c8 posto ad un'altitudine di 630 metri e copre una estensione di 28 km2.\nNel lago \u00e8 presente un'isola artificiale con il sito archeologico di Dispilio."}
{"id": "2417678", "revid": "31886", "url": "https://it.wikipedia.org/wiki?curid=2417678", "title": "Liu xing hua yuan", "text": "Liu xing hua yuan (cinese tradizionale: \u6d41\u661f\u82b1\u5712; titolo internazionale Meteor Garden) \u00e8 un drama taiwanese che \u00e8 stato trasmesso dal 12 aprile 2001 sulla CTS, con protagonisti Jerry Yan, Vic Zhou, Vanness Wu, Ken Chu e Barbie Hsu. \u00c8 il tentativo taiwanese di creare una versione con attori reali del manga giapponese \"Hana Yori Dango\".\n\"Liu xing hua yuan\" \u00e8 stato uno dei drama asiatici pi\u00f9 popolari, e grazie a questo sono stati prodotti i due sequel \"Liu xing yu\" e \"Liu xing hua yuan II\", e l'omonimo remake cinese del 2018.\nTrama.\nLa storia \u00e8 incentrata sulla vita di una ragazza povera di nome Shan Cai (Barbie Hsu), che frequenta un'universit\u00e0 per gente ricca sotto forzatura dei suoi genitori. L'universit\u00e0 \u00e8 dominata da una gang di studenti bellissimi ma arroganti, che si fanno chiamare F4. I quattro ragazzi hanno il potere poich\u00e9 sono gli eredi delle famiglie pi\u00f9 ricche e influenti di Taiwan.\nAll'inizio il capo della gang, Dao Ming Si (Jerry Yan), odia Shan Cai cos\u00ec tanto che fa in modo che tutta l'universit\u00e0 si rivolti contro di lei. Tuttavia, la resistenza e la forza di carattere di Shan Cai le fanno ottenere gradualmente il rispetto di Si, che alla fine si innamora perdutamente di lei. Come in molte altre serie televisive, alla fine del drama i due innamorati riescono a mettersi insieme, dopo essere passati attraverso una serie di dolorose peripezie."}
{"id": "2417679", "revid": "729019", "url": "https://it.wikipedia.org/wiki?curid=2417679", "title": "Internazionali BNL d'Italia 2009 - Doppio femminile", "text": "Il doppio femminile dell'Internazionali BNL d'Italia 2009 \u00e8 stato un torneo di tennis facente parte del WTA Tour 2009.\nYung-jan Chan e Chia-jung Chuang erano le detentrici del titolo ma quest'anno non hanno partecipato.\nHsieh Su-wei e Peng Shuai hanno battuto in finale Daniela Hantuchov\u00e1 e Ai Sugiyama 7\u20135, 7\u20136(5).\nTeste di serie.\nLe prime 8 teste di serie hanno ricevuto un bye per il 2\u00ba turno."}
{"id": "2417680", "revid": "76963", "url": "https://it.wikipedia.org/wiki?curid=2417680", "title": "Ananda Lewis", "text": "Ex vj di MTV dalla fine degli anni novanta al 2001, \u00e8 nota principalmente per aver condotto i talk-show \"The Ananda Lewis Show\" e \"The Insider\". Il suo nome significa felicit\u00e0 in lingua sanscrita. Nel 2000 la rivista \"People\" inser\u00ec la Lewis tra le cinquante persone pi\u00f9 belle del mondo.\nBiografia.\nDi origini afroamericane e native americane, Ananda Lewis si trasfer\u00ec all'et\u00e0 di due anni insieme alla madre e alla sorella maggiore a San Diego, dopo il divorzio dei genitori. Successivamente la madre part\u00ec per l'Europa per un anno, durante il quale Ananda Lewis e la sorella furono affidate alla nonna materna.\nNel 1981 la Lewis vinse il Little Miss San Diego Contest. La vittoria attir\u00f2 l'attenzione di un talent agent e permise alla Lewis di iniziare a lavorare in teatro e in televisione. Durante i suoi studi al collegio, la Lewis inizi\u00f2 a fare volontariato, occupandosi di un gruppo di giovani a rischio per la Youth Leadership Institute. Successivamente vinse le audizioni del programma televisivo BET's Teen Summit e per tre stagioni si occup\u00f2 delle gravi questioni che riguardano gli adolescenti.\nAlla fine degli anni novanta, la rete musicale MTV offr\u00ec alla Lewis di diventare una vj. Lei accett\u00f2, dopo alcuni tentennamenti, e le furono affidati i programmi \"Total Request Live\" e \"The Hot Zone\". Inoltre si occup\u00f2 dei programmi riguardanti il massacro della Columbine High School e la tragica morte della cantante Aaliyah.\nNel 2001 la Lewis decise di lasciare MTV per condurre un suo show televisivo, \"The Ananda Lewis Show\", che debutt\u00f2 il 10 settembre sulla NBC. Comunque le sue apparizioni su MTV continuarono anche dopo l'inizio dello show, che fu cancellato dopo un anno. Nel 2004 la Lewis condusse il programma \"The Insider\", per il quale intervist\u00f2 attori e personaggi televisivi quali Don Cheadle, Ryan Phillippe e Paris Hilton. Successivamente partecip\u00f2 nel ruolo di s\u00e9 stessa a varie serie televisive."}
{"id": "2417685", "revid": "122376483", "url": "https://it.wikipedia.org/wiki?curid=2417685", "title": "Episodi di Hey, Arnold!", "text": "La seguente voce contiene la lista degli episodi della serie televisiva animata \"Hey, Arnold!\""}
{"id": "2417687", "revid": "154893", "url": "https://it.wikipedia.org/wiki?curid=2417687", "title": "Conservazione criogenica", "text": ""}
{"id": "2417697", "revid": "767487", "url": "https://it.wikipedia.org/wiki?curid=2417697", "title": "Carlos Quintana", "text": ""}
{"id": "2417699", "revid": "2187", "url": "https://it.wikipedia.org/wiki?curid=2417699", "title": "Ottorino Visconti", "text": ""}
{"id": "2417701", "revid": "156618", "url": "https://it.wikipedia.org/wiki?curid=2417701", "title": "Beretta PX4 Storm", "text": ""}
{"id": "2417702", "revid": "999533", "url": "https://it.wikipedia.org/wiki?curid=2417702", "title": "Gran Premio di Germania 1988", "text": "Il Gran Premio di Germania 1988 fu una gara di Formula 1, disputatasi il 24 luglio 1988 sull'Hockenheimring. Fu la nona prova del mondiale 1988 e vide la vittoria di Ayrton Senna su McLaren - Honda, seguito da Alain Prost e da Gerhard Berger.\nQualifiche.\nSenna conquist\u00f2 la settima pole position stagionale, con quasi tre decimi di vantaggio sul compagno di squadra Prost; in seconda fila si schierarono, pi\u00f9 staccate, le Ferrari di Berger e Alboreto, seguite da Piquet, Nannini, Capelli e Nakajima.\nGara.\nDopo che durante tutto il fine settimana sul circuito tedesco si erano abbattuti diversi acquazzoni, la gara fu disputata con il tracciato bagnato, ma senza pioggia; tutti i piloti ad eccezione di Piquet montarono gomme da bagnato. Al via Senna mantenne la prima posizione, mentre Prost scivol\u00f2 alle spalle di Nannini e Berger; il francese ebbe rapidamente la meglio su entrambi, ma non riusc\u00ec mai ad impensierire seriamente il compagno di squadra, concludendo in seconda posizione. Terzo e quarto giunsero Berger e Alboreto, seguiti sul traguardo da Capelli e Boutsen."}
{"id": "2417703", "revid": "288300", "url": "https://it.wikipedia.org/wiki?curid=2417703", "title": "Carlos Dar\u00edo Quintana", "text": ""}
{"id": "2417704", "revid": "287204", "url": "https://it.wikipedia.org/wiki?curid=2417704", "title": "Carlos Dario Quintana", "text": ""}
{"id": "2417708", "revid": "123009066", "url": "https://it.wikipedia.org/wiki?curid=2417708", "title": "Piemonte Woman Cup di pallavolo femminile 2009", "text": "La I Piemonte Woman Cup di pallavolo femminile si \u00e8 svolta dal 16 al 20 giugno 2009 a Torino, in Italia. Al torneo hanno partecipato 4 squadre nazionali e la vittoria finale \u00e8 andata per la prima volta alla Polonia.\nPodio.\nCampione.\nPolonia(Primo titolo)\nSecondo posto.\nGiappone\nTerzo posto.\nCina"}
{"id": "2417710", "revid": "278830", "url": "https://it.wikipedia.org/wiki?curid=2417710", "title": "Incubo fiammingo", "text": ""}
{"id": "2417712", "revid": "107650992", "url": "https://it.wikipedia.org/wiki?curid=2417712", "title": "Episodi di Atomic Betty", "text": "La seguente voce contiene la lista degli episodi della serie televisiva animata \"Atomic Betty\".\nLa prima stagione in onda su Cartoon Network dal 2005 Rai Gulp nel 2009 (tutte le stagioni) Poi su Italia 1 a luglio 2018 di notte. La seconda stagione a fine agosto e si \u00e8 termitato. Poi la Terza stagione \u00e8 andata in onda nel contenitore Latte e Cartoni dal 7 settembre 2019 nel week-end"}
{"id": "2417719", "revid": "999533", "url": "https://it.wikipedia.org/wiki?curid=2417719", "title": "Gran Premio d'Ungheria 1988", "text": "Il Gran Premio d'Ungheria 1988 fu una gara di Formula 1, disputatasi il 7 agosto 1988 sull'Hungaroring. Fu la decima prova del mondiale 1988 e vide la vittoria di Ayrton Senna su McLaren - Honda, seguito da Alain Prost e da Thierry Boutsen.\nQualifiche.\nIl tortuoso circuito magiaro, privo dei lunghi rettilinei che favorivano i motori turbo, consent\u00ec ai piloti alla guida di vetture equipaggiate con motori aspirati di mettersi in luce. La McLaren si dimostr\u00f2 comunque superiore ai rivali, con Senna che conquist\u00f2 l'ottava pole position stagionale; alle spalle del brasiliano si qualificarono Mansell, Boutsen, Capelli, Nannini e Patrese, mentre il leader del campionato, Prost, fece segnare solo il settimo tempo. In difficolt\u00e0 Ferrari e Lotus, relegate a centro classifica, mentre si mise in luce Caffi, capace di portare al decimo posto la sua Dallara della Scuderia Italia.\nGara.\nAl via Senna mantenne il comando, sfruttando la maggiore potenza del propulsore Honda per tenere dietro Mansell, scattato meglio di lui. Il pilota brasiliano conquist\u00f2 un buon margine sugli inseguitori, guidati dai due piloti della Williams; sia Patrese che Mansell dovettero per\u00f2 retrocedere, a causa rispettivamente di problemi al motore e di un'uscita di pista, mentre, pi\u00f9 indietro, Prost recuper\u00f2 diverse posizioni.\nIl francese giunse alle spalle del compagno di squadra, cominciando a tallonarlo; al 49\u00ba passaggio tent\u00f2 un attacco sul rivale, approfittando di un doppiaggio, ma Senna riusc\u00ec a ripassarlo. Il brasiliano condusse fino al termine, vincendo davanti a Prost, Boutsen, Berger, Gugelmin e Patrese; grazie a questo risultato agganci\u00f2 il compagno di squadra in testa alla classifica mondiale."}
{"id": "2417720", "revid": "1862310", "url": "https://it.wikipedia.org/wiki?curid=2417720", "title": "Armoriale dei comuni della provincia di Biella", "text": "Questa pagina contiene le armi (stemmi e blasonature) dei comuni della Provincia di Biella."}
{"id": "2417722", "revid": "729019", "url": "https://it.wikipedia.org/wiki?curid=2417722", "title": "Tamiya", "text": "La \u00e8 un'azienda che opera nel campo del modellismo producendo kit di costruzione per modelli che percorrono la storia e l'evoluzione dell'aeronautica, la marina ed i trasporti su terra, sia civili che militari nel\nmodellismo statico, modellismo dinamico e modellismo educazionale.\nL'azienda ha guadagnato notevole reputazione tra i modellisti grazie alla produzione di modelli di elevata qualit\u00e0 e dettaglio, visto il particolare interesse mosso dall'azienda fin dai primi momenti della sua costituzione verso l'industria modellistica.\nQuesto approccio al mondo del modellismo ha portato a sviluppare la filosofia che l'impresa persegue ossia, \"First in Quality Around the World\" (Primi in Qualit\u00e0 nel mondo). Riscuotendo popolarit\u00e0 la Tamiya \u00e8 insignita spesso di premi da parte dei competenti del settore, infatti, diverse volte, ha ottenuto il prestigioso premio \"Modell des Jahres\" (Model of the Year) conferito dalla rivista tedesca \"Modell Fan\".\nLa missione dell'azienda \u00e8 quella di poter offrire un prodotto di elevata qualit\u00e0 e di alto valore aggiunto il quale, partendo dalle semplici stampate del modello, possa offrire un'esperienza gratificante nel costruire finemente un modello unico e dettagliato stimolando quindi la creativit\u00e0.\nStoria.\nL'azienda fu fondata nel 1946 come Tamiya Shoji &amp; Co. (Tamiya Company) da Yoshio Tamiya l'8 maggio del 1946 a \u014cshika, Shizuoka, successivamente acquisir\u00e0 poi il 24 marzo 1984 l'attuale ragione sociale. Inizialmente fu un'azienda di rifornimento per mulini e falegnamerie. Con la disponibilit\u00e0 di legno, la divisione prodotti in legno Mokuzaigyou Company (fondata nel 1947) produsse anche modelli navali e aeroplani. Nel 1953 decisero di fermare la produzione per impieghi edili; si concentrarono sul modellismo.\nNella met\u00e0 degli anni '50 i modelli in plastica iniziarono ad essere importati, e quelli in legno diminuirono nelle vendite, cos\u00ec nel 1959 decisero di fabbricare modelli in plastica. Il loro primo modello fu la nave giapponese \"Yamato\".\nL'organizzazione.\nI prodotti Tamiya sono diffusi in tutto il mondo grazie ad impianti di produzione efficienti e modalit\u00e0 distributive diverse a seconda del mercato di riferimento. Tutta la direzione dipende direttamente dall'ufficio principale ubicato a Ondawara, Suruga-Ku, Shizuoka, in Giappone (Tamiya Inc.), il quale funge anche da impianto produttivo capace di soddisfare pienamente la domanda locale dei prodotti; a seguire il secondo polo produttivo \u00e8 quello situato a Lapu-Lapu City, Cebu, nelle filippine, (Tamiya Philippines, Inc.) ed \u00e8 il principale impianto di cui \u00e8 attualmente dotata l'impresa, infatti la maggior parte dei prodotti destinati anche al mercato estero vengono realizzati in questa sede produttiva, risultando quindi la pi\u00f9 grande. L'azienda quindi contando su un'organizzazione produttiva di modeste dimensioni riesce a diffondere capillarmente i suoi prodotti localmente e internazionalmente per mezzo di diverse filiali interne ed esterne riuscendo cos\u00ec a coprire il mercato modellistico in pi\u00f9 punti geografici. Inoltre, principalmente nel mercato Asiatico, la Tamiya \u00e8 presente con dei propri punti vendita specifici \"(Tamiya Plamodel Factory)\" i quali offrono tutta la gamma di kit e accessori disponibili, diversamente dal mercato extra-asiatico dove, la distribuzione si realizza per mezzo di accordi contrattuali con gli agenti e le sue filiali, attraverso le quali la Tamiya diffonde i suoi prodotti all'estero;\nTamiya News e altre pubblicazioni.\n\"Tamiya News\" viene pubblicata mensilmente. Nel 1967 era un'edizione bimestrale e costava 50 yen, pi\u00f9 tardi sal\u00ec a 100 yen. Introduceva nuovi modelli dell'azienda al cliente. Una rivista sorella \u00e8 \"Tamiya Junior News\", la si pu\u00f2 scaricare in formato PDF dal sito Tamiya).\nPrincipali modelli RC.\nCars.\nNel 1976 Tamiya entr\u00f2 nel mondo del radiomodellismo con il loro primo modello Porsche 934 Turbo RSR.\nModelli RC sono stati:\nCountach Competition Special, Super Champ, Ford F-150 Ranger, Toyota Hilux 4x4, Chevrolet Blazing Blazer, Hilux 4x4 High-lift, Mountaineer, Ford F-350 High-lift, Can-Am Lola Racing Master Mk.1, Subaru Brat, Lancia Rally, Grasshopper, Mighty Frog, Wild One, Hornet, Hotshot, Boomerang, Fast Attack Vehicle, Desert Gator, Sand Viper, Avante, Egress, Avante 2001, Avante 2011, Top Force,Top Force evolution, Dyna Storm, Dark Impact, Keen Hawk, Avante Mk. II, Twin Detonator, Wild Dagger, Double Blaze, Blackfoot Xtreme, Clod Buster, TXT1, Tamtech Series, Terra Crusher, TNX (Tamiya), TNX 5.2R, Nitrage 5.2, Bigwig, Fox, Monster Beetle, Celica, Porsche 959 Paris-Dakar Rally, Blackfoot, Midnight Pumpkin, Super Shot, Super Sabre, Striker, Sonic Fighter, Lunch Box, Nissan King Cab, Wild Willy, Wild Willy 2, TRF 416X, TRF 417, Nissan R91CP, Mazda 787B, Mercedes C-11, Jaguar XJR-12\nMascot.\nTra il 1984 e il 1989, Tamiya ebbe una mascot chiamata \"Plastic Model Moko-chan\", che al suo fianco si presentava con un coniglio chiamato Rabbi-kun (\u30d7\u30e9\u30e2 \"Puramo\") e qualche volta venivano chiamati \"Moko-chan no (e) Rabbi-kun\" (\u30d7\u30e9\u30e2\u306e\u30e2\u5b50\u3061\u3083\u3093 \"Puramo no Moko-chan\"). Disegnati da Fujita Yukihisa, apparvero in alcuni pamphlets e fumetti della Tamiya models. Insegnavano ai giovani come costruire modelli, in fumetti come \"RC Lecture By Moko Chan\" (\u30e2\u5b50\u3061\u3083\u3093RC\u8b1b\u5ea7).\nConcorrenti.\nHPI Racing"}
{"id": "2417724", "revid": "729019", "url": "https://it.wikipedia.org/wiki?curid=2417724", "title": "Gran Premio d'Olanda 1960", "text": "Il Gran Premio d'Olanda 1960 si \u00e8 svolto domenica 7 giugno 1960 sul circuito di Zandvoort. La gara \u00e8 stata vinta da Jack Brabham su Cooper seguito da Innes Ireland su Cooper e da Graham Hill su BRM.\nGara.\nI risultati del GP sono stati i seguenti:"}
{"id": "2417725", "revid": "62244", "url": "https://it.wikipedia.org/wiki?curid=2417725", "title": "DFB-Pokal 1990-1991", "text": "La DFB-Pokal 1990\u201391 fu la 48\u00aa edizione del torneo che si svolse tra il 4 agosto 1990 e il 22 giugno 1991. La finale vide vincitore il Werder Brema che sconfisse l' 4 \u2013 3 ai calci di rigore."}
{"id": "2417733", "revid": "30794", "url": "https://it.wikipedia.org/wiki?curid=2417733", "title": "Castiglione (Ragusa)", "text": "Castiglione di Ragusa \u00e8 un insediamento siculo-greco con resti di due ampi quartieri del VII secolo a.C., fortificazioni, strada urbana, un'area sacra ed una necropoli greca.\nIl sito si trova a 3\u00a0km da Ragusa su di un'altura, lunga e stretta, che sovrasta la piana di Vittoria.\nStoria.\nIl sito fu fondato a partire dal VII secolo a.c. da insediamenti Siculi. Probabilmente a partire dal V sec. pass\u00f2 sotto l'influenza greca. Dal IV se. a.c. fu poi abbandonato. \nScoperte.\nGli archeologi hanno individuato due aree principali risalenti all'epoca sicula VI sec. a.c. e dei resti di fortificazioni murarie, le fondamenta di un santuario e una necropoli. \nTra i ritrovamenti pi\u00f9 importanti dell'area vi \u00e8 il \"Guerriero di Castiglione\" un bassorilievo in un'unica lastra di calcare locale, raffigurante un guerriero armato a cavallo con la testa del destriero incedente verso sinistra, mentre l'estremit\u00e0 opposta del blocco sono decorate le protomi di un toro e di una sfinge. L'importanza del documento sta nella incisione in caratteri greci e in dialetto dorico, relativo ad una personalit\u00e0 probabilmente indigena. \nIl \"Guerriero\" \u00e8 custodito presso il Museo archeologico ibleo di Ragusa. "}
{"id": "2417734", "revid": "287204", "url": "https://it.wikipedia.org/wiki?curid=2417734", "title": "Un Blodymary", "text": "Un Blodymary \u00e8 il secondo e l'ultimo album del gruppo musicale pop spagnolo Las Ketchup, pubblicato nel 2006.\nDall'album \u00e8 stato estratto l'omonimo singolo \"Un Blodymary\", canzone presentata per la prima volta all'Eurovision Song Contest 2006.\nL'album, a livello generale, \u00e8 stato un insuccesso commerciale in tutti i paesi in cui \u00e8 stato pubblicato."}
{"id": "2417741", "revid": "247222", "url": "https://it.wikipedia.org/wiki?curid=2417741", "title": "Il giardino proibito (Dampyr)", "text": ""}
{"id": "2417744", "revid": "287204", "url": "https://it.wikipedia.org/wiki?curid=2417744", "title": "Il'ja Leont'evi\u010d Rabinovi\u010d", "text": "Ottenne il maggiore successo vincendo nel 1934/35, alla pari con Grigorij Levenfi\u0161, il 9\u00ba Campionato sovietico di Leningrado. \nVinse cinque volte (1911, 1920, 1926, 1928, 1940) il campionato di San Pietroburgo/Leningrado. \nNel 1914 partecip\u00f2 al torneo di Mannheim in Germania. In seguito all'inizio della prima guerra mondiale fu internato assieme a tutti i giocatori russi (tra cui Aleksandr Alechin) in un campo di prigionia. In seguito alcuni di essi (tra cui Alechin) furono liberati, ma Rabinovi\u010d, Bogoljubov, Romanovskij e altri rimasero in Germania fino alla fine della guerra. In quel periodo gioc\u00f2 diversi tornei. Fu 3\u00ba a Baden-Baden nel 1914, 2\u00ba a Triberg nel 1915 dietro a Bogoljubov, 1\u00ba a Triberg nel 1916 davanti tra gli altri a Bogoljubov e Aleksej Selezn\u00ebv. \nTra gli altri risultati notevoli:\nDurante l'assedio di Leningrado si ammal\u00f2 gravemente in seguito alle privazioni e fu evacuato a Perm', dove mor\u00ec in un ospedale nel 1942. "}
{"id": "2417746", "revid": "125595839", "url": "https://it.wikipedia.org/wiki?curid=2417746", "title": "Maura Paparo", "text": "Ha lavorato nella scuola di Amici di Maria De Filippi.\nBiografia.\nHa seguito gli studi sulla danza classica presso il 'Russian Ballet Society- Legat Sistem', in seguito ha espanso il suo bagaglio culturale seguendo vari corsi di danza moderna, modern jazz (con Brian e Garrison) e nella tap dance. Inoltre possiede conoscenze basilari sull'impostazione della voce.\nAmici.\nHa insegnato nella scuola di Amici di Maria De Filippi dalla prima all'ottava edizione, finch\u00e9 nella prima puntata della nona serie, andata in onda il 26 settembre 2009 ha dichiarato di essere incinta e sarebbe stata sostituita da un nuovo docente.\nCuriosit\u00e0.\nLa notte del 28 gennaio 2010, Maura ha dato alla luce la piccola Carolina. Subito dopo il parto si \u00e8 ritenuta pronta per ricominciare il suo lavoro da coreografa."}
{"id": "2417751", "revid": "200568", "url": "https://it.wikipedia.org/wiki?curid=2417751", "title": "Ilya Rabinovich", "text": ""}
{"id": "2417760", "revid": "113010272", "url": "https://it.wikipedia.org/wiki?curid=2417760", "title": "Giorgio Tranzocchi", "text": "Gi\u00e0 fondatore sotto la guida di Lino Zanussi della S\u00e8leco ha ricoperto incarichi dirigenziali in molte primarie aziende italiane.\nBiografia.\nNasce a Roma, da una famiglia di fornai, nel 1922, dopo la seconda guerra mondiale si laurea in ingegneria all'Universit\u00e0 di Pisa. La svolta della sua vita avviene quando alla fine degli anni '50, Lino Zanussi lo chiama a Pordenone con incarichi dirigenziali presso la Zanussi Elettrodomestici (oggi Electrolux).\nNegli anni '60 ottiene carta bianca per la creazione della divisione \"Zanussi Elettronica\" che creer\u00e0 il marchio S\u00e8leco. Negli anni '70 esce dal Gruppo Zanussi e ricopre vari incarichi tra i quali amministratore delegato della Emerson di Firenze, presidente ed amministratore delegato della San Giorgio elettrodomestici di La Spezia, presidente della San Giorgio Pr\u00e0, azienda produttrice di caldaie di Genova. \nEntrato in ambito IRI-Finmeccanica sar\u00e0 presidente della Galileo. Nel 1986 viene cooptato nella REL e gli viene affidato l'incarico di salvare la S\u00e8leco dalla situazione di crisi nella quale si trovava. \u00c8 un ritorno alle origini, mentre l'ing. Tranzocchi sta lavorando alla costituzione di un'alleanza chiamata \"polo italiano dell'elettronica\" con Brionvega e Mivar, muore improvvisamente a Milano nel 1988.\n\u00c8 stato sposato con Silvia Antonucci, e ha tre figli: Daniela, Alberto e Fabio."}
{"id": "2417762", "revid": "122458224", "url": "https://it.wikipedia.org/wiki?curid=2417762", "title": "Danza di morte", "text": "Danza di morte (\"D\u00f6dsdansen\"), alcune volte tradotto come Danza macabra, \u00e8 un dramma in due atti del drammaturgo svedese August Strindberg.\nScritto nel 1900 in una sola settimana, rappresenta una parte della produzione dell'autore nella quale le opere vengono popolate da personaggi tormentati che finiscono con lo scontrarsi tra loro in una lotta omicida.\nLa storia \u00e8 incentrata sul matrimonio di Edgar e Alice alla soglia delle nozze d'argento; entrambi sono dei \"falliti\": lui, capitano dell'esercito, non \u00e8 mai riuscito a diventare maggiore, mentre la donna non ha coronato i suoi sogni di gloria con la carriera di attrice che ha abbandonato per il matrimonio."}
{"id": "2417763", "revid": "7459", "url": "https://it.wikipedia.org/wiki?curid=2417763", "title": "Erzerum", "text": ""}
{"id": "2417766", "revid": "287204", "url": "https://it.wikipedia.org/wiki?curid=2417766", "title": "Edin Dzeko", "text": ""}
{"id": "2417767", "revid": "1977557", "url": "https://it.wikipedia.org/wiki?curid=2417767", "title": "William Frederick Denning", "text": "Attivit\u00e0.\nDenning ha dedicato molta parte della sua attivit\u00e0 scientifica alla ricerca di nuove comete scoprendone varie: la periodica 72P/Denning-Fujikawa, le non periodiche C/1890 O2 Denning, C/1891 F1 Barnard-Denning e la C/1892 F1 Denning e la perduta D/1894 F1 Denning, che \u00e8 stata anche l'ultima cometa scoperta sul suolo britannico fino a quelle scoperte da George Alcock.\nDenning ha studiato anche le meteore e le novae, scoprendo la nova V476 Cygni (Nova Cygni 1920) .\nOnorificenze.\nPortano il suo nome:"}
{"id": "2417769", "revid": "7", "url": "https://it.wikipedia.org/wiki?curid=2417769", "title": "Folk-song", "text": ""}
{"id": "2417770", "revid": "73125", "url": "https://it.wikipedia.org/wiki?curid=2417770", "title": "William F. Denning", "text": ""}
{"id": "2417774", "revid": "24633395", "url": "https://it.wikipedia.org/wiki?curid=2417774", "title": "Comunit\u00e0 monastica", "text": ""}
{"id": "2417779", "revid": "24633432", "url": "https://it.wikipedia.org/wiki?curid=2417779", "title": "Comunit\u00e0 conventuale", "text": ""}
{"id": "2417780", "revid": "1149807", "url": "https://it.wikipedia.org/wiki?curid=2417780", "title": "Episodi de I Cavalieri dello zodiaco", "text": "In questa pagina viene riportato il riassunto e l'elenco dei 114 episodi dell'anime \"I Cavalieri dello zodiaco\", prodotto dalla Toei Animation dal 1986 al 1989 e basato sul fumetto di Masami Kurumada. L'anime \u00e8 stato trasmesso su TV Asahi dall'11 ottobre 1986 al 1\u00ba aprile 1989. In Italia i primi 52 episodi sono stati trasmessi su Odeon TV dal 26 marzo 1990, mentre i successivi su Italia 7 dal 6 novembre dello stesso anno. I riassunti presenti quasi sempre all'inizio degli episodi sono stati doppiati fino alla puntata 91 (\"Doppia configurazione\").\nGli episodi 24 e 48 presentano inoltre lunghe sintesi, di alcuni minuti, circa gli eventi accaduti fino a quel momento."}
{"id": "2417782", "revid": "228446", "url": "https://it.wikipedia.org/wiki?curid=2417782", "title": "Intesa cordiale", "text": ""}
{"id": "2417783", "revid": "729019", "url": "https://it.wikipedia.org/wiki?curid=2417783", "title": "Tumore dell'utero", "text": "Il cancro dell'utero o tumore maligno dell'utero \u00e8 un quadro patologico neoplastico a carico dell'utero.\nStoria.\nLe pi\u00f9 antiche descrizioni dei cancri uterini si trovano nei papiri egizi di Kahum e Ebers (1800-1500 a.C.), in particolare in un paragrafo intitolato \"Istruzioni da seguire per una donna che accusa dolori all'utero quando cammina\". La diagnosi si basava sui dolori lamentati dalla malata e di solito era legata a un particolare odore di \u201ccarne bruciata\u201d emanato dai genitali della donna. In seguito, Ippocrate, nel \"Trattato delle malattie delle donne\", descrive questo tipo di cancro individuandone la causa nell'\u00abaccumulo dell'umore cattivo\u00bb, ovvero della bile nera, per secoli ritenuta colpevole di tutti i cancri.\nAgli inizi dell'800 si sviluppa una maggiore consapevolezza di questi tumori, definiti \"fibromi uterini\", e si inizia a parlare di asportazione per via addominale. La prima operazione di asportazione avviene nel 1853 negli Stati Uniti da parte di Walter Burnham e dieci anni dopo in Europa per mano di Eug\u00e8ne Koeberl\u00e8. Altre volte, quando l'intervento non appariva indicato, si utilizzava l'antica tecnica della cauterizzazione o si ricorreva all'uso della corrente galvanica, piuttosto in auge negli ultimi decenni dell'Ottocento. Solo nei primi decenni del Novecento questo metodo lungo e doloroso fu abbandonato e sostituito dalla radioterapia.\nNonostante questa metodica si rivelasse efficace, precocit\u00e0 diagnostica e radicalit\u00e0 chirurgica restavano i due principali ostacoli nella lotta al cancro uterino. Per questo motivo l'unica alternativa utile alla malata divenne l'asportazione totale dell'utero. Cos\u00ec il 30 gennaio 1870, a Breslavia, Wilhelm Alexander Freund diede vita alla prima isterectomia totale. Poco dopo, nel 1898, Ernst Wertheim esegu\u00ec la prima isterectomia totale allargata e apr\u00ec la strada alla moderna chirurgia oncoginecologica.\nConsiderazioni anatomiche.\nL'utero \u00e8 composto da una porzione globosa superiore e protrusa fisiologicamente verso la parete addominale denominata fondo dell'utero. Il fondo si continua con il corpo dell'utero, di forma conica, con l'apice rivolto posteriormente verso il basso; un piano immaginario passante attraverso l'inserzione delle tube di Falloppio sull'utero divide il corpo dal fondo. La porzione che connette il corpo dell'utero alla vagina \u00e8 denominata cervice uterina o collo dell'utero. Il fondo, il corpo e la porzione superiore della cervice uterina sono ricoperti dal peritoneo parietale, che rappresenta il perimetrio. I piani muscolari che costituiscono lo spessore dell'utero formano il miometrio. Il miometrio circoscrive una cavit\u00e0 interna a forma di ampolla denominata cavit\u00e0 uterina. Nella cervice uterina tale cavit\u00e0 assume un aspetto fusiforme, formando il canale cervicale. La cavit\u00e0 uterina e il canale cervicale sono tappezzate da un epitelio cilindrico monostratificato, dove si localizzano cellule ciliate e cellule mucipare, ancorate al tessuto connettivo, che costituisce la lamina propria. Questo strato epiteliale \u00e8 chiamato endometrio. A livello della superficie di cervice uterina che protrude in vagina, l'epitelio monostratificato lascia il posto ad un epitelio squamoso pluristratificato, che compone la mucosa vaginale. Il limite tra i due epiteli \u00e8 chiamato giunzione squamocellulare.\nPatologia.\nIl cancro dell'utero pu\u00f2 localizzarsi al corpo/fondo o alla cervice. In base a questa distinzione anatomica si possono identificare:\nIl carcinoma dell'utero origina dalle cellule endometriali epiteliali. Sono tutti adenocarcinomi e comprendono:\nMeno comunemente, la neoplasia pu\u00f2 originare dal tessuto connettivo che costituisce la lamina propria. In questo caso non si parla di \"carcinoma\", ma di sarcoma o di tumore stromale. A questa categoria appartengono:\nPer definizione, il carcinoma della cervice uterina origina dall'epitelio di rivestimento di questa porzione anatomica; in particolare la zona di origine \u00e8 la ginzione squamocellulare. Si divide in\nUn particolare tipo di cancro di origine epiteliale \u00e8 l'adenomioma, che si origina da tessuto endometriale ectopico immerso nel miometrio.Dalla componente muscolare liscia che costituisce il miometrio possono originare:\nPer definizione, possono estendersi a tutte le componenti anatomiche dell'utero.\nMolto rari sono i tumori che originano dal perimetrio, identificabili come mesoteliomi peritoneali.\nLinfomi di vario tipo e malignit\u00e0 possono coinvolgere il corpo dell'utero e la cervice.\nUn ulteriore disordine neoplastico, la malattia gestazionale trofoblastica, si localizza di solito nell'utero."}
{"id": "2417791", "revid": "30580", "url": "https://it.wikipedia.org/wiki?curid=2417791", "title": "Gran Premio di Gran Bretagna 1964", "text": "Il Gran Premio di Gran Bretagna 1964 fu la quinta gara della stagione 1964 del Campionato mondiale di Formula 1, disputata l'11 luglio sul Circuito di Brands Hatch.\nLa corsa vide la vittoria di Jim Clark su Lotus-Climax, seguito da Graham Hill su BRM e da John Surtees su Ferrari."}
{"id": "2417793", "revid": "278830", "url": "https://it.wikipedia.org/wiki?curid=2417793", "title": "La banda dei morti viventi", "text": ""}
{"id": "2417799", "revid": "1442080", "url": "https://it.wikipedia.org/wiki?curid=2417799", "title": "Grand Prix SAR La Princesse Lalla Meryem 2009 - Singolare", "text": "Il singolare del Grand Prix SAR La Princesse Lalla Meryem 2009 \u00e8 stato un torneo di tennis facente parte del WTA Tour 2009.\nGisela Dulko era la detentrice del titolo ma quest'anno non ha partecipato.\nIn finale, Anabel Medina Garrigues ha battuto Ekaterina Makarova, 6\u20130, 6\u20131."}
{"id": "2417803", "revid": "729019", "url": "https://it.wikipedia.org/wiki?curid=2417803", "title": "Gran Premio del Belgio 1960", "text": "Il Gran Premio del Belgio 1960 si svolse domenica 19 giugno 1960 sul circuito di Spa-Francorchamps. La gara fu vinta da Jack Brabham seguito da Bruce McLaren e da Olivier Gendebien, tutti al volante di una Cooper.\nFu uno dei Gran Premi pi\u00f9 tragici della storia della Formula 1. Durante la gara perse la vita il pilota della Cooper Chris Bristow, uscito di pista alla curva di Burnenville nel corso del 19\u00ba giro. Pochi giri dopo, un altro terribile incidente cost\u00f2 la vita a Alan Stacey, pilota della Lotus. \nIn pi\u00f9, durante le prove, Stirling Moss si frattur\u00f2 entrambe le gambe e la giovane promessa Mike Taylor fu vittima di un grave incidente che pose fine alla sua carriera.\nGara.\nI risultati del GP sono stati i seguenti:"}
{"id": "2417805", "revid": "123351238", "url": "https://it.wikipedia.org/wiki?curid=2417805", "title": "Ideas del Sur", "text": "Ideas del Sur fu una casa di produzione cinematografica argentina. Nacque nel 1996 a opera di Marcelo Tinelli. Oltre ad essere una produttrice di film, Ideas del Sur possiede anche una stazione radiofonica. Tutti i film creati da questa societ\u00e0, vengono trasmessi sul canale satellitare e terrestre Canal Trece. Alcuni dei suoi programmi televisivi pi\u00f9 famosi sono \"Bailando por un sue\u00f1o\", \"Cantando por un sue\u00f1o\" e \"Patinando por un sue\u00f1o\". Nel 2016, \u00e8 stata venduta al Grupo Indalo. Nel 2017, a causa di una situazione di bancarotta, la casa di produzione \u00e8 scomparsa.\nCanali associati.\nDal 2005, le produzioni \"Ideas del Sur\" oltre ad essere trasmesse su Canal Trece vengono trasmesse anche su Telefe, Azul TV/Canal 9, America TV e Canal 7."}
{"id": "2417812", "revid": "367445", "url": "https://it.wikipedia.org/wiki?curid=2417812", "title": "Mario Pieri (letterato)", "text": "Biografia.\nDalla originaria Corf\u00f9, o Corcira, come si compiaceva dottamente di chiamarla, Mario Pieri fu per la prima volta in Italia nel 1796, prima di stabilirvisi definitivamente dal 1804.\nVisse alcuni anni a Padova, dove, frequentando l'Universit\u00e0, entr\u00f2 in contatto con quella che sar\u00e0 la sua figura di riferimento, Melchiorre Cesarotti, da lui chiamato \u201cgran padre\u201d. Con Cesarotti stabil\u00ec uno stretto rapporto: ne registr\u00f2 le lezioni trascrivendole sul suo Diario o Giornale, annotandovi i momenti salienti delle conversazioni letterarie che intratteneva col \u201cmaestro\u201d.\nNel 1808 si trasfer\u00ec a Treviso, nel cui liceo aveva ottenuto la cattedra di Belle Lettere e di Storia, ma si sottrasse spesso al poco gradito soggiorno con viaggi a Padova, Venezia, Verona, Milano, ma anche a Firenze, Pisa, Livorno, Napoli, Torino, Roma. Questi viaggi gli permisero i contatti con la societ\u00e0 pi\u00f9 in vista, la frequenza dei salotti letterari e la conoscenza degli esponenti della cultura.\nNumerosi i letterati con cui ebbe rapporti: Ugo Foscolo, Vincenzo Monti, Ippolito Pindemonte, Giacomo Leopardi, Alessandro Manzoni, Benedetto del Bene, Antonio Cesari, Gian Stefano Carli, Antonio Canova, Raffaello Morghen, Bertel Thorvaldsen, Niccol\u00f2 Tommaseo e Giambattista Niccolini.\nNell'ottobre 1815 Pieri ottenne temporaneamente dal governo asburgico la cattedra di Storia Universale dell'Universit\u00e0 di Padova. Nell'agosto 1823 si trasfer\u00ec a Firenze, dove inizi\u00f2 a frequentare soprattutto Niccolini, Vieusseux, Capponi, le case Certellini e Rosellini e la conversazione di Carlotta de' Medici Lenzoni.\nA Firenze collaborava all'\"Antologia\" di Vieusseux, e continu\u00f2 a dedicarsi intensamente ai suoi studi. Nel 1824 gli fu offerta la cattedra di Letteratura italiana nella Universit\u00e0 appena costituita a Corf\u00f9, ma Pieri decise di rinunciarvi per trascorrere tutto il resto della sua vita a Firenze, dove morir\u00e0 il 20 maggio 1852.\nAutobiografia.\nNel 1838 inizi\u00f2 a scrivere il primo libro della sua Vita, intitolato \"I miei primi venzett'anni\" per riallacciarsi alle Memorie del suo Giornale o Diario, che cominciavano infatti soltanto dal giugno 1804. In seguito, ormai avanti con gli anni, compose gli altri cinque libri della sua Vita che costituirono cos\u00ec la sua autobiografia completa (destinata alla pubblicazione), in forma pi\u00f9 breve e succinta rispetto alle Memorie manoscritte. Negli ultimi anni di vita si dedic\u00f2 alla pubblicazione delle sue Opere coi tipi di Le Monnier (1850-51), da lui definite il suo \u201ctestamento letterario\u201d.\nEgli fu testimone colto e curioso della cultura della sua epoca, riflessa in scrittori ed opere, dal Foscolo al Manzoni Nelle sue Memorie autografe (di cui solo recentemente si sono pubblicati integralmente i primi due volumi) \u00e8 riportata quasi quotidianamente la cronaca dettagliata di eventi artistici e teatrali, delle serate nei salotti letterari, dei suoi incontri con i principali letterati ed intellettuali, delle sue visite alle gallerie d'arte. Una miniera di notizie di prima mano sull'Italia e l'Europa neoclassica e romantica da parte di uno dei principali esponenti della corrente classicistica."}
{"id": "2417813", "revid": "119772081", "url": "https://it.wikipedia.org/wiki?curid=2417813", "title": "Calcio Catania 1995-1996", "text": "Questa pagina raccoglie i dati riguardanti il Calcio Catania nelle competizioni ufficiali della stagione 1995-1996.\nStagione.\nNella stagione 1995-96 il Catania disputa il girone C del campionato di Serie C2, con 48 punti ottiene l'ottavo posto in classifica. Il 4 marzo 1996 in un incidente stradale ha perso la vita il presidente del Catania Angelo Massimino."}
{"id": "2417820", "revid": "287204", "url": "https://it.wikipedia.org/wiki?curid=2417820", "title": "Ghosts", "text": "Ghosts (\"fantasmi\" in lingua inglese) pu\u00f2 riferirsi a:"}
{"id": "2417821", "revid": "287204", "url": "https://it.wikipedia.org/wiki?curid=2417821", "title": "Ghosts (album)", "text": ""}
{"id": "2417823", "revid": "19580", "url": "https://it.wikipedia.org/wiki?curid=2417823", "title": "Sampo Karjalainen", "text": ""}
{"id": "2417824", "revid": "339392", "url": "https://it.wikipedia.org/wiki?curid=2417824", "title": "Ghosts (film Michael Jackson)", "text": ""}
{"id": "2417828", "revid": "287204", "url": "https://it.wikipedia.org/wiki?curid=2417828", "title": "Ghosts (film)", "text": ""}
{"id": "2417831", "revid": "287204", "url": "https://it.wikipedia.org/wiki?curid=2417831", "title": "Murad di Sebastia", "text": "Biografia.\nMurad nacque in una umile famiglia di contadini di Kovtun (o Govdun), un piccolo villaggio presso la citt\u00e0 di Sivas, localit\u00e0 da cui avrebbe poi preso il soprannome \"di Sebastia\". Da fanciullo conduceva il bestiame al pascolo, ancora ragazzo si trasfer\u00ec a Costantinopoli dove lavor\u00f2 come scaricatore e frequent\u00f2 la scuola domenicale. Interessatosi alla politica, Murad ader\u00ec dapprima al Partito Socialdemocratico Hunchakian e poi alla Federazione Rivoluzionaria Armena.\nNel 1890 Murad partecip\u00f2 alle dimostrazioni degli armeni contro il trattamento da cittadini di seconda classe a cui erano sottoposti nell'Impero Ottomano. In seguito si un\u00ec a bande di \"fedayyin\" impegnate in attivit\u00e0 di guerriglia in risposta ai massacri hamidiani. Nel 1904 Murad svolse un ruolo di primo piano nella resistenza di Sason.\nDopo i fatti di Sason, Murad spost\u00f2 la sua area di operazioni presso Van. Durante i massacri fra armeni e tartari del 1905-1907, egli fu posto al comando della difesa della regione di Zangezur e, insieme ad un gruppo di 50 uomini a cavallo, difese dai massacri la popolazione armena di Kapan.\nDurante il periodo della rivoluzione dei Giovani Turchi del 1908, l'attivit\u00e0 di Murad si svolse fra Van e Sivas.\nIn particolare egli contribu\u00ec all'organizzazione scolastica, alla creazione di associazioni femminili e con fini caritatevoli; inoltre egli insegn\u00f2 cultura fisica ed arte teatrale presso le scuole armene.\nL'inizio del genocidio armeno del 1915 - .\nNel 1916 Murad ed i suoi uomini lasciarono la zona di Van e giunsero a Batumi, citt\u00e0 portuale dell'Impero Russo, dopo un viaggio via mare da Samsun sul mar Nero. Passato al fianco dei russi, Murad comand\u00f2 la sua unit\u00e0 di volontari armeni durante la battaglia di Erzincan del luglio 1916, momento culminante della maggiore offensiva russa della Campagna del Caucaso.\nMurad di Sebastia mor\u00ec in combattimento il 4 agosto 1918 durante la battaglia di Baku."}
{"id": "2417834", "revid": "339392", "url": "https://it.wikipedia.org/wiki?curid=2417834", "title": "Iula Team Matera", "text": ""}
{"id": "2417843", "revid": "1048993", "url": "https://it.wikipedia.org/wiki?curid=2417843", "title": "Kiki Palmer", "text": "Biografia.\nDal 1938 cambi\u00f2 lo pseudonimo in \"Daniela Palmer\" (Enzo Biagi: \u00abQualche attore deve italianizzare il nome\u00bb) e, solo nel 1933 per suggerimento di Gabriele D'Annunzio, in \"Palma Palmer\".\nEra figlia di Marta Palmer, titolare di un atelier di moda a Milano. Studi\u00f2 alla facolt\u00e0 di Medicina di Milano, prima di appassionarsi di recitazione e seguire i corsi privati di Ida Carloni Talli ed Emilia Varini. Ebbe il suo debutto teatrale nel 1932 in \"Scena vuota\" di Dario Niccodemi per la regia di Ettore Berti (Renato Simoni: \u00abQuesta debuttante ha gi\u00e0 disinvoltura, sicurezza, gentilezza e variet\u00e0 di dizione\u00bb). Nello stesso anno form\u00f2 una propria compagnia, sotto la direzione di Camillo Pilotto, e, in seguito, di Pietro Sharoff e Tatiana Pavlova. \nLa sua recitazione, ritenuta inizialmente spontanea, supportata da un'ottima dizione, matur\u00f2 a tal punto da raggiungere un carattere estremamente moderno che raggiunse punte di sofferta intensit\u00e0 e grande drammaticit\u00e0.\nTra le sue interpretazioni pi\u00f9 applaudite \"La famiglia dell'antiquario\" e \"Il campiello\" di Goldoni, \"La fiaccola sotto il moggio\" di D'Annunzio, \"Sogno di una notte di mezza estate\" di William Shakespeare. Nel 1934 e 1935 lavor\u00f2 anche per il cinema in \"La marcia nuziale\" e \"La luce del mondo\". Lavor\u00f2 con svariati attori tra i quali Luigi Cimara, Antonio Gandusio, Roldano Lupi, Lilla Brignone e molti altri. Costitu\u00ec assieme a Giulio Stival la compagnia Palmer-Stival.\nMadre adottiva dell'attore Renzo Palmer, mor\u00ec suicida nel 1949, all'et\u00e0 di 42 anni, a causa della depressione seguita alla morte dell'amica Eva Mangili. \u00c8 sepolta nel Cimitero del Verano."}
{"id": "2417856", "revid": "1442080", "url": "https://it.wikipedia.org/wiki?curid=2417856", "title": "Gran Premio di San Marino 1985", "text": "Il Gran Premio di San Marino 1985 \u00e8 stata la terza prova della stagione 1985 del Campionato mondiale di Formula 1. Si \u00e8 corsa domenica 5 maggio 1985 sul Circuito Dino Ferrari di Imola. La gara \u00e8 stata vinta dall'italiano Elio De Angelis su Lotus-Renault; per il vincitore si tratt\u00f2 del secondo, e ultimo, successo nel mondiale. Ha preceduto sul traguardo il belga Thierry Boutsen su Arrows-BMW, al suo primo podio nel mondiale, e il francese Patrick Tambay su Renault, al suo ultimo podio iridato.\nA giungere primo sul traguardo fu il francese Alain Prost, su McLaren-TAG Porsche, che venne, in seguito, squalificato per un'irregolarit\u00e0 tecnica sulla sua vettura.\nFu l'ultimo gran premio al quale prese parte la Spirit.\nVigilia.\nAspetti tecnici.\nLa Renault forn\u00ec un nuovo propulsore EF15 alla Lotus, che lo impieg\u00f2 sulla monoposto di Elio De Angelis. L'Alfa Romeo present\u00f2 delle vettura dotate di nuova iniezione elettronica Motronic Bosch.\nLa Minardi abbandon\u00f2 la fornitura di motori della Ford Cosworth per montare, per la prima volta, i propulsori della Motori Moderni. Questa azienda era stata creata da Piero Mancini, socio di Giancarlo Minardi, oltre che titolare del team \"Arno\" di Formula 3. La Minardi non era riuscita a trovare un accordo con l'Alfa Romeo per la fornitura dei motori, e ci\u00f2 spinse Mancini a fondare la \"Motori Moderni\", proprio allo scopo di fabbricare i propulsori per la nuova scuderia. A questo scopo Mancini coinvolse il celebre ingegnere e progettista Carlo Chiti, che aveva da poco dato le dimissioni proprio dall'Alfa Romeo e dalla sua emanazione sportiva Autodelta.\nL'Osella test\u00f2 la nuova FA1G, anche se Piercarlo Ghinzani prefer\u00ec poi riutilizzare la vecchia FA1F. Presentarono delle modifiche aerodinamiche sia la Ligier, che la Ferrari, che per\u00f2 decise di non impiegare il nuovo motore annunciato. La Ferrari present\u00f2 comunque un nuovo dispositivo di iniezione dell'acqua.\nSulla Brabham di Fran\u00e7ois Hesnault venne piazzata una telecamera, per consentire delle riprese della pista.\nAspetti sportivi.\nInfortunatosi al pollice nella gara precedente, prese regolarmente parte al weekend di gara Keke Rosberg, anche se la Williams aveva comunque contattato Ren\u00e9 Arnoux, quale possibile sostituto del finlandese.\nIn prevendita gli organizzatori incassarono due miliardi di lire, ma si calcol\u00f2 che la cifra venisse raddoppiata con la vendita dei biglietti alla domenica, gli stand degli sponsor e la pubblicit\u00e0.\nDopo il difficile Gran Premio del Portogallo, corso in condizioni meteorologiche estreme, i piloti firmarono una petizione, promossa da Niki Lauda, per chiedere che le gare venissero interrotte quando le condizioni della pista fossero state tali da mettere in pericolo i concorrenti.\nQualifiche.\nResoconto.\nAyrton Senna fu il migliore della prima giornata di prove. Il brasiliano della Lotus batt\u00e9 di un secondo il precedente record della pista, stabilito l'anno prima dal connazionale Nelson Piquet. Alle spalle del vincitore della gara in Portogallo si piazz\u00f2, staccato di due decimi di secondo, Michele Alboreto. La Ferrari sembrava favorita per la gara, in quanto non utilizzava un motore specifico per la qualifica, come invece faceva la Lotus.\nKeke Rosberg chiuse terzo, davanti a Prost. Alle spalle del francese chiusero, a sorpresa, le due Arrows. Risultarono in crisi le Alfa Romeo: Cheever e Patrese dovettero condividere una sola vettura, su cui era ancora montata la vecchia iniezione Spica, pi\u00f9 affidabile rispetto a quella della Bosch. La Minardi, col motore nuovo, scal\u00f2 in classifica, fino al diciottesimo posto.\nSenna riusc\u00ec anche a migliorarsi nella giornata di sabato, confermando cos\u00ec la \"pole position\", la seconda consecutiva. In prima fila sal\u00ec Rosberg, che sembrava non risentire dell'infortunio al pollice. La seconda fila su ad appannaggio di due piloti italiani: De Angelis e Alboreto. Il ferrarista, secondo al venerd\u00ec, fu uno dei pochi a non migliorare la prestazione al sabato. Ci\u00f2 fu dovuto a un incrinamento del collettore del turbo, che diminu\u00ec la resa del motore, col primo treno di gomme nuove. Dopo una veloce riparazione inizi\u00f2 a piovigginare sul tracciato, costringendo Alboreto ad attendere la parte finale delle qualificazioni, quando per\u00f2 si ripresent\u00f2 di nuovo lo stesso problema tecnico. Peggio fece Stefan Johansson, solo quindicesimo, anche lui penalizzato da problemi tecnici. L'arrivo della leggere pioggia, oltre che il traffico in pista, fu indicato da De Angelis tra i motivi che non gli permisero di fare sua la \"pole position\".\nConferm\u00f2 il buon piazzamento Thierry Boutsen (le Arrows si adattavano bene alle curve lente), quinto, che mise alle sue spalle Alain Prost. Chiuse solo ottavo l'altro pilota della McLaren, Niki Lauda, che era stato il migliore delle prove libere del mattino, e che fu anche autore di un'uscita di pista. Le McLaren, comunque, non sovralimentavano i motori per le qualifiche, come invece facevano le Lotus. Anche in questa gara la poca aderenza delle gomme Pirelli penalizz\u00f2 le prestazioni delle vetture che utilizzavano le gomme italiane. Oltre a Lauda ed Eddie Cheever anche Martin Brundle usc\u00ec di pista, alla \"Tosa\", sbattendo violentemente contro le barriere. L'incidente non provoc\u00f2 grossi problemi fisici al pilota, che comunque venne visitato dai medici per un colpo alla schiena.\nRisultati.\nI risultati delle qualifiche furono i seguenti:\nGara.\nResoconto.\nPrima dell'inizio della gara la pioggia fece la sua apparizione sul tracciato. Terminando presto la pista riusc\u00ec ad asciugarsi. Jonathan Palmer rinunci\u00f2 a prendere il via alla gara per dei problemi al motore della sua Zakspeed. Lasciata vuota la sua piazzola di partenza, non vi furono modiche nella griglia.\nLe due Lotus furono autrici di una buona partenza, con Ayrton Senna che mantenne il comando, seguito da Elio De Angelis. Fu invece autore di una partenza modesta Keke Rosberg, che si fece passare sia da Michele Alboreto che da Alain Prost.\nAl quinto giro Nigel Mansell cedette la posizione, mentre era sesto, prima a Niki Lauda poi a Nelson Piquet, favorito dalla scelta di gomme morbide fatta dalla Pirelli. Il giro successivo Lauda ebbe la meglio anche su Rosberg, che venne presto passato anche da Piquet. All'ottavo passaggio Prost attacc\u00f2 Alboreto, prima alla \"Villeneuve\", poi all'interno della \"Tosa\", ma senza successo.\nAll'undicesimo giro Alboreto, sempre pressato da Prost, attacc\u00f2, con successo De Angelis, portandosi al secondo posto. Piquet, ormai con degli pneumatici in crisi, fu costretto ai box, per il cambio gomme. Il pilota della Brabham torn\u00f2 in gara tredicesimo. Il giro successivo anche Prost pass\u00f2 De Angelis, mentre Andrea De Cesaris termin\u00f2 la gara, uscendo alla curva della \"Tosa\", per un problema ai freni, che aveva dimenticato di ricaricare, dopo essere uscito dai box.\nAl quattordicesimo giro Stefan Johansson pass\u00f2 Mansell, poi anche Rosberg, pochi giri dopo, risalendo nella zona dei punti. Nel frattempo Prost tentava, ancora infruttuosamente, di superare Alboreto. Lauda pass\u00f2 De Angelis che soffriva per un calo di sovralimentazione del turbo. Dopo venti giri Senna comandava la gara, con meno di un secondo di vantaggio, su Alboreto che precedeva, a sua volta, di un secondo, Prost, poi Lauda (staccato di oltre 6 secondi dal leader della gara), De Angelis, Johansson, Rosberg e Mansell.\nAlboreto attacc\u00f2 Senna, senza prendergli la posizione, e poi, poco dopo, fu a sua volta oggetto di un attacco di Prost, che riusc\u00ec a scalare secondo. Al ventiquattresimo giro termin\u00f2 il gran premio per Rosberg, per un guasto all'acceleratore. Alboreto, per un problema all'impianto elettrico fu costretto a una sosta ai box. Il pilota della Ferrari rientr\u00f2 in gara lontano dalla zona dei punti.\nNei giri seguenti Prost attacc\u00f2 anche Senna, fino a quando non perse qualche secondo prezioso nel doppiaggio di Patrick Tambay. Il pilota della McLaren decise, su segnalazione del computer della sua monoposto, di rallentare, al fine di risparmiare carburante. Nello stesso tempo Alboreto fu costretto al definitivo abbandono, per un guasto all'alternatore. Lauda perse la posizione, a vantaggio di De Angelis, per un testacoda. La sua gara venne da quel momento penalizzata per un malfunzionamento della centralina di controllo della sua vettura, tanto da venir passato da Johansson. Al trentanovesimo giro Nigel Mansell manc\u00f2 una cambiata alle \"Acque Minerali\", perdendo due posizioni.\nSenna guidava, pur avendo anche lui rallentato il ritmo, con 3,1 secondi di mergine su Prost, 15 sul compagno di team De Angelis, 17 su Johansson, quasi 29 su Lauda e oltre un minuto su Piquet. Senna ampli\u00f2 il vantaggio su Prost, mentre Piquet venne sorpassato da Thierry Boutsen. De Angelis e Johansson, in lotta per il terzo posto, arrivarono alle spalle di Boutsen e Piquet, doppiati, che lottavano per la sesta posizione. Al cinquantesimo giro, Piquet and\u00f2 all'attacco, vicente, su Boutsen, alla \"Villeneuve\". Rallentato da questa lotta, De Angelis fu attaccato dallo svedese della Ferrari alla \"Tosa\". Pur se penalizzato dalla traiettoria di Botsen, Johansson scavalc\u00f2 De Angelis.\nLa rimonta di Johansson prosegu\u00ec pochi giri dopo, quando pass\u00f2 anche Prost, molto attento ai consumi, per apporre vera resistenza. Il consumo di carburante decise la gara negli ultimi giri. Il primo a dover abbandonare fu Senna, al cinquantasettesimo giro. Pass\u00f2 in testa Johansson, che per\u00f2 fu anch'egli costretto a fermare la monoposto per l'assenza di benzina, un solo giro dopo. Questo permise ad Alain Prost di posizionarsi in prima posizione.\nAlle spalle del francese c'erano De Angelis e Piquet: anche quest'ultimo fu colpito dalla mancanza di carburante, e dovette abbandonare. Boutsen si ritrov\u00f2 terzo, davanti a Tambay, che da poco aveva passato Lauda.\nProst giunse primo al traguardo, sempre a velocit\u00e0 limitata, potendo godere di un ampio margine su De Angelis. Il francese si trov\u00f2 senza benzina durante il giro d'onore. Boutsen, che aveva chiuso terzo, si trov\u00f2 senza benzina addirittura sulla linea d'arrivo. Il belga scese dalla sua Arrows, per spingerla oltre il traguardo.\nA seguito della squalifica di Prost la vittoria venne assegnata a Elio De Angelis, che colse la sua seconda, e ultima, vittoria nel mondiale di Formula 1. De Angelis fu il primo pilota italiano a vincere una gara di Formula 1 in Italia, dalla vittoria di Ludovico Scarfiotti nel Gran Premio d'Italia 1966. Il pilota romano si trov\u00f2 anche in testa alla classifica iridata, scalzandovi Alboreto. Boutsen colse il suo primo podio (l'Arrows mancava dal podio dal secondo posto di Riccardo Patrese nel Gran Premio di San Marino 1981), mentre Patrick Tambay, scalato terzo, festeggi\u00f2 il suo undicesimo, e ultimo, podio iridato. Boutsen fu il primo pilota del Belgio a podio dal Gran Premio di Spagna 1975 (ai tempi Jacky Ickx).\nRisultati.\nI risultati del gran premio furono i seguenti:\nDecisioni della FISA.\nA gara terminata la McLaren di Alain Prost, giunto primo sul traguardo, venne pesata a 536 kg, 4 in meno del limite previsto dal regolamento (che prevedeva che la vettura pesasse 540 kg al via, o avesse 200 kg di carburante). Ci\u00f2 port\u00f2 alla squalifica del pilota francese. Tutti i piloti classificatisi alla sue spalle scalarono di una posizione. Elio De Angelis si trov\u00f2 cos\u00ec a vincere la gara senza avere, di fatto, condotto nemmeno per un giro. Ci\u00f2 era accaduto, per l'ultima volta, proprio ad Alain Prost, al Gran Premio del Brasile 1982. Prost, che gi\u00e0 al momento dell'arrivo aveva espresso dubbi sul peso della sua monoposto, si lament\u00f2 del fatto che la direzione di gara non aveva permesso di pesare la monoposto, prima della gara, sulla bilancia ufficiale."}
{"id": "2417858", "revid": "834", "url": "https://it.wikipedia.org/wiki?curid=2417858", "title": "Stop (Pink Floyd)", "text": "Stop \u00e8 una canzone dei Pink Floyd, pubblicata nel 1979 all'interno dell'album \"The Wall\" e scritta interamente da Roger Waters.\nDura 30 secondi ed \u00e8, quindi, la canzone pi\u00f9 breve della band.\nComposizione.\nLa canzone inizia con la voce di Roger Waters che, sopra un grande frastuono, urla \u00abStop!\u00bb, facendo scendere il silenzio. Dopodich\u00e9 inizia a cantare, con un tono di voce decisamente triste, accompagnato solo da un pianoforte.\nIl brano si conclude con il suono di una serratura.\nTrama.\nPink, in preda all'allucinazione iniziata in \"In the Flesh\", capisce di non poter continuare con la vita che fa (anche se \u00e8 un artista, nella sua immaginazione si crede un condottiero nazi-fascista) e del suo \"muro\".\nGrida quindi la sua volont\u00e0 di cambiare, immaginandosi in una cella, mentre aspetta che inizi il \"processo\" per giudicarlo, che avr\u00e0 inizio nel brano successivo, \"The Trial\".\nVersione Video.\nDopo \"Waiting for the Worms\", Pink letteralmente grida \"Stop\", e si ritrova, in un temporaneo momento di lucidit\u00e0 steso nel gabinetto del palazzo dove aveva tenuto la festa raccontata in \"Young Lust\". In sottofondo si sente il suono di molte persone che parlano. Seduto sul pavimento, canticchia dei versi da un piccolo libro in cui i versi sono presi da materiale inedito scritto da Roger Waters. Ad un certo punto inizia a canticchiare i versi di \"Stop\" e, appena finisce, la stessa guardia vista in \"Young Lust\" apre la porta del bagno e Pink cade nuovamente nell'allucinazione narrata in \"The Trial\"."}
{"id": "2417862", "revid": "767487", "url": "https://it.wikipedia.org/wiki?curid=2417862", "title": "Sonny (film 2002)", "text": "Sonny \u00e8 un film del 2002, esordio alla regia dell'attore Nicolas Cage. Cage ha anche prodotto il film con la sua casa di produzione Saturn Films, e interpreta un piccolo cameo.\nTrama.\nNei primi anni ottanta del XX secolo, dopo il fine del servizio di leva, il giovane Sonny torna a casa dalla madre, una ma\u00eetresse che lo introduce al mestiere pi\u00f9 vecchio del mondo, diventando un richiesto gigol\u00f2.\nMa in breve tempo Sonny cerca di sfuggire dal quel fruttoso mestiere e soprattutto cerca di sottrarsi dalle pressioni della madre-padrona, per crearsi una vita tutta sua.\nNel frattempo si innamora della giovane prostituta Carol."}
{"id": "2417871", "revid": "767487", "url": "https://it.wikipedia.org/wiki?curid=2417871", "title": "Tandubas", "text": "Tandubas \u00e8 una municipalit\u00e0 di Terza classe delle Filippine, situata nella Provincia di Tawi-Tawi, nella Regione Autonoma nel Mindanao Musulmano.\nTandubas \u00e8 formata da 20 baranggay:"}
{"id": "2417874", "revid": "131358", "url": "https://it.wikipedia.org/wiki?curid=2417874", "title": "Peterborough United F.C.", "text": ""}
{"id": "2417879", "revid": "109154852", "url": "https://it.wikipedia.org/wiki?curid=2417879", "title": "We Is the Power", "text": "We Is the Power \u00e8 il 32\u00b0 singolo di Alexia pubblicato nel 2009.\nLa canzone.\n\u00c8 il secondo singolo promozionale estratto dall'album Ale &amp; c. del 2009 eseguito da Alexia insieme ai Bloom 06.\nIl brano \u00e8 lo specchio della societ\u00e0 moderna, in particolar modo pone l'accento sulla condizione dei giovani all'interno del gruppo sociale e della comunit\u00e0 sempre pi\u00f9 corrotta e disonesta della quale se non fai parte, non sei nessuno. Mentre il messaggio risulta chiaro alle prime note del ritornello, Alexia qui lancia un urlo e difende i giovani, quelli che hanno \"...grandi sogni tatuati sulla pelle...e dentro gli occhi il sacro fuoco delle stelle...\", per arrivare al traguardo, emblema della coronazione dei propri sogni.\nScritta in italiano, la canzone \u00e8 stata tradotta in inglese e riarrangiata in chiave elettropop, da Maurizio Lobina e Gianfranco Randone componenti del gruppo Bloom 06 ovvero ex Eiffel 65, e inserita nella riedizione del precedente album della cantante.\nIl brano esce in tutte le radio e network musicali il 12 giugno.\nIl videoclip.\nPer la canzone \u00e8 stato girato un videoclip, diretto da Jacopo Pietrucci, attraverso l'uso di una nuova tecnologia musicale di registrazione e riproduzione, l'olofonia. Il video \u00e8 stato girato al palaghiaccio di Chiasso, in Svizzera, durante la \"tappa 0\" del nuovo tour della cantante."}
{"id": "2417883", "revid": "1482985", "url": "https://it.wikipedia.org/wiki?curid=2417883", "title": "Palazzo dei Papi (Viterbo)", "text": "Il Palazzo dei Papi - chiamato comunemente Palazzo Papale - di Viterbo \u00e8, insieme al Duomo, il pi\u00f9 importante monumento storico della citt\u00e0. \nEsso fu eretto nella forma attuale ampliando il palazzo sede della Curia vescovile della citt\u00e0 allorch\u00e9 papa Alessandro IV (1199 circa \u00a0\u2013 1261, papa dal 1254), a causa dell'ostilit\u00e0 del popolo e dei nobili romani capitanati dal senatore Brancaleone degli Andal\u00f2, trasfer\u00ec la sede della Curia pontificia nel 1257 a Viterbo. L'ampliamento fu disposto e curato dal Capitano del Popolo Raniero Gatti, appartenente ad un'influente famiglia cittadina. Egli fece costruire tra l'altro, con il consenso di papa Clemente IV, una grande sala per le udienze nota oggi con il nome di \"Aula (o Sala) del Conclave\" per il fatto di aver ospitato il primo e pi\u00f9 lungo conclave della storia, cio\u00e8 quello del 1268-1271, durato 1006 giorni.\nNotevole anche la \"Loggia delle benedizioni\" (pi\u00f9 nota come \"Loggia dei Papi\"), dall'architettura elegante ed armoniosa, eretta nel 1267 per volont\u00e0 del Capitano del Popolo Andrea Gatti, durante il pontificato dello stesso papa Clemente IV, che am\u00f2 tanto la citt\u00e0 di Viterbo, e dai viterbesi fu ricambiato di pari amore, tanto che, alla sua morte, ne richiesero a gran voce la beatificazione.\nLa caduta di parte di un'ala del palazzo, da poco costruita ed avvenuta l'11 maggio 1277, fer\u00ec mortalmente papa Giovanni XXI. La visita del Palazzo \u00e8 possibile rivolgendosi presso il Museo del Colle del Duomo di Viterbo.\nIl palazzo fa parte del polo monumentale del Colle del Duomo di Viterbo.\nDescrizione.\nIl Palazzo \u00e8 una costruzione massiccia che, dal lato opposto alla piazza, strapiomba con possenti contrafforti sulla valle di FAUL. Esso termina alla destra con la imponente \"Sala del Conclave\", che si affaccia sulla piazza con sei finestre bifore sormontate da altrettante a feritoia (la stessa struttura si presenta dal lato opposto, sulla valle FAUL). L'accesso alla sala avviene dalla piazza tramite un'ampia scalinata, terminata nel 1267, che conduce ad un portale con volta a tutto sesto, sormontata dallo stemma di San Bernardino e da una mensola reggente la statua di un piccolo leone. Fra il colmo dell'arco del portale e la mensola \u00e8 posta, incorniciata, una lapide quadra in memoria di Raniero Gatti.\nLa facciata del Palazzo \u00e8 ornata di merlature rettangolari, poste esattamente al fondo della falda del tetto. Accanto al portale \u00e8 sita un'apertura pi\u00f9 modesta, anch'essa con volta a tutto sesto, cui si accede da un ballatoio e che tramite una cancellata d\u00e0 accesso diretto al balcone della loggia, proprio accanto all'uscita della Sala del Conclave sulla loggia. La scalinata \u00e8 retta da un arco a sesto acuto al di sotto del quale si accede ad una sala che \u00e8 sita esattamente sotto quella del Conclave.\nLa loggia.\nLa loggia, detta \"delle Benedizioni\" (ad essa si affacciava il Papa uscendo dalla Sala del Conclave), si apre sul lato della piazza con un gioco di archi sorretti da slanciate colonnine. Al centro si contano tre archi a tutto sesto ed ai lati due mezzi archi, terminanti al colmo con i muri rispettivamente del Palazzo (sinistra) e della curia (destra). A questi se ne intrecciano altri tre, per cui l'effetto \u00e8 quello di sette aperture a sesto acuto poggianti su sei colonnine, con archi trilobati. Lungo tutta la parte superiore degli archi corre una trabeazione la cui fascia inferiore \u00e8 arricchita da formelle quadrate recanti simboli cittadini, imperiali e papali. La parte piana della loggia \u00e8 costituita da un ballatoio al centro del quale \u00e8 posta una fontana del XV secolo, ornata al bordo del catino con simboli della famiglia Gatti. Sul catino insiste una vasca superiore coronata di getti a forma di testa di leone e sormontata al centro da un pinnacolo. La loggia \u00e8 sostenuta da due archi a sesto ribassato e da un enorme pilastro a sezione ottagonale. Anche la parte della loggia opposta alla piazza era originariamente dotata di identica fuga di archi e colonnine, struttura che sorreggeva insieme alla facciata che prospetta sulla piazza, un tetto. Nel 1325 tetto e struttura ad archi lato Valle di FAUL crollarono e da allora il ballatoio della loggia \u00e8 a cielo aperto.\nPapi residenti in Viterbo.\nMartino IV, al secolo Simon de Brion, fu l'ultimo papa del periodo \"viterbese\". Eletto dopo un lungo (sei mesi) e travagliato conclave (il Capitano del popolo di Viterbo, Annibaldo Annibaldi, aderente alla fazione angioina, era intervenuto nel conclave arrestando due cardinali ed impedendo al cardinale protodiacono Matteo Rubeo Orsini di parteciparvi), fu incoronato a Orvieto, causa l'ostilit\u00e0 dei romani ad un papa francese, e decret\u00f2 l'abbandono di Viterbo, come sede papale, proprio a causa delle pesanti intromissioni dei potenti della citt\u00e0 nel conclave che lo aveva eletto. La sede papale non torn\u00f2 mai pi\u00f9 in questa citt\u00e0."}
{"id": "2417884", "revid": "599013", "url": "https://it.wikipedia.org/wiki?curid=2417884", "title": "Turtle Islands", "text": ""}
{"id": "2417887", "revid": "248632", "url": "https://it.wikipedia.org/wiki?curid=2417887", "title": "Pac man world", "text": ""}
{"id": "2417888", "revid": "81103", "url": "https://it.wikipedia.org/wiki?curid=2417888", "title": "Frost ondeggiante", "text": ""}
{"id": "2417891", "revid": "106456", "url": "https://it.wikipedia.org/wiki?curid=2417891", "title": "Palazzo dei Papi di Viterbo", "text": ""}
{"id": "2417895", "revid": "106456", "url": "https://it.wikipedia.org/wiki?curid=2417895", "title": "Palais des Papes", "text": ""}
{"id": "2417897", "revid": "1543377", "url": "https://it.wikipedia.org/wiki?curid=2417897", "title": "Beriev Be-10", "text": "Il Beriev Be-10 (in cirillico \u0411\u0435\u0440\u0438\u0435\u0432 \u0411\u0435-10, nome in codice NATO Mallow) era un idropattugliatore marittimo bimotore a getto ad ala alta a freccia, progettato dall'OKB 49 diretto da Georgij Michajlovi\u010d Beriev e sviluppato in Unione Sovietica negli anni cinquanta.\nImpiegato dagli anni sessanta dalla Aviacija Voenno-Morskogo Flota, la componente aerea della Marina militare dell'Unione Sovietica, rimase operativo fino alla sua sostituzione con il successivo Be-12.\nIl Be-10 \u00e8 l'unico idrovolante a getto al mondo a giungere ad una produzione in serie in una significativa quantit\u00e0 di esemplari ed il detentore, nella sua variante M-10 appositamente realizzata, di molti primati mondiali per questa categoria di mezzi aerei.\nStoria del progetto.\nCon l'avvento dei primi motori a getto di costruzione sovietica, nel immediato periodo dopo la conclusione della seconda guerra mondiale, Georgij Michailovi\u010d Beriev a capo dell'Ufficio di progettazione (OKB) Nr.49 ed incaricato dello sviluppo e progettazione degli idrovolante per conto del Ministero della Difesa, decise di intraprendere l'iniziativa pianificando, dal maggio 1947, la realizzazione del primo idro che sfruttava la nuova tecnologia motoristica. I primi esperimenti vennero compiuti nel novembre 1951 sul prototipo R-1 ma l'inesperienza dovuta all'abbinamento del nuovo sistema di propulsione ad un idrovolante non produsse alcun risultato. Il comportamento dell'R-1 risult\u00f2 cos\u00ec imprevedibile che si dovette annullare la prova di volo prima ancora di cominciare il flottaggio. Il successivo R-2, che venne realizzato in collaborazione dello TsAGI, riusc\u00ec a risolvere i problemi del precedente modello. L'R-2, sostanzialmente un R-1 modificato, riusc\u00ec ad essere portato in volo il 29 maggio 1952 dimostrando che l'idea di Beriev era attuabile con successo.\nNel settembre 1953, l'allora comandante dell'Aviacija Voenno-Morskogo Flota (AV-MF) E. Preobrazhensky si rivolse al Ministro della Difesa Nikolaj Aleksandrovi\u010d Bulganin proponendo di concedere a Beriev il compito di realizzare un nuovo idrovolante bimotore a getto. Venne perci\u00f2 emessa una specifica che riguardava la fornitura di un nuovo idrovolante dotato di propulsione a getto, bimotore, che avesse il compito di poter eseguire pattugliamenti marittimi con la possibilit\u00e0 di operare contro obiettivi navali di superficie e sottomarini ed eventualmente contro obiettivi terrestri. Le specifiche tecniche esigevano una velocit\u00e0 massima raggiungibile di 950-1\u00a0000 km/h, un'autonomia di 3\u00a0000 km, una tangenza operativa massima di 14\u00a0000-15\u00a0000 metri e la possibilit\u00e0 di decollare ed ammarare in presenza di onde alte 1,5 m ad una velocit\u00e0 del vento fino a 20 m/s.\nIl nuovo progetto, che assunse la designazione Be-10, si basava sull'esperienza fatta sull'R-2 cominci\u00f2 ad essere sviluppato dal maggio 1954 all'ottobre 1955, data in cui dopo alcune difficolt\u00e0 si riusc\u00ec a completare la costruzione del prototipo\nIl 20 giugno 1956 il Be-10, contraddistinto dal numero 10 dipinto sul muso, venne portato in volo per la prima volta dai tre membri dell'equipaggio capitanati dal pilota collaudatore Kuryachego.\nTecnica.\nIl Be-10 era un idrovolante dall'aspetto non convenzionale, con configurazione a scafo centrale, caratterizzato dall'ala alta, a freccia e ad angolo di diedro negativo, e dalla collocazione delle gondole motore in prossimit\u00e0 della radice alare che conferiva al velivolo un aspetto tozzo e massiccio.\nLo scafo, come tutto il velivolo, era di costruzione interamente metallica ed era caratterizzato da una cabina di pilotaggio posta sulla parte superiore anteriore, da un muso vetrato per l'osservatore, accessibile da una botola superiore, e, posteriormente, dal massiccio impennaggio tradizionale monoderiva abbinato a piani orizzontali a freccia che integrava il radar ed una barbetta difensiva dotata di 2 cannoni Makarov AM-23 calibro 23\u00a0mm controllati in remoto.\nL'ala, posizionata alta, aveva una configurazione a freccia ed integrava, nella parte vicino alla radice alare, le gondole motore e, sulle estremit\u00e0 alari, i galleggianti equilibratori. Questi ultimi non necessitavano di una grande struttura che li collegasse all'ala grazie all'elevato angolo di diedro negativo che avvicinava le estremit\u00e0 alla superficie dell'acqua. Inoltre erano presenti due paretine antiscorrimento che ne miglioravano le caratteristiche alle alte velocit\u00e0.\nLa propulsione era affidata a 2 motori turbogetto Ljul'ka AL-7PB capaci di fornire 71,2 kN di spinta ciascuno, posizionati alti per ridurre il pi\u00f9 possibile l'aspirazione di spruzzi d'acqua dalle prese d'aria ed il conseguente malfunzionamento degli stessi."}
{"id": "2417900", "revid": "404449", "url": "https://it.wikipedia.org/wiki?curid=2417900", "title": "Luigi Albore Mascia", "text": "Biografia.\nLaureato in giurisprudenza, ha seguito la carriera di avvocato. Fu eletto consigliere comunale del comune di Pescara per la prima volta nel 1998 e nel consiglio comunale ha ricoperto la carica di presidente della commissione consiliare lavori pubblici. Dal 2000 al 2003 \u00e8 stato assessore al controllo di gestione. Nel 2003 \u00e8 stato rieletto consigliere nella lista di Alleanza Nazionale. Ha rivestito la carica di presidente della commissione consiliare vigilanza. Dal 2005 \u00e8 stato vicepresidente del consiglio comunale.\nElezione a sindaco.\nNel 2008 \u00e8 stato candidato a sindaco di Pescara per la coalizione di centro-destra, perdendo al primo turno contro il sindaco uscente Luciano D'Alfonso, raccogliendo il 26,4% dei suffragi, contro il 50,3% dell'avversario.\nSi \u00e8 nuovamente candidato nelle elezioni comunali del 6 e 7 giugno 2009 per Il Popolo della Libert\u00e0 ed \u00e8 stato eletto sindaco di Pescara, al primo turno, con il 54,5% dei voti.\nDurante il suo mandato, Pescara \u00e8 stata dichiarata comune in predissesto finanziario a causa di un debito di oltre 50 milioni di euro accumulato durante la sua amministrazione. Nonostante le polemiche riguardanti l'indebitamento della citt\u00e0, nel 2014 si ripresenta col sostegno di Forza Italia, Fratelli d'Italia - Alleanza Nazionale e la lista civica Pescara Futura. Al primo turno ottiene il 22,83% dei voti, accedendo al ballottaggio col candidato del centrosinistra Marco Alessandrini. Al ballottaggio, ottiene l'appoggio di Guerino Testa, presidente della provincia uscente del Nuovo Centrodestra, e Vincenzo Serraiocco, con cui stringe un apparentamento formale tra liste. Tuttavia, al secondo turno, l'8 giugno 2014, raccoglie il 33,66% dei voti, venendo sconfitto da Alessandrini."}
{"id": "2417905", "revid": "729019", "url": "https://it.wikipedia.org/wiki?curid=2417905", "title": "Turtle Islands (Tawi-Tawi)", "text": "Turtle Islands (isole tartaruga) \u00e8 una municipalit\u00e0 di Quinta classe delle Filippine, situata nella Provincia di Tawi-Tawi, nella Regione Autonoma nel Mindanao Musulmano. Si trova all'estremit\u00e0 sud-occidentale delle Filippine, in prossimit\u00e0 del confine con la Malaysia.\nL'arcipelago omonimo, situato nel mare di Sulu, \u00e8 composto da 10 isole, di cui 7 (Sibaung, Boan, Lihiman, Langaan, Great Bakkungan, Taganak e Baguan) fanno parte della municipalit\u00e0, mentre le altre tre appartengono alla Malesia.\nLa municipalit\u00e0 di Turtle Islands \u00e8 formata da 2 baranggay:\nOasi naturalistica delle Turtle Islands.\nLe isole, e le acque circostanti, sono parte dell'Oasi naturalistica delle Turtle Islands, riserva naturale paradiso delle tartarughe, dove vivono numerosi esemplari di tartaruga verde e tartaruga embricata che depongono le uova sulle spiagge.\nL'oasi, la cui gestione \u00e8 demandata al Department of Environment and Natural Resources (DENR), il Ministero dell'Ambiente e delle Risorse Naturali filippino, fu istituita nel 1999 dall'allora presidente Joseph Estrada e si estende su una superficie di circa 243 000 ettari (24 km\u00b2), di cui solo una piccola porzione di 318 ettari si estende sulla terraferma mentre i restanti 242 000 coprono la superficie marina.."}
{"id": "2417906", "revid": "228587", "url": "https://it.wikipedia.org/wiki?curid=2417906", "title": "Monte Po Nesima - San Leone Rapisardi", "text": "Il V Municipio \"Monte Po Nesima - San Leone Rapisardi\" \u00e8 una suddivisione amministrativa del comune di Catania.\nGeografia.\nL'area del V Municipio \u00e8 localizzata nella parte occidentale del territorio comunale di Catania, ed \u00e8 stato istituito nel 2013 dall'accorpamento della VII (San Leone Rapisardi) e VIII Municipalit\u00e0 (Monte Po Nesima). Essa comprende i seguenti quartieri o rioni:\nIl municipio, confina a nord con il comune di Misterbianco e il municipio Centro San Giovanni Galermo - Trappeto Cibali, a sud con il municipio San Giorgio Librino - San Giuseppe La Rena Zia Lisa Villaggio Sant'Agata, a ovest con il comune di Misterbianco, a est con i municipi Centro Storico e Centro San Giovanni Galermo - Trappeto Cibali.\nIl suo territorio, urbanizzato a partire dagli anni trenta del XX secolo, si sviluppa principalmente attraverso tre arterie, il Viale Mario Rapisardi, lungo la direttrice est-ovest, la Via Palermo, il cui percorso ha inizio al Fortino, e il Corso Indipendenza, che attraverso l'asse attrezzato \u00e8 collegato con l'autostrada A19 Palermo-Catania. La parte superiore, corrispondente ai quartieri Nesima e Monte Po, \u00e8 attraversata dalla circonvallazione esterna, che prende il nome di Viale Felice Fontana e Viale Lorenzo Bolano, nel suo tratto conclusivo che innesta con la Tangenziale RA15. \nSociet\u00e0.\nAl 1\u00b0 gennaio 2018, la popolazione residente nel III Municipio era di 45.953 unit\u00e0, pari al 15% della popolazione comunale. Nello stesso periodo, la popolazione straniera residente era di 610 unit\u00e0, pari all'1,3% del totale. \nIstituzioni, enti e associazioni.\nLa sede istituzionale del V Municipio \u00e8 ubicata al Viale Mario Rapisardi 299, nel quartiere Cur\u00eca.\nIn Via La Marmora, al quartiere San Leone, sorge il centro direzionale del Comune di Catania per i servizi demografici.\nA Nesima, sorge il presidio ospedaliero \"Garibaldi Nesima\", dove si svolgono tutte le attivit\u00e0 medico-chirurgiche dell'ARNAS Garibaldi.\nEconomia.\nL'economia del V Municipio si regge in massima parte sul commercio e dei servizi, le cui attivit\u00e0 sono particolarmente concentrate sul Viale Rapisardi.\nInfrastrutture e trasporti.\nI quartieri del municipio sono regolarmente serviti da diverse linee di autobus del servizio urbano espletato dall'AMTS, nonch\u00e9 dagli autobus del servizio extraurbano dell'AST e della Ferrovia Circumetnea. \nA Nesima sorgono l'omonima stazione della tratta urbana della Ferrovia Circumetnea, e quella sotterranea della Metropolitana di Catania. Dal 2015 sono in costruzione le due stazioni sotterranee Fontana e Monte Po.\nSport.\nNel territorio del V Municipio sorgono due impianti sportivi, il PalaCatania nel quartiere San Leone, e il PalaNesima nell'omonimo quartiere."}
{"id": "2417909", "revid": "1442080", "url": "https://it.wikipedia.org/wiki?curid=2417909", "title": "Grand Prix SAR La Princesse Lalla Meryem 2009 - Doppio", "text": "Il doppio del Grand Prix SAR La Princesse Lalla Meryem 2009 \u00e8 stato un torneo di tennis facente parte del WTA Tour 2009.\nSorana C\u00eerstea e Anastasija Pavlju\u010denkova erano le detentrici del titolo ma quest'anno hanno partecipato con differenti partner.\nLa C\u00eerstea ha fatto coppia con Marija Kirilenko, ma ha perso in finale contro Alisa Klejbanova e Ekaterina Makarova, 6\u20133, 2\u20136, 10\u20138.\nLa Pavlyuchenkova ha fatto coppia con Aravane Reza\u00ef, ma si \u00e8 ritirata a favore della coppia formata da Polona Hercog e Ioana Raluca Olaru."}
{"id": "2417910", "revid": "36426", "url": "https://it.wikipedia.org/wiki?curid=2417910", "title": "Palazzo reale", "text": ""}
{"id": "2417926", "revid": "113390022", "url": "https://it.wikipedia.org/wiki?curid=2417926", "title": "Susana Werner", "text": "Biografia.\nDi origini tedesche, Susan Werner inizia la propria carriera come modella, grazie un contratto con l'agenzia Elite Model Management.\nDebutta come attrice nel 1995 con una piccola parte nella telenovela \"Cara e Coroa\", a cui segue nel 1997 \"Malha\u00e7\u00e3o\", nel quale invece ha un ruolo fisso: il personaggio di Mariana.\n\u00c8 divenuta nota a livello internazionale perch\u00e9 dal 1997 al 1999 ebbe una relazione con il calciatore Ronaldo, che le ha fruttato il soprannome di \"Ronaldinha\".\nSeguono altre esperienze come attrice televisiva ed occasionalmente cinematografica. Uno dei suoi ruoli pi\u00f9 celebri \u00e8 quello di Sabrina nel film italiano \"Donne in bianco\" (1998) di Tonino Pulci. Dal 1998 al 2000 ha lavorato come conduttrice televisiva di \"Mundo VIP\", programma televisivo portoghese di cronaca rosa.\nNel maggio del 2002 ha sposato il futuro portiere dell' J\u00falio C\u00e9sar (all'epoca portiere del Flamengo), al quale ha dato due figli: Cauet Werner Esp\u00edndola (2002) e Giulia Werner Esp\u00edndola (2005). Dopo alcuni anni di allontanamento dalle scene in cui si \u00e8 dedicata alla famiglia, Susana Werner \u00e8 tornata a recitare nel 2007, con due comparsate nelle telenovele \"Luz do Sol\" e \"Sete Pecados\".\nNel 2011 partecipa al reality italiano \"Baila!\", condotto da Barbara D'Urso su Canale 5, ballando in coppia con l'ex sciatore Kristian Ghedina."}
{"id": "2417927", "revid": "873537", "url": "https://it.wikipedia.org/wiki?curid=2417927", "title": "Piccola Scala", "text": "La Piccola Scala fu un teatro di Milano, in via Filodrammatici all'interno del Casino Reale, a fianco all'omonimo illustre teatro. Il teatro della Piccola Scala fu inaugurato nella seconda met\u00e0 del XX secolo e attivo per quasi trent'anni. Fu intitolato ad Arturo Toscanini il 16 gennaio 1982.\nStoria.\nAl momento della ricostruzione della sala dopo il bombardamento fu allestito, su progetto di Piero Portaluppi e Marcello Zavelani Rossi, un teatro con capienza di circa seicento persone, la \"Piccola Scala\". L'accesso era da via Filodrammatici e il palcoscenico si trovava accanto a quello del teatro principale, in modo che, eliminando tutti i fondali, da una sala si poteva vedere l'altra. Questo teatro minore, inaugurato nel 1955, fu dedicato al repertorio pi\u00f9 antico, e in generale a tutte quelle opere che richiedevano meno spazio e impegnavano un organico ridotto.\nTra i molti allestimenti si possono citare: \"Il matrimonio segreto\" di Domenico Cimarosa che inaugur\u00f2 la sala (direttore Nino Sanzogno, regia di Giorgio Strehler con Eugenia Ratti, Graziella Sciutti, Giulietta Simionato, Franco Calabrese e Luigi Alva), \"Il ritorno d'Ulisse in patria\" di Claudio Monteverdi, nel 1972, diretto da Nikolaus Harnoncourt e con la regia di Jean-Pierre Ponnelle, \"Ariodante\" di Georg Friedrich H\u00e4ndel, nel 1981, scene e costumi di Pier Luigi Pizzi e molte altre opere di musicisti anche contemporanei, come Mauricio Kagel, Virgilio Mortari (\"La scuola delle mogli\", 1959), Luciano Chailly (\"Una domanda di matrimonio\", 1957), Riccardo Malipiero (\"La donna \u00e8 mobile\", 1957, e \"Sette canzoni\", 1960), Nino Rota (\"La notte di un nevrastenico\", 1960), Sylvano Bussotti, Giorgio Federico Ghedini (\"L'ipocrita felice\", 1956). Nella sala si poteva assistere anche a concerti da camera, spettacoli di marionette, film e conferenze.\nLa sala fu dedicata ad Arturo Toscanini in occasione dei venticinque anni dalla scomparsa, il 16 gennaio 1982.\nA causa della drastica diminuzione della capienza, da 600 a 350 spettatori, imposta dalle nuove normative, e della conseguente difficolt\u00e0 nel coprire le spese a fronte di un ridotto pubblico pagante, la stagione lirica fu per\u00f2 interrotta poco dopo, nell'ottobre 1983. La sala fu in seguito destinata a magazzino e definitivamente distrutta per far spazio al nuovo palcoscenico del teatro maggiore in occasione dei lavori degli anni duemila."}
{"id": "2417928", "revid": "1543377", "url": "https://it.wikipedia.org/wiki?curid=2417928", "title": "Forever People", "text": "I Forever People sono un gruppo di personaggi immaginari appartenente all'universo fumettistico della DC Comics, creato da Jack Kirby ed esordito nel 1971 nella serie a fumetti omonima che, insieme alle serie \"Nuovi Dei\" e \"Mister Miracle\", fa parte della saga del \"Quarto Mondo\" (\"Fourth World\"), scritta e disegnata da Jack Kirby e pubblicata negli Stati Uniti d'America dalla DC Comics tra il 1970 e il 1973.\nCaratterizzazione dei personaggi.\nI Forever People sono un gruppo di giovani nuovi Dei del pianeta Nuova Genesi che sono stati inviati sulla Terra per contrastare Darkseid, signore di Apokolips; il gruppo \u00e8 formato da Bella Sognatrice (\"Beautiful Dreamer\"), Grande Orso (\"Big Bear\"), Mark Moonrider, Serifan e Vykin il Nero (\"Vykin\"); il loro aspetto e il loro modo di parlare e di comportarsi assomigliava a quello dei figli dei fiori. Ogni personaggio ha delle abilit\u00e0 speciali, ma in pi\u00f9 il gruppo pu\u00f2 unirsi usando la tecnologia della Scatola Madre per richiamare il potente eroe noto come Uomo Infinito.\nStoria editoriale.\nIl gruppo di personaggi ha avuto una prima serie regolare dedicata, \"Forever People\" (vol. 1), conclusa dopo undici numeri editi dal 1971 al 1972. Sono stati poi ripresi negli anni ottanta per una miniserie omonima di sei numeri edita nel 1988. All'interno poi del rilancio editoriale della DC Comics, The New 52, nel 2014 \u00e8 stata pubblicata la miniserie di nove numeri \"Infinity Man and the Forever People\", scritta da Keith Giffen e Dan Didio."}
{"id": "2417936", "revid": "767487", "url": "https://it.wikipedia.org/wiki?curid=2417936", "title": "Mary Schneider", "text": " \u00c8 considerata uno dei migliori cantanti di jodel attuali ed \u00e8 vincitrice di numerosi premi internazionali tra cui 5 MO Awards. \u00c8 soprannominata la \"Regina dello jodel\", mentre Howard Stern l'ha definita la \"Ella Fitzgerald dello jodel\".\nBiografia.\nMary Schneider \u00e8 la pi\u00f9 giovane di cinque fratelli, tutti impegnati nella musica. Il padre \u00e8 morto quando Mary aveva un anno. Mary inizia a suonare l'ukulele a 4 anni e a cantare lo jodel all'et\u00e0 di 6, influenzata dalla cultura tedesca originaria della famiglia. Durante l'infanzia canta spesso unitamente ai fratelli nella loro dimora avita nel Queensland.\nInizia a cantare professionalmente all'et\u00e0 di 11 anni, formando un duo assieme alla sorella Rita (scomparsa nel 2009) che prende il nome di The Schneider Sisters. Il duo si esibisce in Austrialia dal vivo e alla televisione, incidendo per la EMI Regal Zonophone.\nNel tempo Mary Schneider sviluppa un interesse anche per la musica jazz, grazie al fratello, chitarrista jazz sullo stile di Django Reinhardt. Impegnata per molti anni nei concerti dal vivo e nelle apparizioni televisive, si allontana dalla sala di registrazione per farvi ritorno solamente negli anni ottanta, quando incide l'album \"The Magic Of Yodelling\".\nSuggestionata da un sogno nel quale sognava di scendere da una scala di marmo cantando in jodel l'aria di un'opera, nel 1997 pubblica l'album \"Yodeling The Classics\", nel quale canta in jodel numerosi brani di musica classica e operistica e a cui fa seguito un secondo volume nel 2001. Entrambi i dischi le fanno riscuotere consenso e attenzione in tutto il mondo, permettendole di entrare nella prestigiosa \"Guinness Encylopedia of Popular Music\" e in numerose trasmissioni televisive in Europa e Stati Uniti.\nNelle sue \"performance\" dal vivo Mary Schneider suona lo \"Schneiderphone\" (un complesso assemblaggio di washboard, corni, campane e cimbali), la chitarra, il banjo, il pianoforte e la fisarmonica.\nVita privata.\nMary Schneider ha una figlia, Melinda Schneider, anch'essa cantante di jodel."}
{"id": "2417937", "revid": "287204", "url": "https://it.wikipedia.org/wiki?curid=2417937", "title": "Gran Premio del Canada 1986", "text": "Il Gran Premio del Canada 1986, \u00e8 stata la sesta gara del campionato di Formula 1 del 1986, si \u00e8 disputato il 15 giugno sul Circuito di Montr\u00e9al ed \u00e8 stato vinto da Nigel Mansell su Williams-Honda.\nNote.\n\"Salvo indicazioni diverse le classifiche sono tratte da \""}
{"id": "2417939", "revid": "124767993", "url": "https://it.wikipedia.org/wiki?curid=2417939", "title": "Serrata (lavoro)", "text": "La serrata (in lingua inglese lockout) indica la chiusura di un'impresa all'utilizzo della manodopera; tale chiusura pu\u00f2 essere totale o parziale.\nCon essa l'azienda non accetta la prestazione lavorativa offerta dai suoi dipendenti, o gli scioperi causati da essi, e rifiuta di pagarne ogni tipo di compenso. Si tratta di una forma di pressione del datore di lavoro effettuata sui lavoratori.\nLa giurisprudenza italiana.\nViene equiparata a una violazione degli obblighi contrattuali del datore di lavoro, quindi a un illecito civile antisindacale, previsto nell'articolo 28 dello Statuto dei Lavoratori. Secondo altri si tratterebbe di mancata cooperazione all'adempimento.\nLa Corte Costituzionale ha raggiunto una conclusione sulla materia, cosiddetta \"costituzionalmente protetta\", per l'art. 40 e 39, 1\u00b0comma, Cost. Per essa si pu\u00f2 parlare di \"libert\u00e0 di serrata\", che \u00e8 protetta solo se ha come fine quella di resistere alla richiesta di modifica migliorativa del contratto di lavoro oppure per ottenere un'adesione a una modifica peggiorativa dello stesso contratto di lavoro. La disposizione penale, relativa alla serrata ai fini contrattuali, dell'art. 502, 1\u00b0 comma del c.p. \u00e8 divenuto incostituzionale dopo la sent. della Corte cost. 29/1960, mentre rimangono costituzionalmente legittimi gli art. 503 (per fini politici), 504 (contro la pubblica autorit\u00e0) del c.p.\nL'art. 505 del c.p. riguardo alla serrata di solidariet\u00e0 o di protesta ai fini contrattuali \u00e8 considerato abrogato (sent. Corte Cost. n. 141/1967).\nLa serrata attuata dai piccoli imprenditori senza lavoratori dipendenti era illecita prima dalla sent. della Corte Cost. n. 222/1975 che ha dichiarato illegittimo l'art. 506 c.p.\nDopo questa sentenza i piccoli imprenditori possono attuare la serrata di protesta contro fatti o provvedimenti incidenti sulla loro attivit\u00e0 economica."}
{"id": "2417940", "revid": "124123", "url": "https://it.wikipedia.org/wiki?curid=2417940", "title": "Karl Jakob Weber", "text": "Biografia.\nKarl Jakob Weber, nacque a Arth, in Svizzera, da una famiglia cattolica e nobile. In principio studi\u00f2 al ginnasio di Lucerna per poi trasferirsi in Italia, a Pavia, dove continu\u00f2 gli studi al Collegio Ghislieri laureandosi in matematica. Non avendo una stabilit\u00e0 economica nonostante le sue nobili origini, si arruol\u00f2 in un reggimento di mercenari svizzeri, che prestava servizio all'interno del Regno di Napoli. Dopo alcuni anni sostenne diversi esami per essere ammesso al corpo degli ingegneri militari: divenne ingegnere della guardia reale nel 1743.\nInizi\u00f2 la sua attivit\u00e0, collaborando alla campagna di scavi archeologici di Ercolano sotto la guida di Roque Joaqu\u00edn de Alcubierre, con cui ebbe sempre un rapporto molto conflittuale: infatti mentre quest'ultimo effettuava scavi esclusivamente per ritrovare oggetti di valore, Weber esegu\u00ec campagne archeologiche molto accurate, annotando e disegnando mappe di tutti i ritrovamenti, tanto che queste sono ancora oggi di fondamentale importanza per nuovi scavi.\nDurante la sua attivit\u00e0 riport\u00f2 alla luce la Villa dei Papiri e il Teatro ad Ercolano, la Villa di Giulia Felice a Pompei e diverse ville a Stabia."}
{"id": "2417942", "revid": "24636353", "url": "https://it.wikipedia.org/wiki?curid=2417942", "title": "Pierluigi Pizzi", "text": ""}
{"id": "2417944", "revid": "24636372", "url": "https://it.wikipedia.org/wiki?curid=2417944", "title": "Il Matrimonio segreto", "text": ""}
{"id": "2417945", "revid": "24636396", "url": "https://it.wikipedia.org/wiki?curid=2417945", "title": "Il Ritorno di Ulisse in Patria", "text": ""}
{"id": "2417950", "revid": "235890", "url": "https://it.wikipedia.org/wiki?curid=2417950", "title": "Aggiunto", "text": ""}
{"id": "2417952", "revid": "357043", "url": "https://it.wikipedia.org/wiki?curid=2417952", "title": "Castello d'Annone", "text": ""}
{"id": "2417956", "revid": "499020", "url": "https://it.wikipedia.org/wiki?curid=2417956", "title": "Eremo di San Michele (Coli)", "text": "Leremo di San Michele, conosciuto anche come \"spelonca di San Michele\", \u00e8 un luogo eremitico situato nei pressi di una spelonca conosciuta come \"grotta di San Colombano\", in una zona solitaria nella valle del torrente Curiasca di San Michele, affluente del fiume Trebbia, nel comune italiano di Coli, poco distante da Bobbio, in provincia di Piacenza. Dipende dalla parrocchia di San Vito di Coli.\nVenne fondato ed eretto da San Colombano nella Quaresima del 615 e secondo una leggenda devozionale locale fu quello il luogo della sua morte avvenuta il 23 novembre del medesimo anno. Nel X secolo la chiesetta venne ampliata sotto la grotta e dedicata al santo irlandese, mentre nelle vicinanze venne eretta una seconda e pi\u00f9 ampia costruzione, dedicata a San Michele. Nell'Ottocento entrambe le chiese caddero in rovina e di esse rimangono alcuni resti recuperati a partire dal 2000.\nUbicazione.\nL'eremo \u00e8 situato all'interno di un anfratto in arenaria alto circa che, grazie alla sua forma concava contiene lo spazio sufficiente ad ospitare circa 50 persone, nella valle del torrente Curiasca di San Michele, affluente del fiume Trebbia. Il percorso che collega il capoluogo comunale con l'eremo, dotato di segnavia e mantenuto in sicurezza da parte della sezione piacentina del CAI, costeggia il torrente fino ad un ponte in pietra monoarcata la cui costruzione potrebbe risalire all'epoca romana. Superato il torrente, si risale il fianco del monte Poggio Casale, superando i resti di alcuni essiccatoi per castagne, denominati \"castignere\", raggiungendo infine l'eremo.\nL'eremo \u00e8 situato nei pressi della via degli Abati, itinerario di pellegrinaggio di origine longobarda antesignano della via Francigena e inizialmente percorso dagli abati dell'abbazia di San Colombano di Bobbio, che la percorrevano fino a Pontremoli per poi raggiungere Roma.\nL'eremo viene menzionato tra i luoghi che sorgono lungo la cosiddetta linea di San Michele, ossia una retta immaginaria che unisce altri luoghi di culto dedicati all'arcangelo sul continente europeo.\nStoria.\nDurante la Quaresima del 615 il santo monaco missionario irlandese san Colombano, il quale l'anno prima aveva fondato l'abbazia di Bobbio, a lui successivamente consacrata, si ritir\u00f2 in preghiera in un luogo isolato, come da tradizione tipica del monachesimo irlandese, nei pressi del torrente Curiasca, vicino Coli. In questo luogo egli realizz\u00f2 con le sue mani un piccolo tempio consacrato a san Michele, trascorrendovi tutto il periodo che precedeva le festivit\u00e0 pasquali. \nSecondo la tradizione il santo trov\u00f2 la sua morte proprio in questo luogo, il 23 novembre dello stesso anno: all'interno della biografia del santo \"Vita Columbani et discipulorum eius\" scritta da Giona di Bobbio viene menzionata la data della morte, e sebbene non siano presenti riferimenti al luogo, la tradizione viene considerata verosimile da parte di diversi studiosi colombaniani, anche alla luce delle abitudini di vita morigerata dell'abate irlandese e dell'usanza altomedievale che portava i monaci ad appartarsi in grotte isolate nelle quali aspettare la morte e il conseguente giudizio divino.\nUna prima chiesa di ridotte dimensioni, consacrata alla Vergine Maria, venne realizzata ad opera dei monaci dell'abbazia di San Colombano probabilmente assecondando le volont\u00e0 dello stesso santo, che per primo aveva voluto che fosse posizionata una croce all'interno della grotta. Successivamente venne edificata nei pressi una seconda chiesa, inizialmente consacrata alla Santa Croce e successivamente dedicata a San Michele. La chiesa, dotata anche di un piccolo cimitero, fu posta alle dipendenze dell'abbazia bobbiese e fu eretta a chiesa matrice, con funzioni paragonabili ad una parrocchiale per le localit\u00e0 di Telecchio, Rosso, Costiere, Barche, Cismarini, San Salvatore, Br\u00e0, Ciocarella e Carallanuova.\nAll'interno della chiesa di San Michele fu collocata una lastra trapezoidale in arenaria di San Salvatore con incisa una decorazione a croce accompagnata da un testo in latino risalente al periodo compreso tra l'VIII e il IX secolo.\nDopo aver mantenuto le proprie funzioni fino agli ultimi anni del XVI secolo, la chiesa di San Michele fu privata della titolarit\u00e0 della parrocchia in favore dell'oratorio di San Lorenzo di Rosso, posto a circa di distanza in una posizione pi\u00f9 facilmente accessibile per i fedeli. In seguito al trasferimento sia la campana della chiesa sia il fonte battesimale vennero traslati nella nuova sede.\nDurante la prima parte dell'Ottocento la chiesa di San Michele croll\u00f2 a seguito di un movimento franoso, con i resti dell'edificio, tra cui la \"crux michaelica\", che finirono nel greto del torrente Curiasca. Nel 1838 il luogo ospit\u00f2 la visita del vescovo di Bobbio Antonio Maria Gianelli, il quale testimoni\u00f2 la presenza dei resti dell'edificio religioso posto all'interno della grotta e dell chiesa di San Michele. La \"crux michaelica\" fu poi recuperata dal luogo in cui era finita nel 1860 su impulso del vescovo di Bobbio Giovan Battista Porrati e posizionata all'interno della chiesa parrocchiale di Coli.\nNonostante gi\u00e0 dalla fine del secolo precedente la zona fosse in cattive condizioni, nel corso del XX secolo furono collocate all'interno dell'eremo alcune croci in ferro battuto: una collocata dall'allora vescovo di Bobbio Pasquale Morganti e dall'arciprete Volpe ai primi del secolo e una posta nel 1965 da don Guido Balzarini. Inoltre, nel 1968 l'eremo fu raggiunto in pellegrinaggio dal vescovo bobbiese Pietro Zuccarino, il quale, incapace di procedere autonomamente a causa delle precarie condizioni di salute, fu sostenuto dai fedeli durante tutto il tragitto che gli permise di raggiungere la grotta.\nAll'inizio del XXI secolo la zona si presentava in pessime condizioni di conservazione: rimanevano visibili solo alcuni ruderi di un ambiente realizzato in pietre sbozzate o spaccate unite da malta e con tracce di intonaco a bande oppure a pennellate di colore rosso. I resti di questo ambiente, il quale era dotato di abside, presentavano le dimensioni di X per un'altezza compresa tra 50 e .\nA partire dal 2000 l'eremo fu soggetto a una serie di lavori di restauro e ripristino, guidati da volontari appartenenti alla parrocchia di San Colombano Abate di San Colombano al Lambro, su progetto dell'architetto Alessandro Steffenini e con il supporto dell'amministrazione comunale di Coli: nell'ambito di queste opere l'area fu dotata di una recinzione utilizzata recuperando materiale dal sito stesso e di sedute di forma quadrangolare realizzate tramite il riposizionamento di alcune pietre. Furono poi posizionati l'altare, la mensa e il leggio, nonch\u00e9 alcune decorazioni donate da altre istituzioni religiose dedicate a San Colombano; inoltre i lavori consentirono il ripristino della pavimentazione originaria in lastre di pietra della zona. Nel settembre 2003 venne inaugurato l'eremo ristrutturato. Negli anni successivi furono eseguiti ulteriori lavori, finanziati anche con fondi regionali, per permettere un pi\u00f9 agevole accesso all'eremo; questi interventi inclusero una nuova e pi\u00f9 completa cartellonistica e l'aggiunta di arredi come tavoli e sedute lungo il percorso proveniente da Coli. Nonostante gli interventi, la zona fu anche interessata dall'azione di alcuni vandali che nel 2016 danneggiarono fortemente il sito distruggendo l'altare e rovinando un'immaginetta sacra."}
{"id": "2417957", "revid": "1305772", "url": "https://it.wikipedia.org/wiki?curid=2417957", "title": "Realismo (filosofia)", "text": "In filosofia il realismo \u00e8 la convinzione che esista una realt\u00e0 indipendentemente dai nostri schemi concettuali, dalle nostre pratiche linguistiche, dalle nostre credenze. I filosofi che si dichiarano realisti tipicamente pensano che la verit\u00e0 consista in una qualche forma di corrispondenza dei pensieri alla realt\u00e0. In un'accezione pi\u00f9 ampia, tipica della scolastica, realisti sono detti coloro che conferiscono realt\u00e0 agli enti del pensiero.\nOrigine del termine.\nSotto il profilo storico il termine compare verso il XV secolo nel \"Compendium Dialecticae\" del 1494 di Silvestro Mazzolini, il quale definisce \"realista\" l'atteggiamento della Scolastica pi\u00f9 antica che riteneva reali gli universali, mentre la tendenza pi\u00f9 tarda era stata a favore del nominalismo: una contrapposizione, questa fra \"realismo\" e \"nominalismo\", oggetto di una lunga contesa, nota altrimenti come disputa sugli universali. Realistiche vengono cos\u00ec denominate tutte quelle concezioni che attribuiscono all'universale una realt\u00e0 autonoma, non semplicemente di origine linguistica o concettuale.\nGli oppositori del realismo invece furono chiamati nominalisti (l'universale \u00e8 privo di ogni consistenza reale e non \u00e8 altro che un semplice nome) e concettualisti (l'universale \u00e8 una produzione mentale del nostro pensiero).\nIl termine realismo in filosofia viene solitamente contrapposto anche all'idealismo, anche se quest'ultimo nella sua accezione platonica pu\u00f2 essere assimilato al realismo.\nConnotazioni.\nIl realismo ha condizionato tutta la successiva storia della filosofia, giungendo a designare, anche tuttora, differenti dottrine filosofiche, spesso accomunate dall'intento di:\nIl realismo nella filosofia medioevale.\nIl realismo viene talvolta distinto in \"moderato\" ed \"estremo\" in relazione alla sua consistenza.\nRealismo moderato.\nNella filosofia medioevale il \"realismo moderato\" \u00e8 la posizione filosofica di cui San Tommaso d'Aquino \u00e8 il principale esponente. L'aquinate si poneva nella disputa sugli universali definendoli principalmente \"in re\", cio\u00e8 seguendo Aristotele come essenza che si trova dentro l'oggetto, e sempre aristotelicamente \"post rem\", come concetto che viene elaborato successivamente nella nostra mente, ma anche \"ante rem\", come forma che sussiste prima dell'oggetto stesso.\nRealismo estremo.\nIl \"realismo estremo\" \u00e8 invece la posizione filosofica della quale Guglielmo di Champeaux (1070-1122) fu il massimo esponente. Egli riteneva gli universali del tutto \"ante rem\", identificandoli, nell'ottica di Platone, con le idee di Dio atte a creare il mondo. Altri realisti estremi erano stati Scoto Eriugena, Sant'Anselmo d'Aosta, e i filosofi della scuola di Chartres. Secondo alcuni pensatori il realismo estremo \u00e8 una posizione filosofica che equivale all'idealismo.\nIl realismo nella filosofia contemporanea.\nNella filosofia contemporanea il realismo tradizionale, cio\u00e8 quello che conferisce realt\u00e0 agli enti di pensiero \u00e8 divenuta una posizione minoritaria (si pensi a Gustave Thibon), mentre prevale un tipo di realismo che attribuisce realt\u00e0 agli enti sensibili studiati dalla scienza, e non pi\u00f9 a quelli metafisici. In particolare a partire da Popper \u00e8 andato diffondendosi una forma atipica di realismo detto critico, che si fonda su una concezione realista della realt\u00e0 non dogmatica, critica, ipotetica.\nRealismo pu\u00f2 definirsi impropriamente anche il pragmatismo. Non a caso, specialmente in ambito anglo-sassone, \u00e8 attualmente in corso una riscoperta della filosofia classica pragmatista (specialmente Charles Sanders Peirce, William James e William Pepperell Montague) negli ambienti post-analitici (vedi ad esempio Richard Rorty e Hilary Putnam), spesso messa a confronto con il pensiero di Wittgenstein.\nNella filosofia contemporanea, e specialmente nella tradizione filosofica analitica, si distinguono diverse tipologie di realismo:\nIl realismo in filosofia politica.\nIn filosofia politica l'approccio realista appartiene a quei pensatori che sostengono che il dominio della politica costituisca una sfera sociale autonoma, non giudicabile o misurabile in base a criteri, principi e fini estranei alla politica stessa. Secondo un filosofo politico realista, considerazioni di tipo morale, teologico o economico non sono appropriate per orientare e valutare le azioni e gli stati di cose della politica, che \u00e8 da considerarsi come un dato di fatto esistente a prescindere dalla nostra volont\u00e0 e da studiarsi nella sua genesi storica o nella sua struttura, senza cedere a pregiudizi di valore. L'approccio realista in filosofia politica si contrappone e complementa l'approccio normativo, il quale considera la politica come una dimensione che va giustificata e di cui occorre dare ragioni.\nFilosofi e sociologi ascrivibili al pensiero politico realista sono Trasimaco, Machiavelli, i teorici dello stato potenza dell'800 (Treitschke, Hintze, Meinecke), Max Weber nella sua separazione tra fatti e valori, Carl Schmitt, i teorici delle \u00e9lite (Pareto, Mosca, Michels)."}
{"id": "2417961", "revid": "38120", "url": "https://it.wikipedia.org/wiki?curid=2417961", "title": "Forever people", "text": ""}
{"id": "2417967", "revid": "416175", "url": "https://it.wikipedia.org/wiki?curid=2417967", "title": "Abluzione", "text": "L\u02bcabluzione \u00e8 un lavaggio rituale a scopo di purificazione spirituale; variante da cultura a cultura, pu\u00f2 essere parziale o totale (per es. quale lavaggio delle mani o bagno completo).\nCaratteristiche.\nQuesto atto sacrificale compiuto nei riti di passaggio, \u00e8 al contempo un gesto propiziatorio verso un solo Dio o pi\u00f9 divinit\u00e0 (per accattivarsi i loro favori); pu\u00f2 essere fatto prima di un sacrificio o un'offerta (nella religione romana), oppure prima della preghiera (nell'Islam). Oltre a ritrovare l'abluzione in tutti i culti orientali, la legge di Mos\u00e8 la prescriveva agli Ebrei, e in modo simile erano ordinate anche presso i Greci e i Romani. Infine, rientrano nel genere delle abluzioni pure alcune cerimonie quali il mikve ebraico, il battesimo cristiano e l'aspersione (nei riti di varie religioni).\nL'abluzione nell'Islam.\nLe abluzioni oggi vengono praticate spesso dai musulmani, si dividono in abluzione minore e abluzione maggiore.\nLa purificazione rituale nell'Islam \u00e8 particolarmente incentrata sulla preparazione del rituale della preghiera; la purificazione rituale teoricamente resterebbe valida per tutta la giornata, ma diventa necessaria ogni qualvolta si verificano determinati atti: il sonno, il contatto con il sesso opposto (a seconda della scuola di pensiero), la perdita di coscienza, la perdita di sangue, sperma, il vomito oppure le emissioni corporee di gas.\nLa purificazione rituale prende la forma dell'abluzione, in una forma minore (wu\u1e0d\u016b\u02be), e forma maggiore (ghusl), a seconda della circostanza. L'abluzione maggiore, che comprende l'immersione totale del corpo, \u00e8 obbligatoria per le donne dopo le mestruazioni, per i cadaveri (non morti durante una battaglia), e dopo l'attivit\u00e0 sessuale, e opzionalmente \u00e8 praticata in altre occasioni, ad esempio, appena prima della preghiera del Venerd\u00ec.\nUn'alternativa \u00e8 la cosiddetta \"abluzione a secco\" (tayammum), in cui si utilizza sabbia pulita o terra se non \u00e8 disponibile acqua pulita o se si \u00e8 feriti o si soffre di un infortunio per il quale non \u00e8 consigliato l'utilizzo di acqua. L'azione deve essere ripetuta prima di ogni preghiera obbligatoria.\nLa forma minore (wudu) pu\u00f2 essere praticata prima dell'inizio del ghusl per garantire l'effettivo lavaggio di tutto il corpo e comprende l'igiene orale, lo spazzolamento dei denti, il lavaggio del naso , della bocca, delle braccia fino ai gomiti e delle orecchie. Nella forma minore il fedele deve seguire quanto prescritto dal Corano:\nAlcuni dettagli minori di purificazione rituale islamica possono variare tra le diverse scuole di pensiero, nonch\u00e9 tra le diverse sette islamiche.\nL'abluzione nell'Induismo.\nNella tradizione induista, le abluzioni rivestono un ruolo importante sia nella pratica quotidiana (i br\u0101hma\u1e47a, in particolare, si purificano ogni mattina) che nel corso di cerimonie pubbliche o in seguito a contaminazioni. Un ruolo importante nei rituali di purificazione \u00e8 rivestito dal bagno in fiumi o laghi sacri, quali il fiume Gange. Proprio alla confluenza del Gange con lo Yamuna, ad Allahabad, ogni 12 anni ha luogo la festa religiosa pi\u00f9 grande del mondo, la Kumbha Mela, in cui milioni di persone partecipano ad un'abluzione pubblica.\nLa purificazione rituale include l'Achamana, un rituale in cui le abluzioni sono accompagnate da specifici mantra e seguite dall'applicazione del tilaka.\nNel rituale abhisheka, le murti dei Deva vengono purificate con acqua, miele, ghee, etc.\nL'abluzione nella Chiesa cattolica.\nNella Chiesa cattolica sono previsti tre tipi di purificazione corporale o abluzione: prima della messa, all'offertorio e dopo l'atto della comunione durante il quale si purifica prima il calice con il vino e in seguito le dita con il vino e con acqua. Nel cristianesimo, sia il battesimo che la lavanda dei piedi possono essere considerate forme di abluzione.\nCuriosit\u00e0.\nIn relazione all'attitudine di parte del genere umano di attribuire \"quei casi disgraziati che colpiscono una comunit\u00e0\" (carestie, epidemie etc) alle \"offese al costume\", cos\u00ec argomenta Nietzsche: \"Questo tipo di sospetto e di riflessione evita proprio la via dell'indagare le vere cause naturali, presupponendo la causa demonica. Questa \u00e8 una fonte dell'ereditaria assurdit\u00e0 dell'umano intelletto: e l'altra fonte vi sgorga accanto, allorch\u00e9 si \u00e8 concesso... alle vere \"conseguenze\" naturali di un'azione un'attenzione assai pi\u00f9 esigua di quella prestata alle conseguenze soprannaturali... Sono prescritte, per esempio, determinate abluzioni in tempi determinati: ci si bagna, non per divenire puliti, ma perch\u00e9 \u00e8 stato prescritto... si sospetta che questo lavarsi via la sporcizia debba avere una ben pi\u00f9 grande importanza, vi si mette dentro un secondo o un terzo significato, ci si guasta il senso e il piacere del reale e si finisce per ritenerlo ancora pieno di valore, soltanto \"in quanto pu\u00f2 essere un simbolo\". Cos\u00ec l'uomo in balia dell'eticita' del costume disprezza... le cause... le conseguenze... la realt\u00e0\""}
{"id": "2417973", "revid": "729019", "url": "https://it.wikipedia.org/wiki?curid=2417973", "title": "Ernest King", "text": "Biografia.\nLa sua carriere navale inizi\u00f2 nel 1897 come cadetto all'Accademia navale di Annapolis, dove si diplom\u00f2 nel 1901 con il grado di guardia marina. Venne assegnato a varie navi di superficie, tra le quali l'incrociatore USS \"San Francisco\". Dal 1923 inizi\u00f2 il servizio presso le unit\u00e0 di appoggio alle forze subacquee, ottenendo prima il comando della nave deposito \"USS Bridge\", e poi come commodoro di una divisione di sottomarini.\nNel 1926 gli venne offerta la possibilit\u00e0 di trasferirsi nella nascente aviazione navale come addetto all'ufficio dell'Aviazione di Marina, ed assunse il comando della USS \"Wright\", una nave appoggio idrovolanti che comand\u00f2 fino al 1929. Per ricoprire il comando King prese anche il brevetto di volo, in ossequio ad una legge che imponeva come per il comando di una nave appartenente al servizio aereo della marina bisognasse possedere il brevetto di aviatore. Nel 1930 King divenne comandante della portaerei USS \"Lexington\" e nel 1932 pass\u00f2 al \"Naval War College\". Nel 1933 venne promosso contrammiraglio e assunse il comando dell'ufficio dell'Aviazione della Marina.\nNel 1939 entr\u00f2 a far parte del Consiglio Superiore della Marina. Poco dopo fu messo a capo della \"Patrol Force Fleet\".\nDopo la promozione ad ammiraglio agli inizi del 1941, King divenne il comandante supremo della Flotta dell'Atlantico (CINCLANT), posizione che cedette all'ammiraglio Ingersoll per divenire, il 20 dicembre, Capo dell'Armata Navale degli Stati Uniti o COMINCH (COMmander IN CHief - Comandante in capo della marina). Nel febbraio 1942 si convinse che il dilagare giapponese poteva essere fermato solo nelle Salomone, iniziando a stendere piani in proposito.\nIl 12 marzo del 1942 il presidente Roosevelt lo nomin\u00f2 Capo delle Operazioni navali (Chief of Naval Operations, CNO) sotto il Segretario della Marina Frank Knox: assunse cos\u00ec la carica di Capo di Stato Maggiore della Marina, coadiuvato da comandanti quali Willis Lee, Richmond Turner, Russel Wilson. Poco dopo cre\u00f2 una speciale sezione nella marina americana per combattere i sommergibili tedeschi.\nFu tra coloro che scelsero l'isola di Guadalcanal come teatro della prima offensiva anfibia condotta dagli Stati Uniti. Nonostante la situazione nel Pacifico non fosse ancora del tutto sotto controllo, egli era certo che il fronte europeo era di gran lunga il pi\u00f9 importante e decisivo, sostenendo ci\u00f2 anche con il presidente, che cos\u00ec si attenne al principio del \"Germany First\", ovvero l'impegno preso con Churchill a battere prima il Terzo Reich e poi l'Impero giapponese.\nDopo gli sbarchi effettuati in Algeria e Marocco e cacciate le forze dell'Asse da tutto il litorale settentrionale dell'Africa, King sugger\u00ec che si sbarcasse in Sicilia per aprire un secondo fronte alle spalle dei tedeschi e rendere sicuri i traffici alleati nel Mediterraneo.\nNel gennaio 1943 partecip\u00f2 alla conferenza di Casablanca, incontro fra Winston Churchill, Franklin Delano Roosevelt e Charles de Gaulle.\nNel Pacifico, fermata l'espansione nipponica, var\u00f2 un enorme piano di sbarchi consecutivi da realizzarsi attraverso gli arcipelaghi atollini delle Gilbert, Marshall, Caroline e Marianne, contribuendo ad accorciare la durata della guerra nel Pacifico.\nAssistette il Presidente Franklin Delano Roosevelt alla conferenza dei Tre Grandi a Teheran di fine 1943.\nNel dicembre del 1944 ottenne il prestigioso grado di Ammiraglio di Flotta, contraddistinto da 5 stelle ed assegnato solo in tempo di guerra. Finita la seconda guerra mondiale, King si ritir\u00f2 dal servizio militare nel dicembre 1945.\nMor\u00ec il 25 giugno 1956 a Portsmouth\nBibliografia.\nArrigo Petacco, \"La Seconda guerra mondiale\", Armando Curcio editore"}
{"id": "2417978", "revid": "3115", "url": "https://it.wikipedia.org/wiki?curid=2417978", "title": "Cometa perduta", "text": "Una cometa perduta \u00e8 una cometa scoperta che non pu\u00f2 pi\u00f9 essere osservata. Nella nomenclatura astronomica le comete perdute sono indicate con la lettera \"D\".\nCause.\nGeneralmente la cometa non pu\u00f2 essere pi\u00f9 osservata perch\u00e9 non ci sono dati abbastanza precisi per calcolarne l'orbita e quindi prevederne la posizione. \nA differenza degli asteroidi perduti, le orbite delle comete perdute possono essere influenzate anche da effetti non gravitazionali come l'emissione di getti di gas dal nucleo cometario.\nAltre possibili cause sono: \nGrazie all'utilizzo di telescopi sempre pi\u00f9 potenti \u00e8 oggi possibile osservare comete anche molto distanti e deboli. Ad esempio la Cometa Hale-Bopp era osservabile ad occhio nudo anche 18 mesi dopo il suo passaggio del 1997, si stima che rimarr\u00e0 comunque visibile ai pi\u00f9 grandi telescopi fino al 2020, quando sar\u00e0 intorno alla magnitudine apparente 30 . In ogni caso non sar\u00e0 considerata perduta nemmeno in seguito, ma solo nel caso mancasse l'appuntamento del prossimo passaggio previsto tra circa 2500 anni.\nRiscoperta.\nAlcuni astronomi si sono specializzati nella ricerca delle comete perse. Ad esempio Brian G. Marsden ha predetto con successo il ritorno del 1992 della cometa Swift-Tuttle, che era considerata persa.\nOccasionalmente la scoperta di un oggetto si rivela essere la riscoperta di un oggetto gi\u00e0 scoperto ma perduto. Al fine di determinare se si tratta di una riscoperta o meno si calcola l'orbita dell'oggetto scoperto e si confronta con i dati disponibili dell'oggetto perduto. Ad esempio la cometa 177P/Barnard (anche \"P/2006 M3\"), scoperta da Edward Emerson Barnard nel 1889, \u00e8 stata riscoperta dopo 116 anni nel 2006."}
{"id": "2417980", "revid": "27723", "url": "https://it.wikipedia.org/wiki?curid=2417980", "title": "Ununbinilio", "text": ""}
{"id": "2417985", "revid": "24636964", "url": "https://it.wikipedia.org/wiki?curid=2417985", "title": "Yasnaya Polyana", "text": ""}
{"id": "2417986", "revid": "253269", "url": "https://it.wikipedia.org/wiki?curid=2417986", "title": "Michael Steger", "text": "Biografia.\nDi origini sud-asiatiche, ecuadoregne, austriache e norvegesi, Michael Steger inizia la sua carriera da attore comparendo in alcuni spot pubblicitari televisivi e con una piccola parte in \"VR Troopers\" nel 1994. Nel 2005 recita nel film di Bollywood \"3 Girls and the Golden Cocoon\", ed in seguito in alcuni episodi di \"Navy NCIS Unit\u00e0 anticrimine\" nel 2005. Dal 2007 Steger ha un ruolo fisso nel serial \"The Winner\" e nello stesso anno compare nel video musicale dei The Killers \"Bones\", diretto dal regista Tim Burton.\nDal 2007, Steger \u00e8 comparso in numerose produzioni di Disney Channel come \"Hannah Montana\", \"Cory alla Casa Bianca\" e \"\". Dal 2008 Michael Steger interpreta il ruolo del personaggio Navid Shirazi nella serie televisiva \"90210\" trasmesso da The CW.\nNel dicembre 2008 ha sposato la fidanzata Brandee Tucker."}
{"id": "2417991", "revid": "76963", "url": "https://it.wikipedia.org/wiki?curid=2417991", "title": "Heather Tom", "text": "Ha vinto 6 Emmy Awards: 2 per la soap opera \"Febbre d'amore\" e 4 per il ruolo di Katie Logan in \"Beautiful\", ruolo che ricopre dal 2007.\nCarriera.\nDebutta in televisione nel 1989, in un episodio del telefilm, \"Casalingo superpi\u00f9\". Nel 1990 sar\u00e0 protagonista con Linda Evans del film-Tv \"Shell Take Romance\"\n\u00c8 conosciuta per le soap opera e soprattutto per il ruolo di Victoria Newman, che ha interpretato dal 1991 al 2003. nella soap \"Febbre d'amore\". Detiene il record per il maggior numero di candidature agli Emmy Award per attrici sotto i 30 anni. Grazie a quel ruolo vinse infatti due Emmy (1993-1999) e un Soap Opera Digest Awards nel 1997.\nNel 2003 interpreta Kelly Cramer Buchanan nella soap opera \"Una vita da vivere\". Lascia la soap opera nel dicembre del 2006. Nell'ottobre 2008 appare in due episodi di \"Ugly Betty\".\nNell'agosto del 2007, ha il ruolo di Katie Logan nella soap opera \"Beautiful\". Grazie a questa parte ha ottenuto la nomination all'Emmy nel 2008 come miglior attrice non protagonista e, nel 2011 ha vinto il premio per la terza volta nella medesima categoria. Nel 2012 e nel 2013 vince, sempre per la soap, il premio di miglior attrice protagonista.\nHa recitato in molti film per la Tv e per il cinema, quasi tutti inediti in Italia.\nVita privata.\nHeather Tom \u00e8 nata a Hinsdale, Illinois. I suoi fratelli pi\u00f9 giovani sono l'attore David Tom e sua sorella \u00e8 attrice Nicholle Tom, la celebre Maggie Sheffield della sit-com \"La tata\". Ad agosto 2011, Heather ha annunciato il suo fidanzamento con il suo compagno dopo 15 anni di relazione, James Achor. Il 17 settembre 2011, i due si sono sposati. Il 19 maggio 2012, \u00e8 stato annunciato che Heather era incinta, la quale ha confermato la notizia. Il 28 ottobre 2012, Heather ha dato alla luce il suo primo figlio, Zane Alexander Achor, il quale entrer\u00e0 a far parte del cast di \"Beautiful\" nel 2013 nei panni del figlio di Katie \"Will\", interpretata dalla sua madre naturale, ovvero \"Heather Tom\".\nPremi.\nEmmy Awards.\nVinti:\nNomination:\nYoung Artist Awards.\nNomination:\nSoap Opera Digest Awards.\nVinti:\nNomination:"}
{"id": "2417993", "revid": "287204", "url": "https://it.wikipedia.org/wiki?curid=2417993", "title": "Fiat Doblo", "text": ""}
{"id": "2417994", "revid": "1305772", "url": "https://it.wikipedia.org/wiki?curid=2417994", "title": "Classe Kong\u014d", "text": "Classe Kong\u014d \u00e8 il nome di tre classi di navi da guerra giapponesi."}
{"id": "2417998", "revid": "767487", "url": "https://it.wikipedia.org/wiki?curid=2417998", "title": "Next Generation Adelaide International 2008", "text": "Il Next Generation Adelaide International 2008 \u00e8 stato un torneo di tennis giocato sul cemento.\n\u00c8 stata la 32\u00aa edizione del Next Generation Adelaide International,\nche fa parte della categoria International Series nell'ambito dell'ATP Tour 2008.\nSi \u00e8 giocato al Memorial Drive Park di Adelaide in Australia, dal 31 dicembre 2007 al 6 gennaio 2008.\nCampioni.\nSingolare.\n Micha\u00ebl Llodra ha battuto in finale Jarkko Nieminen, 6\u20133, 6\u20134\nDoppio.\n Mart\u00edn Garc\u00eda / Marcelo Melo hanno battuto in finale Chris Guccione / Robert Smeets, 6\u20133, 3\u20136, 10\u20137"}
{"id": "2418010", "revid": "298055", "url": "https://it.wikipedia.org/wiki?curid=2418010", "title": "Mister Mistoffelees", "text": ""}
{"id": "2418012", "revid": "6923", "url": "https://it.wikipedia.org/wiki?curid=2418012", "title": "Storia di Alessandria", "text": "Cronologia alessandrina.\nEpoca preistorica: Paleolitico e Neolitico.\nLe tracce pi\u00f9 antiche riscoperte in provincia testimoniano sporadiche ma antichissime presenze umane. I primi insediamenti sono segnalati prevalentemente nell'area centro orientale: a Castel Ceriolo sono stati trovati diversi strumenti litici di tradizione paleolitica. Con il Neolitico gli antenati degli alessandrini passano all'agricoltura e all'allevamento, producono ceramiche, tessono e filano i tessuti e levigano la pietra. Gli insediamenti si sviluppano sulle vie di comunicazione (fiumi e strade) e in prossimit\u00e0 delle aree di approvvigionamento delle materie prime, selce e soprattutto pietra verde appenninica che viene esportata in tutta Europa. Il territorio alessandrino \u00e8 uno dei primi a essere colonizzato: Casalnoceto, Brignano Frascata, Monperone in provincia e soprattutto nella zona in cui oggi si trova il quartiere Cristo in cui alla fine del XXI secolo vennero ritrovati una sepoltura e numerosi strumenti litici. Nel Neolitico recente, la zona di Alessandria (Cascina Chiappona), viene interessata da un profondo cambiamento che interessa tutta l'area cisalpina occidentale e l'area transalpina, evidenziando una comune identit\u00e0 culturale (dello \"Chasseano\") nelle zone occupate oggi da Piemonte, Valle d'Aosta, Sud-est della Francia e Svizzera.\nEt\u00e0 del rame e del ferro.\nCon la media e recente et\u00e0 del bronzo (1700 - 1200 a.C.) si verifica una progressiva occupazione di terrazzi fluviali (Castelceriolo, Castellazzo) e alture dotate di visibilit\u00e0 sul territorio (Montecastello). In questo periodo, si verifica il passaggio dall'inumazione alla cremazione secondo il rito della Cultura dei Campi di Urne. L'importantissima \"Tomba di Alessandria\" (localit\u00e0 Cascina Chiappona) ne rappresenta una delle pi\u00f9 antiche attestazioni (1450-1350 a.C.). In questo periodo si formano gruppi culturali ben caratterizzati: Cultura di Canegrate e Facies Alba-Solero del Tanaro, il legame con le aree transalpine indica anche dal punto di vista linguistico la partecipazioni di queste popolazioni alla formazione della famiglia delle lingue celtiche a cui appartiene anche il ligure. La fine dell'et\u00e0 del bronzo \u00e8 caratterizzata dal consolidarsi del controllo delle vie di comunicazione fluviali e terrestri tra costa ligure, pianura padana e aree transalpine al cui centro si svilupp\u00f2 il centro di Villa del Foro.\nEpoca preromana.\nI contatti con gli Etruschi favoriscono la crescita delle popolazioni celto-liguri locali con un sistema commerciale tra l'Etruria padana e centri proto-urbani di Golasecca e l'Europa settentrionale. Gli insediamenti pi\u00f9 importanti della zona, oltre a quelli di Tortona e Frascaro continuano a essere quelli di Villa del Foro e di Montecastello. La fondazione sulla costa di colonie etrusche a Genova e Savona per\u00f2 ostacola le popolazioni locali a formare veri e propri centri urbani. Con l'arrivo di popolazioni celtiche transalpine che si mischiano con quelle locali, finisce il breve periodo dell'influenza del sistema commerciale etrusco in questa zona. Per i Romani queste erano ancora terre misteriose coperte da foreste e popolate da Galli, per cui \u00e8 molto difficile fare distinzione tra popolazioni autoctone e transalpine. In alcuni casi i nuovi arrivati scacciarono le trib\u00f9 locali sulle vicine montagne in altri casi i gruppi si fusero completamente.\nEpoca romana.\nNon \u00e8 dato sapere il momento esatto in cui venne dedotta la provincia romana, tra la fine del III secolo a.C. e l'inizio del II secolo a.C. ebbe luogo la conquista romana della Gallia Cisalpina, che rimase comunque territorio a s\u00e9 stante fino al 42 a.C. anno in cui venne finalmente abolita la provincia, facendo della Gallia Cisalpina parte integrante dell'Italia romana. Il contatto con il mondo latino cre\u00f2 occasioni di crescita civile, economica e culturale, e di mescolanza con altre etnie. L'attuazione del dominio romano su queste terre fu comunque un percorso lungo e difficile e non mancarono i massacri. Nel 173 a.C. il console Marco Popilio Lenate massacr\u00f2 ben 10\u00a0000 Statielli che abitavano la parte meridionale della provincia, ne fece prigionieri centinaia e rase al suolo la loro capitale \"Carystum\", oggi identificata con Acqui terme. Questo sterminio di massa non venne accettato dal Senato che impose al console di ridare ai Liguri le loro case e le loro propriet\u00e0. Ne nacque un contrasto che port\u00f2 alla rivolta di molte altre trib\u00f9 locali che non risolse e che provoc\u00f2 l'eccidio di almeno altri 6\u00a0000 Statielli. Sembra che il nome del quartiere Cristo di Alessandria derivi proprio dal nome che i sopravvissuti diedero alle terre in cui si stanziarono una volta liberati, in memoria del loro centro principale ormai distrutto. I commerci si svilupparono attorno alle strade romane e lungo i due fiumi principali del territorio: Tanaro e Bormida. La presenza romana mut\u00f2 notevolmente nei secoli l'impianto socio-economico del territorio. La creazione, ad esempio, dei servi della gleba - voluta da Diocleziano - diede propulsione allo sviluppo di quei territori del Piemonte meridionale che rimasero a lungo pi\u00f9 isolati. In epoca romana vide un importante sviluppo il centro abitato di Villa del Foro (\"Forum Fulvii\") che divenne un importante \"castrum e\" che insieme a Derthona e a Libarna erano i centri principali della zona. Il regime coloniale romano si sovrapponeva a una situazione locale in cui le trib\u00f9 celto-liguri prendevano possesso della pianura alessandrina in maniera sporadica e disordinata. Il reticolo centuriale, oggi molto difficile da leggere, si fondava essenzialmente su di un asse nord sud di circa 17 chilometri assolutamente rettilineo che andava grosso modo da Sale a Basaluzzo. Nel III secolo d.C. dopo la crisi economica e demografica il volto delle citt\u00e0 e delle campagne \u00e8 mutato: a eventi bellici e catastrofi naturali manca ormai un'efficace risposta da parte delle autorit\u00e0 centrali. Solo i centri di Acqui e Tortona riuscirono a mantenere una struttura economica sufficiente ed in essi si concentrarono le comunit\u00e0 cristiane, Forum Fulvii cade in decadenza e gli altri piccoli centri non si ripresero pi\u00f9.\nDeclino dell'Impero romano.\nDurante l'ultimo secolo dell'Impero romano il territorio piemontese viene percorso a pi\u00f9 riprese da eserciti stranieri. Nel 402 d.C. il visigoto Alarico viene sconfitto da Stilicone nei pressi di Bra, ma la situazione va via via peggiorando in tutto il Piemonte, la rete viaria senza manutenzione sta scomparendo e le campagne, mai del tutto romanizzate, soffrono gravissime carestie. In questa fase il centro della cristianizzazione sono le citt\u00e0 (Acqui e Tortona), solo raramente, come nel caso di Sarezzano, si registrano episodi di evangelizzazione. Alcuni anni di relativa tranquillit\u00e0 si hanno con Teodorico che controlla la situazione ma si limita a fortificare i grandi centri come Torino e Tortona. Alla sua morte il territorio ripiomba nel caos.\nIl Medioevo e l'arrivo dei Longobardi.\nNel 568, con l'invasione dei Longobardi che presero il posto dei Goti e la creazione dei primi ducati e dei loro vassalli, venne definitivamente meno l'ordinamento amministrativo di Roma. Molti centri persero il loro carattere urbano e si assistette a una riorganizzazione del territorio rurale con la formazione delle \"Curtes\", grandi aziende agrarie, allora create. In zona si ricorda quella di Marengo dove pi\u00f9 volte risiedettero i regnanti di epoca longobarda e carolingia. Di quest'epoca resta oggi una delle testimonianze architettoniche pi\u00f9 antiche sul comune di Alessandria: la \"torre Teodolinda\" che porta il nome dell'omonima regina edificata probabilmente nei primi anni del 600. In questo periodo si assiste all'organizzazione religiosa e a un nuovo tentativo di evangelizzazione basato sulle pievi. Queste piccole chiese assumevano una specifica funzione di riferimento per ampie zone di popolamento diffuso attraverso la liturgia eucaristica e battesimale. Al periodo carolingio risale probabilmente la presenza della \"curtis\" di Rovereto, oggi quartiere della citt\u00e0, nel cui centro venne fondata la chiesa conosciuta come Santa Maria di Castello. In questo periodo i territori del Piemonte e della Provenza furono caratterizzati da una forte insicurezza dovuta alle incursioni e ai saccheggi dei Saraceni.\nFin dall'epoca longobarda vi operavano i monaci colombaniani della potente abbazia di San Colombano di Bobbio, attivissimo centro di evangelizzazione e di rinascita agricola sotto la protezione del Papa. Essi a partire dal vasto feudo reale e imperiale monastico, di cui facevano parte anche l'abbazia di San Pietro di Precipiano, l'abbazia di Santa Giustina di Sezzadio e il loro territorio, diedero impulso all'agricoltura con il recupero di aree incolte o abbandonate, le bonifiche e le migliorie agronomiche con il recupero e la diffusione di vigneti, castagneti, mulini, ecc. I monaci diedero, inoltre, un notevole apporto alimentare grazie agli allevamenti e alla conservazione degli alimenti, proteine e grassi, come olio, burro, formaggi, salumi, grazie a sale e spezie; inoltre si adoperarono per la riapertura delle vie commerciali e delle vie del sale e il commercio lungo la pianura e verso la marittima ligure con conscambi di merci varie come olio, sale, spezie, legname, carne, ecc.\nVIII-XI secolo.\nVerso la fondazione della citt\u00e0.\nTra il 700 e l'anno 1000 il territorio che vide nascere la citt\u00e0 di Alessandria si presentava ancora scarsamente abitato, con l'eccezione di alcune \"curtes regi\u00e6\" che ricalcavano gli insediamenti pi\u00f9 antichi: Villa del Foro, come gi\u00e0 si \u00e8 scritto, Rovereto (\"Castrum Roboreti\"), Bergoglio (o \"Bergolium\", o \"Borgoglio\"), Marengo e Gamondio. A questi si aggiungevano centri autonomi come Solero, Quargnento e Felizzano. La struttura amministrativa e politica dell'epoca non permise un significativo sviluppo culturale e sociale degli abitanti che per\u00f2 mantennero gli scambi commerciali con i vicini centri abitati accrescendo esperienza e ricchezza. i centri abitati citati si formarono e crebbero ulteriormente fino poi a creare quella che verr\u00e0 fondata e chiamata Alessandria.\n\u00c8 importante sottolineare che, di fatto, Alessandria esisteva gi\u00e0 ancor prima della sua fondazione formale. I vari centri abitati dell'agro avevano gi\u00e0 avviato numerose relazioni con i territori confinanti: acquisto di terreni, alleanze e accordi come il patto militare e commerciale che il comune di Gamondio strinse con la Repubblica di Genova nel 1146. Nello stesso periodo, e forse anche antecedente, vennero anche edificate alcune chiese tra le quali - la pi\u00f9 importante - quella di Santa Maria di Castello nel cuore del borgo Rovereto. Gi\u00e0 agli albori della sua nascita, Alessandria favor\u00ec della strategica posizione alla confluenza tra Tanaro e Bormida.\nXII secolo.\nLa fondazione.\nNata la citt\u00e0 di Alessandria essa si fond\u00f2 in un primo momento dall'unione demica di \"Gamondium\" (Gamondio), \"Marenghum\" (Marengo) e \"Bergolium\" (Bergoglio). Questo si evince nel testo dei reclami contro Cremona del 1184 dell'imperatore Federico ove indica i promotori e autori della fondazione della nuova citt\u00e0: \"de tribus locis, Gamunde vicelicet et Meringin et Burgul\". Non \u00e8 descritto il nome del luogo dell'incontro, anche se pare gi\u00e0 indicato con una certa precisione nella specificazione del sito sul Tanaro dove il trasferimento fu pi\u00f9 breve: Bergoglio.\nAi tre luoghi citati si aggiunsero in seguito \"Roboretum\" (Rovereto), \"Solerium\" (Solero), \"Forum\" (Villa del Foro), Vuilije (Oviglio) e \"Quargnentum\" (Quargnento). In questo le popolazioni furono supportate, economicamente, dalla \"Superba\" e dai comuni della Lega Lombarda in contrasto con il marchesato del Monferrato, principale alleato di Federico Barbarossa.\nLa data ufficiale di fondazione di Alessandria \u00e8 il 3 maggio 1168, anche se in quel momento ha gi\u00e0 raggiunto una configurazione topografica, urbanistica e amministrativa definita. Il nome \"Alessandria\", confermato in seguito, sar\u00e0 assunto in onore di papa Alessandro III, ampio sostenitore delle azioni della Lega Lombarda contro il Sacro Romano Impero e che aveva scomunicato Federico Barbarossa.\nL'assedio di Federico Barbarossa.\nIl 29 ottobre 1174 Alessandria sub\u00ec un attacco delle forze imperiali: cominci\u00f2 cos\u00ec un lungo assedio che termin\u00f2 il 12 aprile 1175, con la resa degli uomini del Barbarossa, attaccati e colti impreparati dagli alessandrini.\nNel 1183 dopo la pace di Costanza e su ordine dell'Impero, la citt\u00e0 assunse il nome di \"Cesarea\" mantenendolo per\u00f2 per un breve periodo. Nel 1198 divenne libero comune.\nXIII secolo.\nPer oltre due secoli Alessandria mantenne la condizione di libero comune entrando in conflitto con le vicine Casale, che era ancora parte del marchesato del Monferrato, con Asti e con Pavia, le quali temevano una sua possibile espansione.\nAlessandria era ottimamente fortificata: per i suoi tetti e per le sue robuste mura, costruiti con semplice paglia e fango, fu a lungo conosciuta nell'Italia settentrionale come \"Alessandria della Paglia\". Tale affermazione \u00e8, in realt\u00e0 contestata. Sembra infatti che la denominazione \"Alessandria della Paglia\" derivi semplicemente da una incomprensione grafica. Negli scritti del Barbarossa, Alessandria veniva infatti definita con spregio \"Alexandria de palea\" e cio\u00e8 \"Alessandria della palude\". Da qui l'errore del termine \"palea\" italianizzato in \"paglia\".\nFin\u00ec poi per allearsi con Vercelli e soprattutto, con Milano, alla quale leg\u00f2 nei secoli successivi le sue sorti. Nel 1213 le tre citt\u00e0 parteciparono alla battaglia di Casei Gerola e nel 1215 attaccarono e distrussero Casale.\nAnche Alessandria, citt\u00e0 tradizionalmente militare, conobbe il monachesimo: ebbe particolare rilevanza il Movimento degli Umiliati, Ordine riconosciuto proprio da papa Alessandro III, che introdusse in citt\u00e0 nuove tecniche per la lavorazione dei tessuti, e in particolare della lana.\nLa lupa di San Francesco.\nFu intorno al 1220 che Francesco d'Assisi, diretto in Francia, si ferm\u00f2 nei pressi di Alessandria dove ammaestr\u00f2 una lupa che terrorizzava la popolazione: un bassorilievo che ritrae questo episodio \u00e8 conservato ancora oggi all'interno della Cattedrale.\nLa comunit\u00e0 ebraica di Alessandria.\nGli ebrei ottennero facolt\u00e0 dai duchi di Milano di stabilirsi nella citt\u00e0 di Alessandria sul principio del XIII secolo: vi fondarono con l'andare del tempo una sinagoga diretta da un rabbino indipendente e capo dell'Universit\u00e0 stabilita in questa citt\u00e0. Cos\u00ec una vaga tradizione fa risalire a quest'epoca la loro venuta in quanto assenti documenti storici che lo possano provare con certezza.\nXIV secolo.\nNel 1316 le famiglie guelfe e ghibelline, preoccupate dalle continue lotte contro il Monferrato e Asti, scelsero di mettere la citt\u00e0 sotto la protezione dei Visconti che, nel 1348 la inglobarono tra i propri territori. \nSuccessivamente Alessandria appoggi\u00f2 i Visconti nella guerra contro la Francia ed entr\u00f2 a far parte del Ducato di Milano sotto il dominio di Gian Galeazzo. \nAlla morte di quest'ultimo nel 1402, il Ducato fu attaccato dai casalesi di Facino Cane che conquist\u00f2 dunque Alessandria nel 1404. La citt\u00e0 e il Ducato comunque ritornarono ai Visconti quando la vedova di quest'ultimo, Beatrice di Tenda, spos\u00f2 Filippo Maria.\nXV-XVII secolo.\nAlessandria sotto il Ducato di Milano.\nSuccessivamente la citt\u00e0 segu\u00ec le sorti del Ducato di Milano, passando agli Sforza a met\u00e0 del XV secolo; in questo periodo cadde dapprima pi\u00f9 volte vittima delle invasioni dei francesi e dal 1535 cadde sotto il dominio spagnolo e vi rimase per tutto il XVII secolo, diventando un importante nodo commerciale tra Genova e la Lombardia.\nXVIII secolo.\nAlessandria passa ai Savoia.\nNel 1707 fu conquistata dal principe Eugenio, finendo cos\u00ec, dopo i trattati di Utrecht del 1713, nelle mani di Savoia, sotto il Piemonte: Vittorio Amedeo II, considerata la posizione strategica della citt\u00e0, ne riorganizz\u00f2 la vita politica, istituendo il ruolo del Governatore, e le strutture militari, per aggiornarle agli ultimi sviluppi della fortificazione alla moderna, costruendovi una enorme Cittadella che caus\u00f2 l'abbandono e la completa distruzione di Bergoglio. In questo periodo il numero dei cittadini sal\u00ec a circa 15\u00a0000 unit\u00e0.\nAlla morte di Vittorio Amedeo II nel 1732, gli successe Carlo Emanuele III che rinsald\u00f2 la lega con l'Inghilterra e con l'Austria. Egli attacc\u00f2 i Borboni di Spagna, di Francia e di Napoli ma senza fortuna. Infatti costoro, arrivando nella piana della Fraschetta e Alessandria, s'impossessarono di Serravalle Scrivia, Libarna e di Tortona e sbaragliarono i piemontesi presso Bassignana sospingendoli fino a San Salvatore Monferrato e a Valenza e li tennero fermi a Crescentino.\nNel 1746, dopo eroici sforzi compiuti dall truppe di Carlo Emanuele, i nemici furono snidati e allontanati e il Piemonte, tranne Valenza e Tortona, ritornarono ai Savoia.\nXIX secolo.\nAlla fine del secolo l'intero Piemonte fu colpito dalle battaglie conseguenti alle mire espansionistiche di Napoleone Bonaparte e se gi\u00e0 dopo l'armistizio di Cherasco l'influenza dell'imperatore corso era tangibile, nel 1802, dopo la battaglia di Marengo (vinta dalle truppe transalpine), Alessandria fu ufficialmente annessa alla Francia assieme a tutta la regione, diventando capoluogo del Dipartimento di Marengo.\nSuccessivamente, nel 1814, la citt\u00e0 venne conquistata dagli austriaci e il 30 maggio di quello stesso anno, dopo il trattato di Parigi, rientr\u00f2 a far parte del Regno di Sardegna in quanto restituita ai Savoia. Tutte le successive dominazioni si presero cura soprattutto della Cittadella, ingrandendone le opere esterne.\nIl Risorgimento e l'Unit\u00e0 d'Italia.\nDurante il Risorgimento, Alessandria fu un importante centro liberale e fu proprio dalla citt\u00e0 piemontese che partirono i moti del marzo 1821 con Santorre di Santa Rosa, ufficiale di stanza nella cittadella di Alessandria; per questo, diversi cittadini che avevano aderito alla Giovine Italia vennero sottoposti a processi sommari e condannati per cospirazione: ne rimase vittima anche il patriota avvocato Andrea Vochieri, nel 1833.\nNell'ottobre 1859 fu scelta come capoluogo di una delle prime quattro province piemontesi, per una fetta di territorio che comprendeva anche l'astigiano. Il 25 luglio 1899 divent\u00f2 la prima citt\u00e0 italiana capoluogo di provincia a essere governata da una giunta a maggioranza socialista: quel giorno venne infatti eletto sindaco della citt\u00e0 l'orologiaio Paolo Sacco.\nLa nascita delle Ferrovie e l'incremento dei commerci nel Nord Italia, alla fine dell'Ottocento trasformarono Alessandria in uno dei punti nevralgici per il mercato italiano. Per la sua posizione, al centro di Torino, Milano e Genova, in questo periodo la citt\u00e0 conobbe un grande incremento demografico, che port\u00f2 alla riurbanizzazione e all'espansione del territorio cittadino, e un importante sviluppo nell'industria, testimoniato dal successo di aziende come l'industria di cosmetici Paglieri, i profumi Gandini, le argenterie (Goretta, la L.I.M.A. fondata a S. Maria di Castello nel 1935 dopo lo spostamento del calzaturificio Caretti), la Cicli Maino, soprattutto la Borsalino, la cui produzione di caratteristici cappelli in feltro divent\u00f2 famosa in tutto il mondo.\nXX secolo.\nIl periodo fascista e la seconda guerra mondiale.\nSotto il fascismo Alessandria mantenne la sua importanza; negli anni trenta furono eretti importanti edifici pubblici opere architettoniche, come il dispensario antiturbercolare, progettato da Ignazio Gardella e il Palazzo delle Poste, decorato dai mosaici di Gino Severini.\nNel corso della seconda guerra mondiale, la citt\u00e0 sub\u00ec ripetuti e pesanti bombardamenti aerei: il 30 aprile 1944 le bombe colpirono il quartiere popolare Cristo, facendo 239 morti e centinaia di feriti, distruggendo il Teatro Municipale; nelle notti d'estate, poi, nacque il mito di \"Pippo\", un aereo utilizzato per la ricognizione, il cui rumore assordante terrorizzava il Nord Italia. A giugno furono attaccati e danneggiati gravemente i ponti sul Tanaro e sulla Bormida che rappresentavano la principale via di collegamento dal ligure al torinese, infatti i ripetuti bombardamenti subiti da Alessandria furono dovuti proprio ai tentativi di interrompere questa via di collegamento.\nUn altro bombardamento, il 5 aprile 1945, fece 160 morti, tra i quali 40 bambini dell'asilo infantile \"Maria Ausiliatrice\" di via Gagliaudo. A causa dei bombardamenti aerei morirono pi\u00f9 di 500 cittadini, circa l'un per cento della popolazione: i tedeschi si arresero il 29 aprile; Tra il 1943 e il 1944, 27 ebrei alessandrini furono arrestati per opera della Repubblica Sociale Italiana e trasferiti nel campo di concentramento di Fossoli. La sinagoga di Alessandria fu saccheggiata e parzialmente distrutta dai fascisti nel dicembre del 1943.\nIl dopoguerra.\nNel dopoguerra Alessandria segu\u00ec le sorti dell'Italia settentrionale, conoscendo inizialmente quello sviluppo e quella forma di benessere che si diffuse nel corso degli anni sessanta con il boom economico, conoscendo anche l'immigrazione della gente proveniente dalle regioni dell'Italia meridionale e arrivando a superare i 100\u00a0000 abitanti nel 1970.\nSuccessivamente, quando gli effetti del boom economico rientrarono, Alessandria conobbe un calo demografico.\nLa citt\u00e0 venne anche scossa dai fatti di cronaca a sfondo politico che insanguinarono l'Italia degli anni settanta: il 9 e il 10 maggio 1974, una rivolta interna al carcere si risolse tragicamente, con 7 persone morte e 14 ferite: quest'episodio fu ricordato come la \"strage di Alessandria\". Inoltre, fu in una cascina nei pressi della citt\u00e0 piemontese che si tennero le prime riunioni del gruppo delle Brigate Rosse ed ebbe luogo il sequestro Gancia.\nAlessandria e l'alluvione.\nIl 6 novembre 1994 la citt\u00e0 attir\u00f2 l'attenzione delle cronache nazionali a seguito di una grande alluvione che la invest\u00ec per buona parte sommergendo ampie zone residenziali (specialmente i quartieri Orti, Rovereto, Borgoglio, Borgo Cittadella, Astuti e San Michele) e varie frazioni. L'alluvione, che fu causata dallo straripamento del fiume Tanaro, provoc\u00f2 anche la morte di undici persone oltre a danni ingentissimi sia alle abitazioni private sia alla struttura economica cittadina.\nNel 1998 Alessandria divent\u00f2 sede, assieme a Novara e Vercelli, dell'Universit\u00e0 degli Studi del Piemonte Orientale \"Amedeo Avogadro\"."}
{"id": "2418014", "revid": "155634", "url": "https://it.wikipedia.org/wiki?curid=2418014", "title": "Robert Zoller", "text": "Biografia.\nSciatore che in attivit\u00e0 si dedic\u00f2 unicamente allo slalom speciale, Robert Zoller ottenne il suo primo risultato di rilievo in Coppa del Mondo il 20 dicembre 1983 giungendo secondo in slalom sulla 3-Tre di Madonna di Campiglio, in Italia, alle spalle del fuoriclasse svedese Ingemar Stenmark. Nella stessa specialit\u00e0 il 6 marzo 1984 conquist\u00f2 il suo unico successo di carriera a Vail negli Stati Uniti, davanti al bulgaro Pet\u0103r Popangelov e allo svedese Lars-G\u00f6ran Halvarsson.\nPartecip\u00f2 ai Mondiali del 1985 disputati a Bormio (Italia) aggiudicandosi la medaglia di bronzo nella gara vinta allo svedese Jonas Nilsson. Il 23 marzo 1985 sal\u00ec per l'ultima volta sul podio piazzandosi terzo nello speciale di Heavenly Valley (Stati Uniti) dietro all'austro-lussemburghese Marc Girardelli e al liechtensteinese Paul Frommelt. Concluse l'attivit\u00e0 agonistica il 2 marzo 1986 a Geilo in Norvegia con un decimo posto in slalom.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSL = slalom speciale"}
{"id": "2418015", "revid": "729019", "url": "https://it.wikipedia.org/wiki?curid=2418015", "title": "Botolan", "text": "Botolan \u00e8 una municipalit\u00e0 di Prima classe delle Filippine, situata nella Provincia di Zambales, nella regione di Luzon Centrale.\nBotolan \u00e8 formata da 31 baranggay:"}
{"id": "2418022", "revid": "1543377", "url": "https://it.wikipedia.org/wiki?curid=2418022", "title": "Santiago Valladares", "text": "Carriera.\nUtilizzato nel ruolo di giocatore di movimento, ha come massimo riconoscimento in carriera la partecipazione con la Nazionale di calcio a 5 della Spagna al FIFA Futsal World Championship 1989 dove le furie rosse sono state eliminate al primo turno nel girone comprendente Brasile, Ungheria e Arabia Saudita."}
{"id": "2418024", "revid": "228587", "url": "https://it.wikipedia.org/wiki?curid=2418024", "title": "Nata\u0161a Rostova", "text": "La Contessa Natal'ja Il'ini\u010dna Rostova (in russo: \u041d\u0430\u0442\u0430\u043b\u044c\u044f \"\u041d\u0430\u0442\u0430\u0448\u0430\" \u0418\u043b\u044c\u0438\u043d\u0438\u0447\u043d\u0430 \u0420\u043e\u0441\u0442\u043e\u0432\u0430), meglio conosciuta come \"Nata\u0161a\", \u00e8 la protagonista femminile del romanzo \"Guerra e pace\" di Lev Tolstoj.\nRuolo nella storia.\nAll'inizio della vicenda nel 1805 Nata\u0161a \u00e8 una ragazza di 13 anni, la figlia pi\u00f9 giovane del conte Il'ja Rostov e della contessa Natal'ja Rostova. \u00c8 innamorata del principe Boris Drubeckoj, che vive nella tenuta dei Rostov con la madre. Quando Boris parte per intraprendere la carriera militare agli ordini di Michail Illarionovi\u010d Kutuzov, Pierre Bezuchov, con il quale aveva stretto una forte amicizia, le presenta il principe Andrej Bolkonskij. Si innamorano e si fidanzano, ma il padre di Andrej \u00e8 contrario, e riesce a convincere il figlio a posticipare le nozze di un anno, recandosi all'estero. Durante l'assenza di Andrej, il principe Anatole Kuragin approfitta della situazione per corteggiare Nata\u0161a, la quale cede al suo fascino, fino al punto di provare a fuggire con lui. Sebbene il piano non riesca grazie all'intervento della zia Marja Dmitrevna, Nata\u0161a scrive a Mar'ja Bolkonskaja rompendo il fidanzamento con il principe Andrej; venuta poi a sapere che Anatole \u00e8 sposato, cade in una grave depressione, tentando addirittura il suicidio, che termina con una malattia gravissima e con la conseguente guarigione; l'unico conforto \u00e8 Pierre, consigliatole da Andrej durante l'assenza in caso di difficolt\u00e0.\nNon appena Napoleone inizia la campagna di Russia, i Rostov sono costretti a lasciare la loro tenuta per ritirarsi a Mosca, e quando devono nuovamente spostarsi, il conte e la contessa usano i carri per trasportare i soldati feriti. Tra questi Sonja, la cugina di Nata\u0161a, scopre Andrej, che era stato ferito da una granata durante la battaglia di Borodino, e Nata\u0161a si dedica ad assisterlo, ma i suoi sforzi sono vani, poich\u00e9 le ferite sono troppo gravi, e quindi Andrej muore.\nPierre, al quale \u00e8 morta la moglie H\u00e9l\u00e8ne dalla quale si era separato, si riavvicina a Nata\u0161a mentre i russi vincitori ricostruiscono Mosca. Pierre e Nata\u0161a si innamorano e si sposano. Dal matrimonio nascono quattro figli.\nAnalisi del personaggio.\nNata\u0161a Rostova rappresenta l'\"armonia del mondo\" secondo Tolstoj, e per ci\u00f2 \u00e8 completamente diversa da Andrej da questo punto di vista. Attraverso varie vicende (l'amore e la morte di Andrej, la volgare seduzione di Anatole Kuragin, ovvero il male che tenta anche lei, e l'incontro finale con Pierre) tutte le sue caratteristiche che la rendono un personaggio unico e poetico, la spontaneit\u00e0, la grazia e l'impeto infantile maturano. Alla fine del romanzo per\u00f2 con il gioioso matrimonio che la obbliga ad impegnarsi nel mantenere la casa e i figli Nata\u0161a perde molto del suo antico fascino poetico.\nCompare nei seguenti film tratti dal romanzo:\nNata\u0161a \u00e8 un personaggio che risulta complicato da riportare nei film o nelle serie televisive, poich\u00e9 durante il libro la sua et\u00e0 cambia considerevolmente: da una ragazza di 13 anni arriva a diventare una donna di 28 anni con famiglia."}
{"id": "2418028", "revid": "1543377", "url": "https://it.wikipedia.org/wiki?curid=2418028", "title": "Mario Gonz\u00e1lez (giocatore di calcio a 5)", "text": "Carriera.\nUtilizzato nel ruolo di giocatore di movimento, ha come massimo riconoscimento in carriera la partecipazione con la Nazionale di calcio a 5 della Spagna al FIFA Futsal World Championship 1989 dove le furie rosse sono state eliminate al primo turno nel girone comprendente Brasile, Ungheria ed Arabia Saudita."}
{"id": "2418030", "revid": "1543377", "url": "https://it.wikipedia.org/wiki?curid=2418030", "title": "Rafael Dur\u00e1n", "text": "Carriera.\nDur\u00e1n ha disputato l'intera carriera nelle , alternando le mansioni da operaio con l'attivit\u00e0 agonistica. Simbolo della societ\u00e0, che al termine della sua carriera ritir\u00f2 il numero 6 adottato dal calcettista, fu il primo tesserato delle Industrias Garc\u00eda a venire convocato nella Nazionale di calcio a 5 della Spagna. Come massimo riconoscimento in carriera vanta la partecipazione al FIFA Futsal World Championship 1989 dove la Spagna \u00e8 stata eliminata al primo turno nel girone comprendente Brasile, Ungheria e Arabia Saudita."}
{"id": "2418031", "revid": "1318658", "url": "https://it.wikipedia.org/wiki?curid=2418031", "title": "Bagrat III di Georgia", "text": "Sotto il suo regno la corona del Regno di Georgia e quella del Regno di Abcasia vennero unificate per diritti ereditari. A questi domini, Bagrat aggiunse, grazie ad un'oculata politica matrimoniale e di conquista militare, altri possedimenti dando vita in maniera effettiva ad un unico regno in territorio georgiano.\n\u00c8 anche noto per aver voluto la costruzione di una splendida cattedrale presso la citt\u00e0 georgiana di Kutaisi, classificata come patrimonio dell'umanit\u00e0 dall'UNESCO.\nOrigini e nascita.\nNato intorno al 960 dalla dinastia Bagrationi, suo padre era il principe titolare del regno di Kartli, e sua madre, Gurandukht, era figlia del sovrano georgiano Giorgio II di Abcasia. Venne adottato ancora giovane da uno dei suoi familiari senza discendenti, David III di Tao, principe del Regno di Tao-Klarjeti e di quello di Tayk, ed uno dei pi\u00f9 potenti sovrani della regione del Caucaso.\nA quel tempo il regno di Abcasia era governato da un sovrano debole ed inetto, Teodoro il Cieco, suo zio materno; ma a causa della incapacit\u00e0 di governo del suo attuale sovrano il regno di Abcasia era immerso nella pi\u00f9 totale anarchia e dilaniato da conflitti feudali interni. Protagonista di queste lotte intestine era il feudatario della regione del Kakheti, il principe Kwirike II, il quale assalt\u00f2 la regione di Kartli, che era sotto la giurisdizione dei sovrani dell'Abcazia, ponendo sotto assedio la fortezza di Uplistsikhe. In risposta a questa invasione, il governatore di Kartli, Ioane Marushis-dze, nel 976 chiese al re David III di Tao di prendere sotto la sua giurisdizione quella provincia, o in alternativa di darla in eredit\u00e0 al giovane Bagrat. In risposta a queste richieste David intervenne contro il principe Kwirike II che fu costretto ad abbandonare i suoi piani di invasione e a ritirarsi nel suo feudo. Successivamente a Bagrat venne data la regione di Kartli al cui governo fu posto come reggente suo padre il principe Gurgen di Georgia. Tuttavia, Kwirike II, non pago della prima sconfitta subita, assal\u00ec nuovamente il territorio di Kartli, ma grazie al pronto intervento di suo zio David III, il regno del giovane Bagrat fu salvato una seconda volta.\nRe di Abcasia.\nNel 978 re David III, in accordo con Ioane Marushis-dze, spinse il sovrano di Abcasia Teodoro III ad abdicare in favore di suo nipote Bagrat. Quest'ultimo lasci\u00f2 sua madre, Gurandukht, come governatrice di Kartli e si trasfer\u00ec nella citt\u00e0 di Kutaisi per essere incoronato re di Abcasia. La scelta di incoronare il giovane Bagrat, erede sia dei Bagratidi che dei sovrani d'Abcasia, fu ben accetta anche dai signori locali, in continua lotta tra loro e con il potere centrale del regno.\nLa rivolta dei nobili.\nNell'arco di circa due anni, il nuovo sovrano piene pieno possesso del suo territorio, dimostrandosi determinato a sufficienza per ristabilire la legge e l'ordine e porre fine alle lotte tra i vari nobili e i feudatari del suo regno. Tuttavia alcuni signori feudali, nella regione governata dalla madre Gurandukht, rifiutarono di accettare l'autorit\u00e0 del nuovo sovrano ed il suo tentativo di unificazione di tutti i domini georgiani in un solo regno, e proclamarono i propri feudi dei regni indipendenti.\nIl leader di questo movimento di rivolta dei signori feudali contro l'autorit\u00e0 sovrana di Bagrat III fu Kavtar Tbeli, la cui famiglia aveva da tempo rivendicato il\ndiritto di esercitare il governatorato sulla regione di Kartli. Deciso a ripristinare l'ordine nella regione e a sedare la rivolta, Bagrat giunse con il suo esercito lungo le sponde del fiume Tigva e nei pressi del villaggio di Moghrisi si scontr\u00f2 con le truppe dei nobili guidati da Kavtar Tbeli, sconfiggendoli e destituendo ognuno di loro del titolo e di ogni diritto sui loro domini. Dopo aver sconfitto i suoi contestatori, Bagrat cerc\u00f2 di assicurarsi una nuova stabilit\u00e0 assegnando a nuovi dignitari a lui fedeli il governatorato dei territori ribelli e fece ritorno nella Georgia occidentale. Tuttavia, cos\u00ec come era accaduto a Kartli, anche nel territorio occidentale del suo regno, i signori locali approfittarono della sua assenza per rivoltarsi e rifiutare pubblicamente l'autorit\u00e0 del sovrano. Tuttavia anche questa volta Bagrat riusc\u00ec con fermezza a sedare la rivolta dei nobili recalcitranti alla sua autorit\u00e0 e li sostitu\u00ec con una nuova nobilt\u00e0 a lui fedele.\nDopo questa ulteriore vittoria, Bagrat rivolse la sua attenzione ai governatori della regione di Kldekari, retto dalla dinastia dei Baghvashidi (in georgiano \u10d1\u10d0\u10e6\u10f3\u10d0\u10e8\u10d8), nell'attuale territorio di Kvemo Kartli, i quali anch'essi erano contrari al tentativo di riunificazione di tutti i feudi georgiani in un solo regno. Tuttavia i preparativi per la nuova campagna nel 989 provocarono sconcerto agli occhi del padre adottivo di Bagrat, David III di Tao, il quale, credendo che costui volesse destituirlo ed invadere il suo regno, nel tentativo di anticipare l'attacco, assal\u00ec di sorpresa i domini retti da Gurgen, il padre naturale di Bagrat, prima che costui potesse arrivare in sostegno del genitore. Tuttavia, Bagrat dopo aver dichiarato pubblicamente le sue intenzioni si riconcili\u00f2 con David III di Tao e fu nuovamente libero di sferrare il suo attacco contro la sacca di resistenza contro i suoi disegni di accentramento del potere. Giunto nel territorio di Kldekari pose sotto assedio la regione, costringendo il governatore ribelle Rati Baghvashi, a ritirarsi nel feudo di origine della sua dinastia, Argveti, nella Georgia occidentale. Il nuovo territorio cos\u00ec annesso fu posto sotto il governatorato di Zvian, un nobile a lui fedele. Nel suo tentativo di unificazione del territorio georgiano,\nUnificazione del territorio georgiano.\nIntorno all'anno 1000, David III di Tao fu assassinato da un gruppo di nobili ribelli, e i suoi possedimenti, secondo accordi presi in precedenza con l'Impero bizantino, passarono sotto i domini di Basilio II Bulgaroctono. Con lo scopo di mediare questo passaggio di autorit\u00e0, Bagrat e suo padre Gurgen, incontrarono personalmente il sovrano bizantino, furono tuttavia incapaci di evitare la costruzione di nuovi confini ma ottennero tuttavia dall'imperatore la carica di Curopalate e di magistros. Non rassegnatosi ad aver perso i territori appartenenti al regno di David III di Tao, in quello stesso anno Gurgen cerc\u00f2 di ottenere con la forza il diritto di successione dai governatori bizantini, ma dovette retrocedere con l'avvento del generale bizantino Nikephoros Ouranos e del suo esercito.\nNel 1008 suo padre Gurgen mor\u00ec e Bagrat gli succedette in tutti i suoi titoli, diventando cos\u00ec il primo sovrano di un regno unificato comprendente i regni di Abcasia e Kartli. In realt\u00e0 il regno creato da Bagrat III comprendeva non solo i territori dell'Abcasia, ma anche il territorio di Egrisi, il territorio di Samegrelo, di Imereti, di Svaneti, di Racha-Lechkhumi, di Guria, di Adjara e infine di Kartli, di \u015eav\u015fat, di Meskheti e di Javakheti; tutti questi territori diedero vita all'entit\u00e0 politica e geografica denominata \"Sakartvelo\", ovvero \"tutta la Georgia\".\nBagrat non risparmi\u00f2 alcun mezzo per portare a compimento il suo disegno; nel 1010, vedendo che i suoi cugini del regno di Klarieti, Sumbat e Gurgen, non accettavano una sottomissione effettiva al suo regno ma solo una sottomissione formale continuando a detenere il titolo di sovrani di Klarieti, con il pretesto di una conciliazione ufficiale li invit\u00f2 presso la fortezza di Panaskerti, ma una volta giunti li fece imprigionare, fino alla loro morte avvenuts nel 1012. Il motivo di questa scelta fu anche determinato dalla volont\u00e0 del sovrano di assicurare la discendenza alla corona georgiana a suo figlio, Giorgio.\nSuccessivamente, Bagrat si dedic\u00f2 alla conquista della regione ai confini estremi occidentali della Georgia, il territorio di Kakheti, che conquist\u00f2 sempre intorno al 1010 e che lo port\u00f2 a confinare con l'emirato shaddadita di Arran, nel territorio dell'Azerbaigian, il cui sovrano al-Fadl Ib. Muhammad, assalt\u00f2 il territorio di Kakheti a seguito della sua annessione nel regno georgiano. Per opporsi a questa nuova invasione Bagrat si alle\u00f2 con il sovrano armeno Gagik I e dopo aver ricacciato indietro gli invasori penetr\u00f2 nel loro stesso territorio mettendo sotto assedio per rappresaglia la citt\u00e0 di Shamkir. Nonostante l'aggressivit\u00e0 dimostrata contro l'emirato shaddadita, complessivamente la politica estera di Bagrat fu improntata a rapporti pacifici, cercando principalmente di evitare qualsiasi attrito con l'Impero Bizantino e gli stati musulmani.\nIl regno di questo sovrano fu molto importante nella storia della Georgia anche perch\u00e9 esso segna il trionfo definitivo della dinastia Bagrationi nel secolare conflitto per il predominio sul territorio georgiano.\nBagrat III pass\u00f2 alla storia anche per aver promosso e protetto la diffusione e il consolidamento del culto della Chiesa ortodossa georgiana, e tramite ci\u00f2 di essere stato un grande mecenate per le produzioni artistiche dell'epoca. Per merito suo e per suo volere furono infatti edificate numerose chiese tra le quali occorre annoverare la Cattedrale di Bagrati, la Cattedrale di Bedia in Abcasia e la cattedrale di Nikortsminda nel territorio georgiano di Racha.\nBagrat mor\u00ec nella sua fortezza di Panaskerti nel 1014 e fu sepolto nella cattedrale di Bedia dove si trova tutt'oggi."}
{"id": "2418033", "revid": "666668", "url": "https://it.wikipedia.org/wiki?curid=2418033", "title": "Jos\u00e9 Iglesias", "text": "Carriera.\nUtilizzato nel ruolo di giocatore di movimento, ha come massimo riconoscimento in carriera la partecipazione con la Nazionale di calcio a 5 della Spagna al FIFA Futsal World Championship 1989 dove le furie rosse sono state eliminate al primo turno nel girone comprendente Brasile, Ungheria ed Arabia Saudita."}
{"id": "2418035", "revid": "729019", "url": "https://it.wikipedia.org/wiki?curid=2418035", "title": "Cabangan", "text": "Cabangan \u00e8 una municipalit\u00e0 di Quarta classe delle Filippine, situata nella Provincia di Zambales, nella regione di Luzon Centrale.\nCabangan \u00e8 formata da 22 baranggay:"}
{"id": "2418036", "revid": "22475", "url": "https://it.wikipedia.org/wiki?curid=2418036", "title": "Il martello degli dei", "text": "Il martello degli dei \u00e8 la biografia del gruppo inglese Led Zeppelin, scritta dallo scrittore statunitense Stephen Davis nel 1985, e uscita in Italia nel 1988 (e poi in un'edizione aggiornata nel 2002), per Arcana Editore, nella collana \"I Classici Arcana\".\nTrama.\nIl libro, tradotto dall'inglese da Guido Chiesa, parla della storia dei Led Zeppelin, partendo dalle esperienze giovanili del chitarrista Jimmy Page e raccontando, via via, gli incontri che lo hanno spinto ad entrare negli Yardbirds e quelli che lo hanno indotto a fondare il gruppo. Il libro \u00e8 stato scritto grazie alle testimonianze degli stessi componenti, dei collaboratori pi\u00f9 stretti e per mezzo di interviste rilasciate dalla band nel tempo.\nCopertina.\nLa copertina della prima edizione ritrae il cantante Robert Plant ed il chitarrista Jimmy Page, con quest'ultimo intento a suonare la sua Gibson EDS-1275 al concerto dell'Earls Court (1975). Nella prima edizione, scritto a caratteri molto grandi, il titolo \"Il Martello degli Dei - La Saga dei Led Zeppelin\" \u00e8 messo bene in evidenza. La seconda edizione, invece, utilizza un disegno rappresentante il famoso dirigibile, con la scritta Led Zeppelin, mentre sorvola l'entrata di un teatro formata da pile di amplificatori, il tutto su sfondo nero e rosso. Il titolo \u00e8 posto proprio sotto il nome dell'autore, mentre il sottotitolo (La saga dei Led Zeppelin) appare appena sopra il disegno del dirigibile. La copertina \u00e8 un palese richiamo al doppio album dal vivo \"The song remains the same\" ed \u00e8 stata utilizzata per la raccolta \"Mothership\"."}
{"id": "2418039", "revid": "599013", "url": "https://it.wikipedia.org/wiki?curid=2418039", "title": "Eduardo S\u00e1nchez", "text": "Carriera.\nUtilizzato nel ruolo di giocatore di movimento, ha come massimo riconoscimento in carriera la partecipazione con la Nazionale di calcio a 5 della Spagna al FIFA Futsal World Championship 1989 dove le furie rosse sono state eliminate al primo turno nel girone comprendente Brasile, Ungheria ed Arabia Saudita."}
{"id": "2418041", "revid": "599013", "url": "https://it.wikipedia.org/wiki?curid=2418041", "title": "Domingo Valencia", "text": "Carriera.\nSchierato come ultimo, come massimo riconoscimento in carriera vanta la partecipazione, con la Nazionale di calcio a 5 della Spagna, al FIFA Futsal World Championship 1989 dove le furie rosse sono state eliminate al primo turno nel girone comprendente Brasile, Ungheria e Arabia Saudita."}
{"id": "2418043", "revid": "298055", "url": "https://it.wikipedia.org/wiki?curid=2418043", "title": "Victoria the White Cat", "text": ""}
{"id": "2418045", "revid": "1543377", "url": "https://it.wikipedia.org/wiki?curid=2418045", "title": "Rafael Torres", "text": "Carriera.\nUtilizzato nel ruolo di giocatore di movimento, ha come massimo riconoscimento in carriera la partecipazione con la Nazionale di calcio a 5 della Spagna al FIFA Futsal World Championship 1989 dove le furie rosse sono state eliminate al primo turno nel girone comprendente Brasile, Ungheria ed Arabia Saudita."}
{"id": "2418052", "revid": "2011175", "url": "https://it.wikipedia.org/wiki?curid=2418052", "title": "Comunit\u00e0 ebraica di Torino", "text": "Torino \u00e8 sede di una delle pi\u00f9 importanti comunit\u00e0 ebraiche d'Italia. \u00c8 una delle 21 comunit\u00e0 ebraiche riunite nell'UCEI, comprendendo anche le sezioni di Alessandria, Asti, Acqui Terme, Carmagnola, Cherasco, Chieri, Cuneo, Ivrea, Mondov\u00ec e Saluzzo.\nIl rabbino capo della comunit\u00e0 oggigiorno \u00e8 Rav Ariel di Porto, il quale \u00e8 stato eletto dai membri della comunit\u00e0 con il voto di unanimit\u00e0.\nLa storia.\nI primi ebrei giunsero a Torino nel XV secolo, in seguito all'espulsione degli ebrei francesi nel 1394, venendo ammessi ufficialmente in citt\u00e0 nel 1424. La loro presenza divenne in breve cos\u00ec cospicua da dover essere regolamentata con un editto, gli \"Statuta Sabaudiae\" (1430), emanati da Amedeo VIII, duca di Savoia. L'editto imponeva una serie di limitazioni ai contatti tra ebrei e cristiani, ma delineava anche un quadro di sostanziale tolleranza, che tra alti e bassi si mantenne in vigore fino all'emancipazione.\nNuovi gruppi di ebrei giunsero nel Cinquecento, dalla Spagna, dalla Francia e dalla Germania, attratti dalla politica liberale di Emanuele Filiberto (1553-1580). La reggenza di Giovanna Battista di Nemours e la Controriforma portarono invece ad un progressivo peggioramento nelle condizioni di vita degli ebrei, fino all'istituzione del ghetto nel 1679, il primo dei 19 ghetti nei quali furono rinchiusi i circa 5000 ebrei dei Ducato. Per rinchiudere i 763 ebrei che allora abitavano in citt\u00e0 fu scelto dapprima il grande edificio dell'Ospedale dei Mendicanti, in contrada San Filippo. Nel 1714 venne nominato Gran Rabbino e capo della comunit\u00e0 Gabriel Pontremoli. Il rapido aumento della popolazione ebraica, che nel 1794 raggiunse oltre 1300 unit\u00e0, port\u00f2 ad estendere l'area del ghetto alla zona contigua del \"ghetto nuovo\", tra le vie San Francesco e piazza Carlina.\nIl ghetto rimase in vigore, con la breve pausa del periodo napoleonica, fino al 1848, con lo Statuto albertino. L'emancipazione e il Risorgimento segnano il periodo di massimo splendore della comunit\u00e0 ebraica torinese, che attrasse famiglie dalle comunit\u00e0 minori e contribu\u00ec in modo decisivo alla vita sociale, politica ed economica della citt\u00e0. Si avvi\u00f2 nel 1861 l'ideazione di una sinagoga monumentale che dopo l'abbandono del progetto della Mole Antonelliana si comp\u00ec nel 1884 con l'inaugurazione del nuovo Tempio. Nel 1867 si apr\u00ec il nuovo cimitero comunale nel quale si trasferisco le lapidi dei cimiteri precedenti.\nSeconda guerra mondiale e shoah.\nLe leggi razziali nel 1938 furono la premessa verso la tragedia della Shoah; quasi quattrocento furono gli ebrei torinesi deportati, tra cui Primo Levi che, sopravvissuto, diverr\u00e0 nel dopoguerra con i suoi romanzi uno dei testimoni pi\u00f9 autorevoli a livello mondiale dell'orrore di Auschwitz. Molti furono gli ebrei piemontesi (come, per esempio, Emanuele Artom) impegnati nella Resistenza e molti furono anche gli episodi di solidariet\u00e0 da parte della popolazione torinese, tra i quali si segnala l'operato di padre Giuseppe Girotti, che pagher\u00e0 con la morte a Dachau il suo impegno a favore degli ebrei perseguitati.\nDopoguerra.\nNel dopoguerra si comp\u00ec la ricostruzione della sinagoga (gravemente danneggiata dai bombardamenti del 1942) e della comunit\u00e0 (cos\u00ec duramente provata dalle persecuzioni) e il 15 maggio 1955 vennero commemorate le vittime con un monumento nel cimitero ebraico di Torino, progettato da Guglielmo Olivetti, nel quale sono incisi i nomi dei 495 ebrei uccisi dal nazifascimo, tra il settembre 1943 e il maggio 1945, oltre all'epigrafe scritta da Vittorio Foa e al passo biblico \u00abO cieli, stupite, fremete di spavento e di orrore\u00bb, attribuito al profeta Geremia.\nNel 1947 fu ristrutturata la biblioteca della comunit\u00e0, precedentemente distrutta dai bombardamenti della seconda guerra mondiale. Dagli anni '70 in poi la biblioteca \u00e8 situata nell'edificio della comunit\u00e0 ebraica di Torino .\nDagli anni '90 in poi.\nOggi Torino, con i suoi mille iscritti e le sue istituzioni scolastiche e culturali, \u00e8 la comunit\u00e0 ebraica pi\u00f9 importante del Piemonte e la terza in Italia.\nLa comunit\u00e0 torinese gestisce due scuole: la scuola primaria \"Colonna e Finzi\" e la scuola secondaria \"Emanuele Artom\", nelle quali studiano bambini di varie religioni."}
{"id": "2418058", "revid": "123148852", "url": "https://it.wikipedia.org/wiki?curid=2418058", "title": "People en Espa\u00f1ol", "text": "People en Espa\u00f1ol \u00e8 un magazine in lingua spagnola pubblicato da Time Inc., che debutt\u00f2 nel 1996. Distinguendosi dalla sua controparte in lingua inglese, combina informazioni provenienti dal mondo Ispanico con quelle dell'intrattenimento mondiale in generale e, inoltre, tratta anche articoli sulla moda e la bellezza, ma anche su interessanti storie umane.\nStoria.\nTime Inc., lanci\u00f2 l'edizione in lingua spagnola di People Magazine nel 1996. La compagnia ha detto nel \"The New York Times\" che la nuova pubblicazione, che nacque da un'edizione del 1995 dal magazine originale, fu distribuito con due diverse copertine, una in cui era raffigurata la cantante Selena e in un'altra la serie TV \"Friends\"; la copertina di Selena aveva venduto parecchio, l'altra no.\nNonostante l'idea originale che le traduzioni in lingua spagnola gli articoli dal magazine inglese would avrebbero compreso met\u00e0 del contenuto della nuova pubblicazione, \"People en Espa\u00f1ol\" presentava il 90% di contenuti originali e il 10% di materiale tradotto dagli editori.\nIl magazine ha ricevuto diverse acclamazioni, inclusa quella di essere stato nominato \"Most Notable Magazine Launches of the Past 20 Years\" da Media Industry News - MIN. Jacqueline Hern\u00e1ndez fu nominato esecutore del \"Marketing y Medios\" dell'anno il 1\u00ba aprile del 2006. Nel marzo, 2007, \"People en Espa\u00f1ol\" fu catalogato nella lista settimanale \"Hot List\" alla posizione \u201c10 su 50\u201d; si trattava del quarto anno consecutivo.\nEsclusive.\nIl magazine \u00e8 famoso per le esclusive riguardanti le celebrit\u00e0 ispaniche. L'attrice portoricana Adamari Lopez nel maggio del 2006 fu al centro dell'attenzione del magazine per la sua battaglia contro il cancro al seno. Nel 2007 Ver\u00f3nica Castro parl\u00f2 del suo rapporto col figlio Cristian Castro, cantante, che ha suscitato l'attenzione dei media nel momento in cui si \u00e8 rriconciliato col padre. Anche la relazione fra Jennifer Lopez e Marc Anthony \u00e8 sempre stata analizzata dal magazine sin dalla nascita.\nClassifiche.\nIn esso, ogni anno \u00e8 contenuta anche una classifica delle donne e uomini famosi di origine ispanica e ve ne sono diversi tipi:\nSito web.\nInerente a questo magazine esiste un sito apposito:"}
{"id": "2418064", "revid": "797136", "url": "https://it.wikipedia.org/wiki?curid=2418064", "title": "Roy Krishna", "text": "Caratteristiche tecniche.\n\u00c8 una punta centrale che pu\u00f2 giocare anche ai lati di un tridente.\nCarriera.\nClub.\nNel gennaio 2008 Roy Krishna pass\u00f2 dal club figiano del Labasa al Waitakere United. Nel marzo 2008 fece un provino nel Wellington Phoenix. Nella stagione 2012-2013 \u00e8 stato il capocannoniere del campionato neozelandese con 12 reti.\nNel marzo 2009, il PSV Eindhoven si dichiar\u00f2 interessato al giocatore ed ebbe l'idea di acquistarlo, ma egli fu opzionato dal Wellington Phoenix.\nNell'estate del 2013, il Derby County si interess\u00f2 a lui e gli offr\u00ec un provino che gli fu impedito di svolgere per motivi burocratici. L'11 dicembre 2013 ha segnato un gol nel Mondiale per club 2013, nella partita del primo turno persa per 2-1 dall'Auckland City contro il Raja Casablanca.\nIn carriera ha segnato complessivamente 17 gol in 27 presenze nella OFC Champions League.\nSegna la sua prima rete nella partita persa dai Wellington Phoenix per 2-1 contro Perth Glory e nel ritorno contro i Perth segna una doppietta che permette la vittoria della sua squadra per 2-1\nNazionale.\nKrishna debutt\u00f2 nella nazionale di nei Giochi del Pacifico 2007, giocando poi le qualificazioni al mondiale del 2010. In 8 presenze ha siglato 4 gol, 2 dei quali nel match contro la Nuova Zelanda vinto 2-0 a Lautoka. Nel 2010 ha fatto parte della nazionale figiana di calcio a 5 che ha preso parte all'OFC Futsal Championship 2010. Viene convocato per l'Olimpiade 2016 in Brasile e nella partita con il Messico, persa 1-5, segna il primo e unico gol della nazionale figiana a un'Olimpiade."}
{"id": "2418074", "revid": "599013", "url": "https://it.wikipedia.org/wiki?curid=2418074", "title": "Houssine Kharja", "text": "Caratteristiche tecniche.\n\u00c8 in grado di ricoprire indifferentemente il ruolo di trequartista e quello di regista, pur considerando quest'ultimo il proprio ruolo naturale. \u00c8 abile negli inserimenti offensivi. Ad inizio carriera \u00e8 stato impiegato anche come difensore centrale.\nCarriera.\nClub.\nInizi e arrivo alla Ternana.\nKharja inizia la sua carriera nelle giovanili della squadra francese del Paris Saint-Germain, prima di essere acquistato dallo Sporting Lisbona e in seguito, nel 2001, dalla dove disputa quattro stagioni ad alto livello sfiorando anche la Serie A.\nRoma.\nNel 2005 passa in prestito con diritto di riscatto della compropriet\u00e0 alla Roma, in cambio del prestito di Gianluca Galasso e della compropriet\u00e0 di Daniele Corvia. Inizialmente \u00e8 poco considerato da Luciano Spalletti, tuttavia nel corso della stagione trova spazio come rincalzo. Esordisce in Serie A il 21 settembre 2005 in Roma- (4-1), e realizza il suo primo gol con la maglia giallorossa nel pareggio della sua squadra in Juventus-Roma (1-1) del 25 marzo 2006. A fine stagione non viene riconfermato, anche a causa delle elevate pretese economiche della Ternana, e fa ritorno alla formazione umbra, nel frattempo retrocessa in Serie C1.\nRitorno alla Ternana, Piacenza e Siena.\nA causa del declassamento, il giocatore richiede la rescissione del contratto, entrando in lite con la societ\u00e0; per essersi rivolto alla giustizia ordinaria subisce una squalifica fino ad aprile 2007, poi revocata. Nello stesso mese ottiene lo svincolo, e firma un accordo triennale con il , squadra militante in Serie B. Dopo aver disputato la prima parte della stagione 2007-2008 con gli emiliani (17 presenze e 2 reti), nel gennaio 2008 viene ceduto in prestito al . Con i toscani disputa 15 gare realizzando 3 reti, tra cui il gol del pareggio nella partita Inter-Siena, che rimanda all'ultima giornata di campionato la conquista dello scudetto 2007-2008 da parte dei nerazzurri. L'11 luglio seguente viene acquisito a titolo definitivo dalla compagine toscana, che paga il cartellino del giocatore 6 milioni di euro. Nel campionato 2008-2009 \u00e8 titolare nel ruolo di trequartista, realizzando 5 reti in 36 partite.\nGenoa e Inter.\nNell'estate 2009 passa a titolo definitivo al Genoa, in cambio dei cartellini di Manuel Coppola e Gianluca Pegolo e un conguaglio in denaro. Dopo aver superato alcuni problemi di ambientamento, diventa titolare della formazione di Giampiero Gasperini; il 14 ottobre 2009, durante un allenamento subisce un grave infortunio al legamento crociato anteriore del ginocchio sinistro, che lo terr\u00e0 fuori per diversi mesi. Torna al gol il 24 marzo, segnando nei minuti di recupero su rigore il 2-2 in casa contro il\nPalermo.\nIl 29 gennaio 2011 viene ceduto all' con la formula del prestito con diritto di riscatto fissato a 8 milioni di euro. Esordisce con i nerazzurri il 30 gennaio, nella partita - terminata 3-2 per i nerazzurri; con l'Inter totalizza 20 presenze tra campionato e coppe, conquistando la Coppa Italia dopo la vittoria in finale contro il Palermo. Al termine della stagione l'Inter decide di non sfruttare il diritto di riscatto che deteneva sul cartellino del giocatore.\nFiorentina e Al-Arabi.\nIl 18 agosto 2011 viene acquistato in compartecipazione per 2,5 milioni di euro dalla Fiorentina, firmando un contratto biennale con opzione per il terzo anno da 1,3 milioni a stagione. La stagione in maglia viola \u00e8 negativa, a causa di difficolt\u00e0 ambientali e legate allo spogliatoio, ed \u00e8 poco impiegato dall'allenatore Delio Rossi. Il 23 giugno 2012 n\u00e9 il Genoa n\u00e9 la Fiorentina presentano buste per la risoluzione della compropriet\u00e0, e il giocatore rimane alla squadra toscana; il 10 luglio successivo Kharja rescinde consensualmente il contratto, e subito dopo si accorda con la squadra del Qatar Al-Arabi firmando un contratto biennale.\nIl 21 marzo 2013 \u00e8 coinvolto in una rissa nel finale della partita contro l'Al-Gharafa, scontrandosi con il centrocampista avversario Nen\u00ea, che lo colpisce con un pugno. A causa di questo diverbio Kharja viene squalificato per 10 giornate il 27 marzo successivo.\nNel settembre 2013 rescinde il contratto con il club portandolo in tribunale insieme agli altri compagni, a causa di un contenzioso per il mancato pagamento degli stipendi, l'11 gennaio 2015 vince la causa con il suo vecchio club il quale lo dovr\u00e0 risarcire con un contenzioso di 3 milioni di euro.\nSochaux.\nDopo un periodo da svincolato, il 10 ottobre 2014 viene ingaggiato con un contratto annuale dal Sochaux, club francese militante in Ligue 2 scegliendo la maglia numero 44. Il 7 novembre fa il suo esordio in campionato nella gara vinta 2-1 contro il GFC Ajaccio subentrando al 61' a Stophira Sunzu. il 6 marzo 2015 segna il suo primo gol con i leoncini rimontando da 1-0 a 2-1 e consegnando il gol della vittoria ai danni del Tours.\nSteaua Bucarest.\nIl 17 settembre 2015 Kharja firma un contratto annuale con la Steaua Bucarest. Il 16 novembre seguente viene operato dopo la rottura del legamento crociato anteriore del ginocchio destro, subendo cos\u00ec uno stop forzato di diversi mesi.\nNazionale.\nNel 2004, dopo la stagione in Serie B con la , si \u00e8 guadagnato un posto nella Nazionale marocchina, con la quale ha disputato 4 edizioni della Coppa delle Nazioni Africane (2004, 2006, 2008 e 2012) e i Giochi Olimpici di Londra 2012. Ha totalizzato 75 presenze nella nazionale maggiore e 3 presenze nella Nazionale Olimpica."}
{"id": "2418091", "revid": "1522738", "url": "https://it.wikipedia.org/wiki?curid=2418091", "title": "Giamaica", "text": " \nLa Giamaica (in inglese: \"Jamaica\") \u00e8 uno Stato insulare delle Grandi Antille, lungo e largo , situato nel mar dei Caraibi. Si trova a dal continente centroamericano, a da Cuba a nord e a dall'isola di Hispaniola, sulla quale si trovano Haiti e la Repubblica Dominicana, a nord-est. \nIl Sovrano della Giamaica coincide con quello del Regno Unito di Gran Bretagna e Irlanda del Nord: attualmente la Regina della Giamaica \u00e8 Elisabetta II.\nGli indigeni Taino di lingua arawak chiamarono l'isola \"Xaymaca\", che vuol dire \"terra delle sorgenti\" o \"terra del legno e dell'acqua\". La Giamaica, gi\u00e0 possedimento spagnolo noto con il nome di \"Santiago\", \u00e8 poi diventata possedimento dell'Impero britannico nelle Indie Occidentali di Giamaica. La popolazione del Paese \u00e8 composta principalmente da discendenti di popolazioni provenienti dall'area sub-sahariana fatte schiave dai britannici. \u00c8 il terzo Paese anglofono pi\u00f9 popoloso delle Americhe, dopo gli Stati Uniti d'America e il Canada.\nStoria.\nIndigeni Arawak o Taino originari del Sud America si stabilirono per la prima volta sull'isola tra il 1400 a.C. e il 1000 a.C. Sebbene alcuni studi indichino che la loro scomparsa risale al contatto con gli europei, altri studiosi sostengono che a questo contatto alcuni indigeni siano sopravvissuti.\nCristoforo Colombo sbarc\u00f2 sull'isola nel 1494, approdando a Discovery Bay, fra Ocho Rios e Montego Bay. Descrisse la nuova scoperta come \u00abla pi\u00f9 bella isola che occhio umano abbia mai veduto\u00bb e la battezz\u00f2 Santiago. Successivamente, la Giamaica fu rivendicata dalla Spagna, che vi istitu\u00ec una propria colonia: nacque cos\u00ec la Giamaica spagnola, o \"Colonia di Santiago\", cosiddetta da Santiago de la Vega, capitale della colonia. La conquista dell'isola fu portata a termine dai re cattolici nel primo decennio del XVI secolo.\nNel 1655, tuttavia, l'ammiraglio britannico William Penn (padre di William Penn di Pennsylvania) e il generale Venables si impadronirono dell'isola. La Spagna riconobbe ufficialmente la sovranit\u00e0 britannica sulla Giamaica con il Trattato di Madrid del 1670: l'isola divenne quindi una colonia della corona britannica, la Colonia della Giamaica. Durante i due secoli di dominio britannico, la Giamaica divenne la prima nazione al mondo per le esportazioni di zucchero e produsse oltre tonnellate di zucchero ogni anno tra il 1820 e il 1824, risultato raggiunto attraverso l'uso massiccio del lavoro degli schiavi importati dall'Africa.\nAll'inizio del XIX secolo la consistente importazione di schiavi da parte del Regno Unito ebbe l'effetto di aumentare la popolazione dei neri, che superarono i bianchi con un rapporto di 20 a 1, il che provoc\u00f2 costanti minacce di rivolta. In seguito a una serie di ribellioni, come l'insurrezione del 1830, la schiavit\u00f9 fu formalmente abolita nel 1834, con la completa emancipazione dalla schiavit\u00f9 dei beni mobili che fu dichiarata nel 1838.\nLa Giamaica guadagn\u00f2 progressivamente la sua indipendenza dal Regno Unito e nel 1958 divenne una provincia della Federazione delle Indie Occidentali, un organismo che comprendeva tutte le Indie occidentali britanniche. La Giamaica ottenne piena indipendenza staccandosi dalla Federazione delle Indie Occidentali e dal Regno Unito il 6 agosto 1962.\nLa crescita del debito estero sotto il governo di Michael Manley, determinato ad alleviare le condizioni di grave iniquit\u00e0 economica della Giamaica, port\u00f2 all'imposizione delle misure di austerit\u00e0 del FMI. Il peggioramento delle condizioni economiche e il coinvolgimento della CIA a causa del socialismo internazionale di Manley e alla sua amicizia con Fidel Castro portarono a una disperata campagna totale di rielezione tra il Partito Nazionale del Popolo di Manley e il principale partito di opposizione, il Partito Laburista Giamaicano. Entrambi i partiti politici divennero collusi con bande rivali debitamente armate di Kingston. Questa politica, insieme al crescente stato di emergenza dovuto al fatto che la Giamaica era un centro di smistamento della cocaina durante gli anni ottanta condusse a frequenti episodi di violenza e serv\u00ec solo a impoverire ulteriormente un'ampia parte della popolazione giamaicana.\nIl risultato pi\u00f9 estremo di questa spirale di violenza, droga e povert\u00e0 fu la brutale guerra di sparatorie che si verific\u00f2 per le strade di Kingston a partire dalla met\u00e0 degli anni novanta in poi. Nella circostanza le forze di polizia giamaicane sono state accusate di complicit\u00e0 in questa feroce zona dell'isola. Tuttavia si deve notare che le zone rurali dell'isola, specialmente localit\u00e0 di ritrovo di Negril, Montego Bay e Ocho Rios, rimangono piuttosto sicure. Bisogna ricordare, comunque, che la Giamaica resta uno dei Paesi con il pi\u00f9 alto tasso di omicidi al mondo.\nLe ex capitali della Giamaica includono Port Royal, dove esercit\u00f2 il potere il pirata Henry Morgan, e che fu distrutta da una tempesta e da un terremoto, e Spanish Town, nel distretto di Saint Catherine, la vecchia capitale coloniale spagnola e la capitale inglese durante il XVIII e il XIX secolo.\nGeografia.\nL'isola \u00e8 lunga da est a ovest e larga al massimo da nord a sud, appartiene alla zona dei corrugamenti terziari delle Grandi Antille, orientati da est a ovest, e possiede un rilievo montuoso e una intensa attivit\u00e0 sismica. Nella parte orientale dell'isola si innalza il massiccio cristallino delle Blue Mountains (Montagne Azzurre), culminanti a nel Blue Mountain Peak; al centro e a ovest si estende un altopiano calcareo ( di altitudine media) in cui si sono sviluppate formazioni carsiche che creano paesaggi spettacolari (Cockpit Country a nord-ovest). Alla periferia di questi rilievi vi sono pianure alluvionali, estese soprattutto a sud e a ovest, mentre a nord e a est si riducono a un nastro sottile o scompaiono.\nClima.\nIl clima \u00e8 di tipo tropicale, con temperature alte (23-24\u00a0\u00b0C - 30-31\u00a0\u00b0C, la minima e la massima) e molto umide (media giornaliera attorno al 75-80%) durante met\u00e0 anno, da dicembre a maggio dove abbiamo una stagione pi\u00f9 secca, mentre a novembre si concentrano una buona parte delle piogge. La media pluviometrica si aggira sui 2000 millimetri l'anno, assai di pi\u00f9 sulla costa settentrionale del Portland, dove si trova Port Antonio. I mesi di settembre e ottobre sono a rischio uragani. Questo clima favorisce la crescita di piante come la canna da zucchero e altri frutti tra cui piante tropicali e anche la Cannabis sativa.\nFlora e fauna.\nLa Giamaica \u00e8 un territorio forestale ricco di numerose specie di piante e fiori tropicali. Nella fauna spiccano una folta schiera di uccelli: colibr\u00ec, pappagalli, tucani, cornacchie e pellicani. Ci sono molti rettili come i serpenti e gli alligatori, ragni, pesci tropicali, tartarughe marine e squali.\nLa \"farfalla Omero\" \u00e8 una specie endemica dell'isola.\nNell'isola \u00e8 presente una variet\u00e0 di specie di piante come la cannabis, che qui \u00e8 semplicemente ganja e parte fondante di un rito per i rasta. Fino al 2017 era largamente tollerata, ma ufficialmente proibita dalla legge, quindi perseguibile. Dal 2018 l'uso della marijuana \u00e8 stato liberalizzato. La marijuana viene utilizzata anche per la produzione di medicinali e tessuti.\nSuddivisione amministrativa.\nLa Giamaica \u00e8 divisa in 14 parrocchie civili (\"parish\"), raggruppate in tre contee storiche che non hanno alcuna rilevanza amministrativa, ma che rendono pi\u00f9 agevole una rapida identificazione geografica e topografica:\nCostituzione.\nLa Costituzione della Giamaica (Constitution of Jamaica) risale al 1' gennaio 1962.\nSociet\u00e0.\nComposizione etnica.\nLa popolazione giamaicana \u00e8 composta principalmente dai discendenti degli schiavi provenienti dall'Africa occidentale (76,3% del totale). Seguono gli afroamericani misti, principalmente discendenti dal ramo africano e quello europeo (15,1%) asiatici (indiani 3,2%; cinesi 1,2%; libanesi 0,1%), europei (3,1%).\nLingua.\nLa lingua ufficiale del Paese \u00e8 l'inglese. La maggioranza della popolazione adopera nella quotidianit\u00e0 una lingua creola-inglese (\"patwah\", termine derivato dal francese \"patois\"), che presenta influenze africane (akan e yoruba), spagnole, portoghesi, francesi, amerindie (arawak) e asiatiche. Il \"patwah\" presenta alcune spiccate caratteristiche fonetiche: ad esempio, la perdita del suono \"h\".\nReligione.\nI cristiani costituiscono il 65,3% della popolazione della Giamaica. Le confessioni cristiane pi\u00f9 diffuse sono: rastafarianesimo con le sue correnti, Chiesa di Dio, avventista, battista, pentecostale e anglicana. Vi \u00e8 anche una piccola comunit\u00e0 cattolica composta da fedeli.\nVi sono poi piccole minoranze non cristiane (buddhiste, islamiche, induiste e bah\u00e1'\u00ed) di recente formazione. Esiste anche un'esigua ma storica comunit\u00e0 ebraica, discendente da ebrei sefarditi che abbandonarono Spagna e Portogallo nel XV secolo.\nA completare il quadro \u00e8 poi il culto di Obeah, di origine africana, diffuso nelle aree pi\u00f9 povere e nelle zone rurali del Paese.\nEmigrazione.\nNel corso del Novecento si verific\u00f2 una forte emigrazione di giamaicani (circa un milione di individui), diretti principalmente verso Stati Uniti, Regno Unito, Canada e Panama. Tali movimenti migratori sembrano aver subito una battuta d'arresto negli anni pi\u00f9 recenti.\nCome risultato di tale processo, si sono create consistenti comunit\u00e0 di giamaicani all'estero, specie nelle citt\u00e0 americane di New York, Buffalo, Miami, Atlanta e Orlando, nonch\u00e9 nella citt\u00e0 canadese di Toronto e nelle aree metropolitane britanniche (dove i giamaicani rappresentano peraltro la porzione pi\u00f9 consistente della comunit\u00e0 caraibica).\nCultura.\nPatrimoni dell'umanit\u00e0.\nIn campo artistico \u00e8 da ricordare che i Blue e John Crow Mountains sono stati inseriti, nel 2015, nella lista dei patrimoni dell'umanit\u00e0 dell'UNESCO.\nProduzione letteraria.\nIn campo letterario da segnalare la figura dello scrittore Marlon James, vincitore del Booker Prize, nel 2015, e ancora Claude McKay, che fece parte del movimento Rinascimento di Harlem e ancora Marcus Garvey.\nReggae.\nLa Giamaica \u00e8 la patria dello ska, del reggae e di molti generi che ne sono derivati, come il dub e il raggamuffin. Il pi\u00f9 grande esponente di questo genere \u00e8 stato il cantautore Bob Marley che ha reso questo genere famoso in tutto il mondo. Tra le sue canzoni pi\u00f9 famose si ricordano No Woman, No Cry (1975) e Redemption Song (1980). Altro cantante e rapper giamaicano noto \u00e8 Shaggy.\nSport.\nAtletica leggera.\nPur non essendo uno Stato molto popolato, in Giamaica si sono formati molti tra i pi\u00f9 grandi velocisti di sempre: gli abitanti di quest'isola sono mediamente portati a prestazioni atletiche di grande potenza come appunto pu\u00f2 essere richiesto in una gara di 100 e 200 metri. L'attuale detentore del record del mondo e campione olimpico dei 100 metri \u00e8 il giamaicano Usain Bolt che ha saputo fermare il cronometro a 9\"58 nel 2009, battendo i suoi precedenti record di 9\"69 e 9\"72 realizzati in seguito al 9\"74 del connazionale Asafa Powell. Giamaicano \u00e8 anche Yohan Blake, medaglia d'oro nei 100\u00a0m a .\nBolt \u00e8 anche campione olimpico e detentore del record mondiale dei 200 metri con il tempo di 19\"19, avendo migliorato nel 2009 il suo precedente primato di 19\"30, risalente alla finale olimpica di , e quello precedente di 19\"32 dello statunitense Michael Johnson. Anche il primato mondiale della staffetta 4\u00d7100 metri appartiene alla Giamaica con il tempo di 36\"84, stabilito l'11 agosto 2012 nella finale olimpica dei Giochi di Londra dal quartetto composto da Nesta Carter, Michael Frater, Yohan Blake e Usain Bolt, tempo migliore dei precedenti primati di 37\"04 (stabilito ai Mondiali di ) e 37\"10 (stabilito ai Giochi olimpici di ). Omar McLeod \u00e8 campione mondiale in carica dei 110 metri ostacoli con il tempo di 13\"04. Da non dimenticare, tra gli atleti giamaicani pi\u00f9 celebri, Don Quarrie, medaglia d'oro nei 200 metri ai Giochi olimpici di .\nIn campo femminile la Giamaica pu\u00f2 vantare Shelly-Ann Fraser-Pryce, due volte campionessa olimpica e una volta campionessa mondiale dei 100 metri piani, Veronica Campbell-Brown, campionessa olimpica dei 200 metri piani nonch\u00e9 campionessa del mondo di 100 e 200 metri, e Melaine Walker, campionessa olimpica e mondiale dei 400 metri ostacoli. Una delle atlete pi\u00f9 rappresentative della Giamaica \u00e8 Merlene Ottey, protagonista delle gare di velocit\u00e0 negli anni ottanta-novanta e vincitrice di svariate medaglie in campo internazionale.\nNon si ricordano risultati importanti nelle gare di resistenza, dove la Giamaica non ha mai trovato spazio tra le grandi a testimoniare ulteriormente come i maggiori risultati siano pervenuti in specialit\u00e0 in cui \u00e8 richiesto lo sprint piuttosto che una tenuta fisica nel tempo. Si pu\u00f2 sostenere che l'atletica sia vista dai giamaicani soprattutto come una delle strade per ottenere borse di studio e proseguire gli studi (generalmente negli USA).\nGiochi olimpici.\nEd \u00e8 proprio dall'atletica leggera, nei 400 m piani, che viene conquistato il primo oro olimpico per la Giamaica con Arthur Wint, ai Giochi olimpici di Londra 1948.\nL'atleta giamaicano pi\u00f9 titolato dei Giochi olimpici \u00e8 il velocista Usain Bolt, con ben 8 ori conquistati (e ben 11 ori mondiali).\nCalcio.\nLa nazionale di calcio della Giamaica ha vinto per ben sei volte la Coppa dei Caraibi e ha come suo attuale capocannoniere Luton Shelton con 35 reti.\nGastronomia.\nLa cucina giamaicana \u00e8 influenzata sia dalle popolazioni indigene sia da quelle europee."}
{"id": "2418092", "revid": "124293678", "url": "https://it.wikipedia.org/wiki?curid=2418092", "title": "ALMA Award", "text": "L'ALMA Award \u00e8 un riconoscimento cinematografico e televisivo che premia i performer latinoamericani (attori, musicisti, cantanti e stilisti). \nIn spagnolo, la parola \"alma\" significa spirito e anima.\nStoria.\nCreato nel 1995 dal National Council of La Raza (NCLR), \u00e8 il successore dei Bravo Awards. I premi vengono assegnati durante una cerimonia annuale che generalmente si tiene in estate a Pasadena."}
{"id": "2418093", "revid": "599013", "url": "https://it.wikipedia.org/wiki?curid=2418093", "title": "Miljan Goljovi\u0107", "text": ""}
{"id": "2418111", "revid": "1543377", "url": "https://it.wikipedia.org/wiki?curid=2418111", "title": "Abdullah Abu Humoud", "text": "Utilizzato nel ruolo di giocatore di movimento, ha come massimo riconoscimento in carriera la partecipazione con la Nazionale di calcio a 5 dell'Arabia Saudita al FIFA Futsal World Championship 1989 dove la nazionale asiatica non ha superato il primo turno, affrontando Brasile, Ungheria e Spagna."}
{"id": "2418113", "revid": "1543377", "url": "https://it.wikipedia.org/wiki?curid=2418113", "title": "Mousa Al-Harbi", "text": "Utilizzato nel ruolo di giocatore di movimento, ha come massimo riconoscimento in carriera la partecipazione con la Nazionale di calcio a 5 dell'Arabia Saudita al FIFA Futsal World Championship 1989 dove la nazionale asiatica non ha superato il primo turno, affrontando Brasile, Ungheria e Spagna."}
{"id": "2418116", "revid": "599013", "url": "https://it.wikipedia.org/wiki?curid=2418116", "title": "Khaled Al-Nafisah", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dell'Arabia Saudita, al FIFA Futsal World Championship 1989 nel quale la nazionale mediorientale si \u00e8 fermata al primo turno, affrontando Brasile, Ungheria e Spagna."}
{"id": "2418121", "revid": "834", "url": "https://it.wikipedia.org/wiki?curid=2418121", "title": "Marco Van Velsen", "text": ""}
{"id": "2418123", "revid": "9316", "url": "https://it.wikipedia.org/wiki?curid=2418123", "title": "Combat18", "text": ""}
{"id": "2418127", "revid": "2215806", "url": "https://it.wikipedia.org/wiki?curid=2418127", "title": "Zygoptera", "text": "Gli Zigopteri (Zygoptera ), conosciuti anche come damigelle, sono un sottordine di insetti dell'ordine Odonata.\nDescrizione.\nHanno corpo allungato e sottile, occhi grandi e antenne molto corte, simili a setole, con ali anteriori e posteriori simili, che durante la fase di riposo sono adagiate sul dorso.\nSi distinguono dagli Anisoptera perch\u00e9 questi ultimi hanno ali anteriori pi\u00f9 larghe e sviluppate rispetto a quelle posteriori. Ci\u00f2 rende gli Anisotteri molto pi\u00f9 abili nel volo.\nL'elemento distintivo tra i due raggruppamenti \u00e8 costituito proprio dalle ali: a differenza degli Zigotteri, gli Anisotteri a riposo tengono sempre le ali distese orizzontalmente rispetto al corpo, eccetto per il genere \"Cordulephya\".\nBiologia.\nVivono vicino a fiumi, laghi o stagni, e sono predatori di altri insetti pi\u00f9 piccoli. Le uova sono generalmente deposte su piante che si trovano in ambiente acquatico.\nTassonomia.\nIl sottordine Zygoptera comprende 4 superfamiglie:"}
{"id": "2418128", "revid": "1543377", "url": "https://it.wikipedia.org/wiki?curid=2418128", "title": "Safouk Al-Temyat", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dell'Arabia Saudita, al FIFA Futsal World Championship 1989 dove la nazionale asiatica non ha superato il primo turno, affrontando Brasile, Ungheria e Spagna.\nAl-Temyat, con i suoi sedici anni e cinque giorni, \u00e8 tuttora il pi\u00f9 giovane giocatore di calcio a 5 ad essere sceso in campo in una fase finale di un campionato del mondo, durante la gara - 2-8 disputatasi a Leeuwarden il 6 gennaio 1989. Nella stessa gara Al-Temyat \u00e8 diventato anche il pi\u00f9 giovane marcatore di un gol in un campionato del mondo, segnando la rete del temporaneo 1-1. Curiosamente, il giovane detiene ad oggi anche il record di segnature per un giocatore saudita in una fase finale del mondiale: con le due reti (quella sopra ricordata e quella contro l'Ungheria due giorni dopo) \u00e8 il massimo goleador saudita ai mondiali."}
{"id": "2418139", "revid": "729019", "url": "https://it.wikipedia.org/wiki?curid=2418139", "title": "Thomas Domingo", "text": "Biografia.\nNativo di Tulle, nel Corr\u00e8ze, Domingo, normalmente pilone sinistro, esord\u00ec in massima serie con la compagine di Clermont-Ferrand; la sua prima meta risale alla stagione d'esordio, contro il Narbona; con il suo club ha raggiunto tre volte consecutivamente la finale del campionato francese, dal 2007 al 2009, e vanta la vittoria nella Challenge Cup 2006/07.\nGi\u00e0 rappresentante la Francia a livello giovanile (Under-18, Universitaria e Under-21, categoria nella quale ha partecipato alla Coppa del Mondo), ha esordito in Nazionale maggiore nel corso del Sei Nazioni 2009 contro il allo Stade de France.\nPer il \"tour\" francese in Australasia di giugno 2009 \u00e8 stato inserito nella rosa dei convocati dal C.T. Marc Li\u00e8vremont."}
{"id": "2418144", "revid": "1543377", "url": "https://it.wikipedia.org/wiki?curid=2418144", "title": "Abdul Al-Owais", "text": "Utilizzato nel ruolo di giocatore di movimento, ha come massimo riconoscimento in carriera la partecipazione con la Nazionale di calcio a 5 dell'Arabia Saudita al FIFA Futsal World Championship 1989 dove la nazionale asiatica non ha superato il primo turno, affrontando Brasile, Ungheria e Spagna."}
{"id": "2418145", "revid": "1543377", "url": "https://it.wikipedia.org/wiki?curid=2418145", "title": "Tally-ho", "text": "La frase Tally-ho \u00e8 un'espressione britannica usata nella caccia alla volpe, urlata quando un cavaliere avvista la volpe.\nEtimologia.\nIl termine \"Tally-ho\" risale al 1772, ed \u00e8 probabilmente una derivazione dal francese \"ta\u00efaut\", un grido per eccitare i cani durante la caccia al cervo.\nIl \"Tally-ho\" \u00e8 usato anche nelle campagne dell'India del nord per provocare i cani. In India la frase \u00e8 pronunciata come \"leo-ho\". Furono probabilmente i colonizzatori britannici a diffondere l'espressione presso il popolo Indiano. Successivamente \u00e8 diventata interscambiabile con \"choo\", con lo stesso significato di \"leo-ho\".\nAltri usi.\nForze Aeree.\nQuesta espressione fu comunemente usata durante la Seconda guerra mondiale dai piloti di lingua inglese per avvisare di aver avvistato un aereo nemico. \u00c8 tuttora usato a questo scopo, e anche per segnalare bersagli terrestri, bench\u00e9 di solito sia abbreviato in \"Tally.\"\nTally-ho \u00e8 anche il motto della 609 (West Riding) Squadron, un famoso squadrone inglese della Seconda guerra mondiale, tuttora esistente nel nord dello Yorkshire.\n\u00c8 usata anche nel traffico aereo in risposta ad un avviso da parte dei controllori di volo che richieda conferma di un contatto visivo \nCarte da gioco.\nTally-ho \u00e8 un caratteristico mazzo di carte prodotto dalla United States Playing Card Company riconoscibile il classico dorso con disegno circolare.\nNASA.\n\"Tally Ho\" \u00e8 il termine utilizzato dalla NASA durante le trasmissioni radio tra la flotta dello space shuttle e il controllo della missione per identificare oggetti spaziali..\nTelevisione.\n\"Tally Ho\" \u00e8 il nome del quotidiano locale del \"Villaggio\" in cui risiede il protagonista della serie televisiva britannica \"Il prigioniero\", che viene distribuito in formato di un solo foglio e che contiene l'unica fonte di informazione permessa dal Numero 2 all'interno dello strano paese in cui si trova prigioniero il Numero 6.\nL'espressione \u00e8 utilizzata, senza traduzione, anche nel film Disney \"Mary Poppins\" durante l'episodio della caccia alla volpe."}
{"id": "2418152", "revid": "709565", "url": "https://it.wikipedia.org/wiki?curid=2418152", "title": "Mister Hyde (Marvel Comics)", "text": "Mister Hyde, il cui vero nome \u00e8 Dr. Calvin Zabo, \u00e8 un personaggio dei fumetti, creato da Stan Lee (testi) e Don Heck (disegni), pubblicato dalla Marvel Comics. La sua prima apparizione avviene in \"Journey into Mystery\" (vol. 1) n. 99 (dicembre 1963).\nIspirato all'omonimo personaggio letterario di Robert Louis Stevenson in \"Lo strano caso del dottor Jekyll e del signor Hyde\", se ne differenzia principalmente poich\u00e9 privo di una doppia personalit\u00e0: \u00e8 un semplice supercriminale capace di trasformarsi in un energumeno ottuso, brutale e dotato di forza sovrumana che, spesso, sopperisce alla mancanza di intelligenza agendo in coppia con personaggi dotati di grande astuzia.\nAvversario storico di Thor e Devil, nonostante la sua forza sovrumana \u00e8 stato spesso sconfitto anche da supereroi privi di superpoteri.\nBiografia del personaggio.\nOrigini.\nNato a Trenton, New Jersey, Calvin Zabo diviene un brillante, seppur moralmente abbietto, ricercatore medico particolarmente affascinato dagli effetti degli ormoni sulla fisiologia umana. Convintosi che l'esperimento descritto nel suo libro preferito, \"Lo strano caso del dottor Jekyll e del signor Hyde\", sia realmente fattibile, per ottenere i fondi necessari alla sperimentazione Zabo deruba uno dopo l'altro tutti i suoi datori di lavoro e, sebbene sia troppo intelligente per essere scoperto, con il tempo l'intera comunit\u00e0 medica inizia a guardarlo con sospetto a causa della sua tendenza di farsi sempre assumere da associazioni che vengono sistematicamente derubate; motivo per il quale il dottor Donald Blake respinge la domanda d'assunzione di Zabo quando questi cerca lavoro presso l'ospedale di cui \u00e8 primario.\nFurioso e sempre pi\u00f9 ossessionato dall'idea di rilasciare liberamente la sua natura bestiale in una forma superumana, Zabo giura vendetta e completa finalmente la sua formula tramutandosi in un gigante di due metri dotato di una forza sovrumana. Ribattezzatosi \"Mister Hyde\" tenta di assassinare Blake defenestrandolo ma fallisce poich\u00e9 all'ultimo momento questi si trasforma in Thor.\nNon realizzando la dualit\u00e0 di Thor/Blake, Mister Hyde rapisce il dottore mentre \u00e8 a un appuntamento con Jane Foster legandolo a un ordigno e, successivamente, tenta di rubare un sottomarino. Sebbene i suoi piani vengano mandati in fumo, per una serie di circostanze fortuite, riesce comunque a fuggire.\nMister Hyde e Cobra.\nDivenuto un supercriminale a tempo pieno, Hyde si allea con il contorsionista noto come Cobra al fine di vendicarsi di Thor ma, sebbene essi riescano a separarlo brevemente da Mjolnir, finiscono con l'essere sconfitti comunque. Successivamente assoldati da Loki in persona, che ne raddoppia i poteri, i due affrontano nuovamente il Dio del Tuono in una casa incantata piena di trappole dopo aver rapito Jane Foster ma falliscono nuovamente e vengono arrestati. Evasi di prigione qualche tempo dopo, sono sconfitti e re-imprigionati da Devil e, in cerca di vendetta nei suoi confronti, fuggono nuovamente alleandosi con Jester riportando per\u00f2 l'ennesima sconfitta. Assieme allo Scorpione affrontano poi Capitan America e Falcon, senza successo, tentato il furto del Siero di Cagliostro i due sono nuovamente arrestati e, sotto il controllo mentale dell'Uomo Porpora vengono costretti a battersi in un'arena assieme a Jester, Devil e il Gladiatore.\nIl sodalizio tra i due supercriminali si scioglie nel momento in cui Cobra evade dal carcere di Riker's Island senza liberare Hyde. Offesa che quest'ultimo non ha mai dimenticato, tanto che, dopo essere stato liberato da Batroc il Saltatore con la promessa fasulla di un compenso, decide di far saltare in aria New York dirottando una petroliera consapevole che anche Cobra sarebbe stato coinvolto nel disastro. Realizzato ci\u00f2, il mercenario francese chiede l'aiuto di Capitan America in persona per sconfiggerlo. Entrato in latitanza vi riemerge in seguito per attentare nuovamente alla vita di Cobra in due differenti occasioni venendo tuttavia sconfitto dall'Uomo Ragno, la prima volta da solo e la seconda assieme alla Gatta Nera. Ha in seguito uno scontro con Devil che si conclude con un nuovo imprigionamento.\nSignori del male.\nViene in seguito arruolato dal Barone Zemo nei nuovi Signori del male, coi quali rade al suolo la base dei Vendicatori, tortura il Cavaliere Nero e Edwin Jarvis riducendo in fin di vita il possente Ercole con l'aiuto di Golia e della Squadra Distruttrice. Arrestato dai Vendicatori e imprigionato nel supercarcere Vault, riesce a fuggire assieme a Titania, Vibro, Griffin e Armadillo; venendo per\u00f2 successivamente ricatturato assieme a tutto il gruppo da Capitan America.\nFuggito nuovamente con l'aiuto di Wizard, Hyde ha finalmente modo di regolare i conti con Cobra in un combattimento da cui, per\u00f2, esce sconfitto. In seguito ad una battaglia con Hulk, riceve una concussione alla testa tale per cui la sua abilit\u00e0 di trasformarsi viene limitata e, mentre si trova casualmente nello stesso hotel in cui lo staff del Daily Bugle sta dando la festa di pensionamento per Robbie Robertson, Peter Parker lo attacca indossando un costume improvvisato e lo fa arrestare. Successivamente ha vari scontri con Ghost Rider venendo sconfitto dallo Sguardo di Penitenza e tenta di nuovo di assassinare Cobra alleandosi con Toxin, ma non ha successo.\nRecluso nel carcere per supercriminali noto come Raft, Zabo \u00e8 presente quando avviene l'evasione di massa che porta alla formazione dei Nuovi Vendicatori; in tale occasione affronta nuovamente Devil in combattimento, prima di venire messo al tappeto da Luke Cage. Nuovamente evaso, il dottor Zabo intraprende l'attivit\u00e0 di spaccio vendendo per strada una variante della sua formula come Ormone Mutante della Crescita ma viene scoperto dai Giovani Vendicatori, sconfitto e arrestato.\nCivil War.\nQuando, nel corso della guerra civile dei superumani, l'Uomo Ragno rivela al mondo intero la sua vera identit\u00e0, Zabo tenta di replicare i suoi superpoteri infondendo ormoni di ragno nei corpi di ragazzini senza tetto ma, durante la conseguente battaglia con l'Uomo Ragno, una delle sue cavie gli versa dell'acido cloridrico in volto, accecandolo temporaneamente. Gli effetti degli esperimenti compiuti sui ragazzi da Zabo vengono in seguito curati dal dottor Curt Connors.\nContemporaneamente si scopre che Daisy Johnson, agente S.H.I.E.L.D. dotata di poteri geocinetici, \u00e8 in realt\u00e0 la figlia di Mister Hyde e una prostituta di discendenze inumane, data in adozione poco dopo la nascita, la ragazza deve i propri superpoteri alla combinazione del codice genetico dei genitori.\nDark Reign.\nHyde aderisce in seguito al sindacato criminale di Hood, sorto per trarre profitto dai dissapori nati tra i supereroi in seguito all'Atto di Registrazione dei Superumani. Assieme a Firebrand, Cobra e Mauler attacca dunque Hank Pym, il Costrittore e altri membri dell'Iniziativa e, successivamente, insieme a Boomerang, Squalo Tigre e Whirlwind; tenta di manipolare il nuovo Venom al fine di impossessarsi della fortuna di Norman Osborn che, per\u00f2, scopre della cosa e li sconfigge brutalmente infilando perfino una bomba in bocca a Hyde per poi minacciare che, se lo intralciassero di nuovo, li torturer\u00e0 a morte e uccider\u00e0 davanti a loro tutte le persone a cui tengano.\nDopo una breve alleanza con la Legione Mortale, Hyde assiste il sindacato criminale di Hood in un assalto ai Nuovi Vendicatori.\nUnitosi ai Thunderbolts, Hyde viene assegnato al Beta Team assieme a Boomerang, Shocker, Gunna e Centurius. Lasciato il gruppo diviene un signore della droga in California distribuendo una sostanza ispirata alla sua formula, le sue strade tuttavia si incrociano con quelle del nuovo Ghost Rider risultando in uno scontro a seguito del quale il suo impero criminale crolla costringendolo a fuggire e a rifugiarsi in Portogallo, dove viene successivamente contattato da sua figlia affinch\u00e9 la curi da un'anomalia genetica che le ha trasmesso; nonostante riesca nell'impresa e si affezioni alla ragazza, la sua natura deviata lo porta a essere nuovamente allontanato poco dopo.\nPoteri e abilit\u00e0.\nIn forma umana, il dottor Calvin Zabo \u00e8 un geniale scienziato in possesso di un dottorato in ricerca medica e ampie conoscenze di biochimica; tali competenze per\u00f2, vengono perse quando assume l'identit\u00e0 di Hyde.\nIl processo che permette la sua trasformazione \u00e8 il risultato di una formula chimica, la \"Formula di Hyde\", che provoca una mutazione a livello ormonale; la conseguenza della metamorfosi \u00e8 un vertiginoso aumento di forza, agilit\u00e0 e resistenza (a discapito dell'intelligenza) tale per cui Hyde risulta sufficientemente potente da poter fronteggiare esseri del calibro di Thor o Hulk, nonch\u00e9 di piegare il ferro a mani nude. La forza originaria dell'essere \u00e8 tuttavia stata incrementata prima da Loki e successivamente dai vari miglioramenti apportati alla formula dallo stesso Zabo. Per mantenere la capacit\u00e0 di passare da una forma all'altra, lo scienziato deve per\u00f2 ingerire periodicamente la formula, inoltre la fatica mentale o i danni fisici possono compromettere la sua capacit\u00e0 di trasformazione; per contravvenire a tutto ci\u00f2, Zabo ha inventato un dispositivo simile a un orologio che inietta automaticamente la Formula di Hyde nel suo sangue premendo un pulsante.\nA causa della natura della sua trasformazione, la pelle di Mister Hyde risulta deformata e distorta, cosa che rende il suo aspetto simile a quello di Lon Chaney ne \"Il fantasma dell'Opera\".\nAltre versioni.\nEra di Apocalisse.\nNella realt\u00e0 distopica de \"L'era di Apocalisse\", Mister Hyde e Cobra sono esseri bestiali e cannibali noti come profanatori di cimiteri e aggressori di chiunque entri nel loro territorio.\nElseworlds.\nIn un crossover \"Elseworlds\" tra Batman e Devil, Mister Hyde collabora con Due Facce ad una serie di furti di tecnologia, venendo poi tradito da quest'ultimo, che gli impianta nel cervello un chip capace di ingigantirne la massa per creare un computer organico, processo alla fine del quale Hyde morirebbe; tuttavia viene salvato da Devil, che, nella persona di Matt Murdock, fa leva sulla passata amicizia con Harvey Dent persuadendolo a desistere dai suoi intenti.\nHouse of M.\nIn \"House of M\", Mister Hyde \u00e8 un membro dei Signori del male di Hood, ma lascia il gruppo prima dell'attacco della Red Guard a Santo Rico divenendo, in seguito, uno scienziato dell'esercito.\nMarvel Zombi.\nNell'universo di \"Marvel Zombi\", Mister Hyde aggredisce i Figli della Mezzanotte venendo poi barbaramente ucciso dall'Uomo Cosa.\nThor: Il Possente Vendicatore.\nNella miniserie \"Thor: Il Possente Vendicatore\", che rinarra le origini del personaggio, Mister Hyde \u00e8 il criminale che viene affrontato per primo dal Dio del Tuono il quale, confuso e in preda all'amnesia, salva una ragazza dalla sua aggressione. Tale evento fa s\u00ec che Hyde sviluppi un'ossessione per l'interesse sentimentale di Thor: la giovane impiegata di museo Jane Foster."}
{"id": "2418154", "revid": "838137", "url": "https://it.wikipedia.org/wiki?curid=2418154", "title": "Salvatore Cintola", "text": "Biografia.\nNegli anni '80 fu consigliere comunale del PRI a Partinico. Nel 1990 \u00e8 consigliere e poi assessore alla Provincia di Palermo.\nNel 1992 fa parte del movimento indipendentista Sicilia Libera, fondato per volont\u00e0 di Leoluca Bagarella. Poi si avvicina al PSDI e nel 1996 si candida all'Assemblea Regionale Siciliana e viene eletto con la lista Partito Socialista - Sicilia con 4.581 voti di preferenza su 17.922 di lista. Successivamente aderisce al CDU con il quale nel 2001 si candida ed \u00e8 rieletto all'Assemblea Regionale Siciliana con 8.046 voti di preferenza su 84.953 di lista.\nDal 30 agosto 2004 ricopre la carica di Assessore Regionale Bilancio e Finanze nel Governo guidato da Tot\u00f2 Cuffaro. Nel 2006 \u00e8 ricandidato e rieletto all'Assemblea Regionale Siciliana con la lista dell'UDC con 17.028 voti di preferenza su 84.953 di lista. Alle elezioni politiche del 2008 viene eletto sempre con le liste dell'UDC al Senato della Repubblica, dopo che il 19 giugno 2008 Antonello Antinoro (che lo precede nella lista bloccata) si dimette ed opta per la carica incompatibile di deputato all'Ars.\nAlle elezioni europee del 2009 Antonello Antinoro viene eletto al Parlamento europeo e si dimette dall'Ars, Cintola che \u00e8 il primo dei non eletti nella lista dell'UDC prende il suo posto di deputato regionale. Il 29 settembre 2009 si dimette dal Senato e opta per la carica incompatibile di Deputato all'Assemblea Regionale Siciliana.\nIl 16 giugno 2010 viene sospeso dall'UDC a seguito del suo coinvolgimento in un'indagine relativa ad assunzione di stupefacenti. Il 30 luglio 2010 muore al Policlinico universitario di Palermo dove era ricoverato per via di un male incurabile. Era separato e padre di due figlie.\nProcedimenti giudiziari.\n\u00c8 stato coinvolto e tirato in ballo in diverse inchieste della Procura della Repubblica di Palermo per mafia, fra cui quella che ha portato all'arresto del deputato regionale dell'Udc Antonio Borzacchelli ed alla condanna di Tot\u00f2 Cuffaro. \u00c8 stato indagato dopo essere stato filmato mentre consegnava una busta con dei soldi al tributarista Gianni Lapis (gi\u00e0 consulente dell'ex sindaco mafioso di Palermo Vito Ciancimino), i magistrati hanno ipotizzato che Cintola fosse coinvolto proprio nel riciclaggio del tesoro di Ciancimino.\n\u00c8 stato accusato da un pentito di essere stato eletto grazie all'apporto della cosca mafiosa di Partinico. \u00c8 stato accusato dal pentito di mafia Massimo Ciancimino (figlio di Vito Ciancimino) di aver intascato tangenti, per questo \u00e8 iscritto nel registro degli indagati della DDA di Palermo per concorso in corruzione aggravata dal favoreggiamento di Cosa Nostra assieme ai politici dell'Udc Tot\u00f2 Cuffaro e Saverio Romano e del Pdl Carlo Vizzini.\nNel giugno 2010 viene indagato per peculato dopo che, da una indagine per traffico di droga nella quale \u00e8 stata arrestata per spaccio la sua ex segretaria, si scopre che Cintola si riforniva di cocaina attraverso l'auto blu in dotazione dalla Regione Siciliana. In seguito a questa vicenda il segretario nazionale dell'Udc Lorenzo Cesa lo ha sospeso dal partito e ne ha chiesto l'espulsione. L'indagine per peculato \u00e8 stata archiviata per mancanza di prove, mentre Cintola \u00e8 stato comunque segnalato all'autorit\u00e0 amministrativa come assuntore di stupefacenti."}
{"id": "2418167", "revid": "599013", "url": "https://it.wikipedia.org/wiki?curid=2418167", "title": "Jacobus Dreesen", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Belgio, al FIFA Futsal World Championship 1989 nel quale ' \"diavoli rossi\" hanno raggiunto la quarta posizione finale, sconfitti della finalina dalla selezione statunitense. In totale, ha disputato 3 incontri con la Nazionale di calcio a 5 del Belgio."}
{"id": "2418169", "revid": "599013", "url": "https://it.wikipedia.org/wiki?curid=2418169", "title": "Jos Schoubs", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Belgio, al FIFA Futsal World Championship 1989 dove la nazionale belga ha raggiunto la quarta posizione finale, sconfitta della finalina dalla nazionale statunitense. In totale, ha disputato 8 incontri con la Nazionale di calcio a 5 del Belgio."}
{"id": "2418172", "revid": "1522738", "url": "https://it.wikipedia.org/wiki?curid=2418172", "title": "Tempio Nevepoli", "text": ""}
{"id": "2418174", "revid": "767487", "url": "https://it.wikipedia.org/wiki?curid=2418174", "title": "Luc Reul", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Belgio, al FIFA Futsal World Championship 1989 dove la nazionale belga ha raggiunto la quarta posizione finale, sconfitta della finalina dalla nazionale statunitense. In totale, ha disputato 25 incontri con i \"diavoli rossi\", realizzando 2 reti."}
{"id": "2418176", "revid": "767487", "url": "https://it.wikipedia.org/wiki?curid=2418176", "title": "Et\u00e0 del jazz", "text": "L'et\u00e0 del jazz, pi\u00f9 frequentemente nominata nella forma inglese Jazz Age, \u00e8 il periodo 1918-1928, dagli anni successivi alla fine della prima guerra mondiale, caratterizzati dai \"ruggenti anni venti\", all'avvento della Grande depressione.\nL'et\u00e0 prende il nome dal jazz, noto genere musicale che in quegli anni ha visto un enorme incremento di popolarit\u00e0 in molti strati della societ\u00e0. La tendenza principale di quel periodo \u00e8 quella di protendere verso il progresso e la modernit\u00e0, si noti nell'arte il Futurismo.\nNella musica colta \u00e8 il periodo di George Gershwin.\nL'et\u00e0 del jazz nella letteratura.\nForse uno degli autori pi\u00f9 rappresentativi di questa et\u00e0 fu lo scrittore statunitense Francis Scott Fitzgerald con il suo libro Il grande Gatsby (1925), in cui espose ed esamin\u00f2 i problemi della sua generazione, con il suo vittimismo e la sua tragicit\u00e0. Lo stesso autore scrisse anche undici piccoli racconti sull'et\u00e0 del jazz (\"Tales of\" \"the Jazz Age\") del 1922.\nUn altro autore rappresentativo fu Thomas Wolfe con i libri Il fiume e il tempo (\"Of Time and the\" \"River\") (1935) e Non puoi tornare a casa (You Can't Go Home Again) (1940). Chi invece critic\u00f2 fortemente gli usi e i costumi di questo periodo fu Edith Wharton con il suo romanzo \"Twilight Sleep\"."}
{"id": "2418179", "revid": "21880", "url": "https://it.wikipedia.org/wiki?curid=2418179", "title": "Tettigonioidea", "text": ""}
{"id": "2418190", "revid": "161273", "url": "https://it.wikipedia.org/wiki?curid=2418190", "title": "Jazz Age", "text": ""}
{"id": "2418195", "revid": "1573940", "url": "https://it.wikipedia.org/wiki?curid=2418195", "title": "Gryllotalpidae", "text": "I Grillotalpidi (Gryllotalpidae ) sono una famiglia di insetti ortotteri del sottordine Ensifera.\nDescrizione.\nQuesti insetti hanno un corpo molto robusto, di colore bruno, cilindrico e coperto da una corta pubescenza vellutata. Il capo, munito di occhi piccoli e antenne corte, \u00e8 pi\u00f9 stretto del torace. Il protorace \u00e8 massiccio, protetto da uno scudo chitinoso. Le zampe sono corte e massicce, specialmente quelle anteriori, munite persino di denti da scavo (zampe fossorie).\nBiologia.\nSono insetti fossori, che conducono la loro esistenza sottoterra.\nSono polifagi, ma non disdegnano larve di altri insetti, quando le trovano.\nDistribuzione e habitat.\nLa famiglia \u00e8 presente in tutti i continenti esclusa l'Antartide.\nTassonomia.\nLa famiglia comprende i seguenti generi: "}
{"id": "2418197", "revid": "339392", "url": "https://it.wikipedia.org/wiki?curid=2418197", "title": "Autodiffusione", "text": ""}
{"id": "2418198", "revid": "767487", "url": "https://it.wikipedia.org/wiki?curid=2418198", "title": "Sixteen Going on Seventeen", "text": "Sixteen Going on Seventeen \u00e8 una canzone tratta dal musical del 1959 di Rodgers e Hammerstein, \"The Sound of Music\". Essa \u00e8 la terza canzone ad essere cantata nel film. Venne cantata nella prima esecuzione teatrale da Charmian Carr e Dan Truhitte e nella ripresa da Julie Andrews e Charmian Carr. Nel film, era cantata dalla figlia maggiore del Capitano, Liesl, e da Rolf Gruber, il fattorino che portava i telegrammi al Capitano, che finir\u00e0 con il tradire la famiglia, dopo che Georg disse di lui, non sar\u00e0 mai un nazista. \nI versi della canzone dicono che Liesl \u00e8 un'adolescente che sta per diventare donna, e cerca degli approcci con dei ragazzi, che si lascia guidare da Rolf visto che egli \u00e8 un anno pi\u00f9 grande di lei.\nLa canzone venne filmata nelle vicinanze ed all'interno di un gazebo, sito nei dintorni di Salisburgo, che ancora oggi \u00e8 visitato da centinaia di turisti tutti i giorni che fanno dei tour guidati nei luoghi in cui si svolse la vicenda raccontata in \"Sound of Music\". Ci\u00f2 anche se le scene d'interni del gazebo, inserite nel film, vennero girate in studio ad Hollywood. \nUna ripresa della canzone \"Sixteen Going on Seventeen\", \u00e8 cantata anche da Maria e Liesl nella versione teatrale di The Sound of Music e anche del film omonimo, quando il Capitano e Maria tornano dalla loro luna di miele e Rolf ha lasciato Liesl."}
{"id": "2418199", "revid": "149727", "url": "https://it.wikipedia.org/wiki?curid=2418199", "title": "Gro\u00df Flotow", "text": ""}
{"id": "2418200", "revid": "339392", "url": "https://it.wikipedia.org/wiki?curid=2418200", "title": "Interdiffusione", "text": ""}
{"id": "2418201", "revid": "149727", "url": "https://it.wikipedia.org/wiki?curid=2418201", "title": "Gro\u00df Vielen", "text": ""}
{"id": "2418203", "revid": "599013", "url": "https://it.wikipedia.org/wiki?curid=2418203", "title": "Karel Janssen", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Belgio, al FIFA Futsal World Championship 1989 dove la nazionale belga ha raggiunto la quarta posizione finale, sconfitta della finalina dalla nazionale statunitense. In totale, ha disputato 13 incontri con i \"diavoli rossi\", realizzando 2 reti."}
{"id": "2418211", "revid": "149727", "url": "https://it.wikipedia.org/wiki?curid=2418211", "title": "L\u00fcbkow", "text": ""}
{"id": "2418212", "revid": "149727", "url": "https://it.wikipedia.org/wiki?curid=2418212", "title": "Marihn", "text": ""}
{"id": "2418214", "revid": "149727", "url": "https://it.wikipedia.org/wiki?curid=2418214", "title": "Mollenstorf", "text": ""}
{"id": "2418215", "revid": "1442080", "url": "https://it.wikipedia.org/wiki?curid=2418215", "title": "Gryllidae", "text": "I Grillidi (Gryllidae ) sono una famiglia di insetti ortotteri del sottordine Ensifera. Sono i grilli propriamente detti, al di l\u00e0 del fatto che il termine comune \"grilli\" venga applicato ad una vasta lista di ortotteri.\nDescrizione.\nI Grillidi sono affini ai Tettigonidi, ma se ne distinguono per l'aspetto generale, pi\u00f9 tozzo, per il numero degli articoli tarsali, che sono tre in luogo di quattro, per l'ovopositore delle femmine, che \u00e8 stiliforme, rigonfio e seghettato all'apice, e per l'organo stridulatore maschile, sempre situato nelle tegmine, ma occupante tutta la parte dorsale di esse e piuttosto complicato. Le ali membranose sono, quando presenti, molto pi\u00f9 ampie delle tegmine e vengono tenute ripiegate longitudinalmente in riposo, cos\u00ec da apparire come due specie di code, spesso sporgenti oltre la parte terminale dell'addome.\nBiologia.\nIgrofili e lucifughi, essenzialmente fitofagi ma anche onnivori, i Grillidi conducono vita solitaria e sedentaria, sviluppandosi attraverso numerose mute. La fecondazione avviene mediante spermatofore e le uova sono deposte soprattutto nel terreno, ma anche sulle piante.\nTassonomia.\nComprende le seguenti sottofamiglie:\nSpecie presenti in Italia.\nIn Italia sono presenti le seguenti specie\nI grilli nella cultura.\nI grilli hanno una forte incidenza nell'immaginario popolare, dalla Festa del grillo, ai modi di dire, \"indovinala grillo\", ai personaggi fiabeschi, \"il Grillo Parlante\", al comico Beppe Grillo che ha giocato sul suo cognome indicante chi si prodiga a dare consigli rimanendo inascoltato."}
{"id": "2418220", "revid": "767487", "url": "https://it.wikipedia.org/wiki?curid=2418220", "title": "Nico Papanicolaou", "text": "Carriera.\nUtilizzato nel ruolo di giocatore di movimento, ha come massimo riconoscimento in carriera la partecipazione con la Nazionale di calcio a 5 del Belgio a due fasi finali del mondiale: al FIFA Futsal World Championship 1989 dove la nazionale belga ha raggiunto la quarta posizione finale, sconfitta della finalina dalla nazionale statunitense; ed al successivo FIFA Futsal World Championship 1992 dove la nazionale belga ha terminato la sua corsa nel girone di accesso alle semifinali. In totale, ha disputato 49 incontri con la Nazionale di calcio a 5 del Belgio, realizzando 18 reti."}
{"id": "2418223", "revid": "1573940", "url": "https://it.wikipedia.org/wiki?curid=2418223", "title": "Rhaphidophoridae", "text": "I Rafidoforidi (Rhaphidophoridae ) sono una famiglia di insetti ortotteri del sottordine Ensifera. Sono l'unica famiglia della superfamiglia Rhaphidophoroidea.\nDescrizione.\nQueste cavallette dal dorso gibboso sono prive di ali e mostrano una colorazione smorta. Piccole a confronto delle loro lunghissimi appendici, hanno costumi prevalentemente notturni e spesso corpo molliccio e occhi ridotti. Le femmine hanno un ovopositore sottile come una lama.\nTassonomia.\nTassonomia delle Rhaphidophoridae secondo Orthoptera Species File:"}
{"id": "2418227", "revid": "85937633", "url": "https://it.wikipedia.org/wiki?curid=2418227", "title": "Cancelleria del Reich", "text": ""}
{"id": "2418231", "revid": "2093951", "url": "https://it.wikipedia.org/wiki?curid=2418231", "title": "Solicitor", "text": "Il solicitor \u00e8 una figura tipica dei sistemi giuridici di common law, che insieme a quella del \"barrister\" rientra nell'esercizio della professione di avvocato. La figura non \u00e8 contemplata nell'ordinamento statunitense.\nCaratteristiche.\nLa figura del solicitor si distingue da quella del barrister: mentre infatti questi si occupa del patrocinio innanzi una corte, il solicitor cura i rapporti con i clienti e gli assistiti; egli quindi svolge la propria attivit\u00e0 di consulenza legale in diretto contatto con il cliente. Il solicitor ha competenze nei seguenti campi: le negoziazioni relative alla propriet\u00e0 terriera, la redazione di contratti o di testamenti e l'amministrazione di eredit\u00e0.\nTuttavia, l'attivit\u00e0 pi\u00f9 importante che il solicitor svolge \u00e8 quella di introduzione e preparazione del processo, in nome del proprio mandante, cio\u00e8 la preparazione della fase \"discovery\", che precede la fase \"trial\". \nFormazione.\nRequisiti necessari sono, oltre all'essere in possesso di un titolo universitario, conseguito presso una facolt\u00e0 giuridica:\nLo studente diviene quindi \"solicitor\", ma dovr\u00e0 espletare un periodo di pratica di 3 anni come \"assistant-solicitor\" prima di poter praticare da solo o in uno studio di \"solicitors\".\nLaw Society.\n\u00c8 l'organizzazione professionale dei solicitors, cui aderisce circa l'85% dei solicitor praticanti. La legge ha rimesso alla Law Society il potere di disciplinare la formazione e l'ammissione dei solicitors, sotto il controllo del Lord Chancellor e di altri giudici importanti."}
{"id": "2418236", "revid": "24640266", "url": "https://it.wikipedia.org/wiki?curid=2418236", "title": "Polistrumentisti", "text": ""}
{"id": "2418237", "revid": "599013", "url": "https://it.wikipedia.org/wiki?curid=2418237", "title": "Herman Beyers", "text": "Carriera.\nA livello di club ha giocato sia in Belgio che nei Paesi Bassi nel Bunga Melati Tilburg con cui \u00e8 giunto terno al primo mondiale per club. Beyers ha vinto per tre volte il premio come miglior giocatore belga, vincendo cinque campionati belgi e due olandesi, nel suo palmar\u00e8s spiccano anche sei coppe del Belgio e due coppe d'Olanda oltre che una Coppa del Benelux. Come massimo riconoscimento in carriera vanta la partecipazione, con la Nazionale di calcio a 5 del Belgio, a due fasi finali del mondiale: al FIFA Futsal World Championship 1989 ha raggiunto la quarta posizione finale, sconfitta della finalina dalla selezione statunitense; al successivo FIFA Futsal World Championship 1992 i \"diavoli rossi\" hanno terminato la loro corsa nel girone di accesso alle semifinali. Sempre con il Belgio ha ottenuto la medaglia di bronzo all'European Futsal Tournament 1996. In totale, ha disputato 82 incontri con la Nazionale di calcio a 5 del Belgio, realizzando 22 reti."}
{"id": "2418238", "revid": "24640291", "url": "https://it.wikipedia.org/wiki?curid=2418238", "title": "Polistrumentismo", "text": ""}
{"id": "2418241", "revid": "666668", "url": "https://it.wikipedia.org/wiki?curid=2418241", "title": "Raf Hernalsteen", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Belgio, a due fasi finali del mondiale: al FIFA Futsal World Championship 1989 dove la nazionale belga ha raggiunto la quarta posizione finale, sconfitta della finalina dalla nazionale statunitense; nel successivo FIFA Futsal World Championship 1992 la nazionale belga ha terminato la sua corsa nel girone di accesso alle semifinali. In totale, ha disputato 51 incontri con i \"diavoli rossi\", realizzando 26 reti."}
{"id": "2418243", "revid": "1543377", "url": "https://it.wikipedia.org/wiki?curid=2418243", "title": "Furie Femminili", "text": "Le Furie Femminili (Female Furies) sono un gruppo di personaggi dei fumetti creato da Jack Kirby pubblicati dalla DC Comics. Esord\u00ec nel gennaio 1972 nel n. 6 della serie a fumetti \"Mister Miracle\" (vol. 1).\nCaratterizzazione dei personaggi.\nLe Furie Femminili sono Lashina, Stompa, Bernadeth e Mad Harriet, guerriere addestrate e guidate da Granny Goodness, fanaticamente leali a Darkseid. Tuttavia la lotta interna fra loro \u00e8 comune, solitamente per scegliere la leader del gruppo.\nBig Barda ne fu un membro - addestrata per la leadership - finch\u00e9 non scapp\u00f2 sulla Terra con Mister Miracle. Altri ex membri includono Knockout, Seera (abbandon\u00f2 Granny Goodness per aiutare Al Bizarro), la madre di Twilight, e Supergirl. Ci sono anche Furie maschili, anche se sono di rango inferiore a quelle femminili.\nLa maggior parte delle Furie sono Nuovi Dei, ma Granny Goodness \u00e8 nota per accettare femmine di altre razze. Una donna di nome Alianna Hubbard fu l'unica umana ad essere addestrata come una Furia Femminile; le fu ordinato di uccidere Mister Miracle. Secondo Mister Miracle, la forza fisica di Alianna era uguale a quella di sua moglie Barda, e i suoi riflessi e velocit\u00e0 erano super umani.\nDurante la loro prima comparsa, Lashina, Stompa, Bernadeth e Mad Harriet tentarono di riportare Big Barda su Apokolips, dopo che scapp\u00f2 con Mister Miracle. Per\u00f2 Barda fu in grado di convincere le sue ex compagne di squadra ad aiutarla, e le quattro Furie rimasero sulla Terra per qualche tempo. Alla fine fecero ritorno su Apokolips in circostanze ignote, e furono punite da Granny Goodness per il loro tradimento.\nDarkseid utilizz\u00f2 le Furie in numerose occasioni, come quando irruppero in una prigione per salvare Glorioso Godfrey, e si batterono con numerosi supereroi, inclusi Superman, Wonder Woman, Superboy e la Squadra Suicida. Una seconda versione delle Furie Femminili, inclusero i membri di lunga data Ghigliottina, Malice Vundabar, e Speed Queen comparve successivamente a infastidire Falco e Colomba. Le Furie comparvero come antagoniste nell'acclamato evento \"Seven Soldiers\" di Grant Morrison, pi\u00f9 in particolare nella miniserie \"Seven Soldiers: Mister Miracle\". Qui, viene loro fornito un aspetto umano, cos\u00ec come a Darkseid e a suoi altri scagnozzi: le Furie dovettero fingere di essere prostitute, mentre Granny Goodness fungeva da pappone. Tentarono di sedurre Shilo Norman, il secondo Mr. Miracle quando arriv\u00f2 al Dark Side Club in cerca di Darkseid. Misero Shilo fuori gioco, e lo sbatterono nel bagagliaio di un'auto legato e imbavagliato, torturandolo e dandogli fuoco nella foresta. Si rivel\u00f2 poi che era un'illusione portata dalla Sanzione Omega di Darkseid.\nLe Furie aiutarono Granny Goodness nel suo piano per rovesciare gli Dei Greci, rapendo la Dr.ssa Helena Sandsmark al fine di inimicarsi sua figlia Wonder Girl durante gli eventi della sua miniserie. Dopo le morti di Mr. Miracle e di Metron durante la Morte dei Nuovi Dei, la Fonte afferm\u00f2 che Darkseid fu l'unico Nuovo Dio rimanente. Le sole Furie che non furono effettivamente uccise furono Lashina, Stompa, Ghigliottina, Malice, Wunda e Artemiz; anche se alla fine di \"Morte dei Nuovi Dei\" fu ribadito che tutti i Nuovi Dei erano morti. Mentre i Nuovi Dei erano stati uccisi, Granny Goodness organizz\u00f2 una guerra Amazzone-Americana per fare in modo che la Regina Ippolita addestrasse (come Harley Quinn e Holly Robinson) sotto gli auspici che passassero da guerriere Amazzoni a nuove Furie Femminili. Questo sembr\u00f2 entrare direttamente in conflitto con \"Terror Titans\", dove Lashina (nella sua forma umana), \u00e8 una delle criminali che gestisce il Dark Side Club insieme al Re degli Orologi. La si vide alla fine venire folgorata da Static, che probabilmente la consegn\u00f2 alla polizia insieme al resto dei giocatori del piano superiore del Club.\nDopo la fine del Quarto Mondo, nella crisi finale dell'umanit\u00e0, la corrotta Mary Marvel rilasci\u00f2 l'Equazione dell'Anti-vita e cre\u00f2 nuove Furie Femminili dalle eroine e criminali della Terra, incluse Wonder Woman, Catwoman, Giganta e Batwoman.\nMembri.\nLe Furie Femminili inclusero sia native di Apokolips che terrestri sotto lavaggio del cervello. Le native inclusero:\nI personaggi seguenti sono noti per aver subito il lavaggio del cervello ed essere diventate membri:\nAltre versioni.\nFlashpoint.\nNella realt\u00e0 di \"Flashpoint\", le Furie furono assemblate da Wonder Woman che chiese ad Arrowette, Cheetah, Cheshire, Giganta, Hawkgirl, Cacciatrice, Katana, Lady Vic, Silver Swan, Starfire, Terra e Vixen di unirsi a lei."}
{"id": "2418249", "revid": "339392", "url": "https://it.wikipedia.org/wiki?curid=2418249", "title": "Female furies", "text": ""}
{"id": "2418250", "revid": "339392", "url": "https://it.wikipedia.org/wiki?curid=2418250", "title": "Female Furies", "text": ""}
{"id": "2418253", "revid": "767487", "url": "https://it.wikipedia.org/wiki?curid=2418253", "title": "Kosta Barbarouses", "text": "Carriera.\nClub.\nHa esordito nel calcio professionistico con la maglia del Team Wellington, con il quale ha segnato 2 gol. Barbarouses fu ufficialmente ingaggiato dal Wellington Phoenix il 4 maggio 2007, diventando il pi\u00f9 giovane calciatore ad aver mai giocato per la squadra. Fece il suo debutto nella A-League il 21 ottobre, entrando all'86\u00ba minuto della sfida contro il Central Coast Mariners FC. Il suo primo gol risale invece al 18 gennaio 2009, durante la partita contro l'Adelaide United. Si \u00e8 poi replicato il 1\u00ba novembre 2009, segnando contro il Sydney F.C. con un tiro al volo che scavalc\u00f2 il portiere Clint Bolton, dopo aver sostituito Leo Bertos. Il 4 novembre 2009 esordisce da titolare contro il Newcastle Jets, giocando tutta la partita e servendo un assist al compagno di reparto Chris Greenacre. Nel febbraio 2010 ha firmato un contratto di tre anni con il Brisbane Roar..\nNazionale.\nBarbarouses fu il capitano nei mondiali under-17 del 2007 in Corea, segnando la tripletta decisiva che port\u00f2 la sua nazionale alla fase finale del mondiale. Conta 4 presenze anche in Nazionale maggiore, debuttandovi il 19 novembre 2008 in una partita contro Figi valida per la Coppa delle nazioni oceaniane 2008. Comprendendo tutte le categorie giovanili, Barbarouses ha segnato 22 gol in nazionale."}
{"id": "2418258", "revid": "110157", "url": "https://it.wikipedia.org/wiki?curid=2418258", "title": "Circondario di Kusel", "text": "Il circondario di Kusel (targa KUS) \u00e8 un circondario (\"Landkreis\") della Renania-Palatinato, in Germania.\nComprende 3 citt\u00e0 e 95 comuni.\nCapoluogo \u00e8 Kusel, il centro maggiore \u00e8 Sch\u00f6nenberg-K\u00fcbelberg."}
{"id": "2418259", "revid": "149727", "url": "https://it.wikipedia.org/wiki?curid=2418259", "title": "Landkreis Kusel", "text": ""}
{"id": "2418264", "revid": "339392", "url": "https://it.wikipedia.org/wiki?curid=2418264", "title": "La Liga 2008-2009", "text": ""}
{"id": "2418265", "revid": "767487", "url": "https://it.wikipedia.org/wiki?curid=2418265", "title": "The Lonely Goatherd", "text": "The Lonely Goatherd \u00e8 una canzone tratta dal musical \"The Sound of Music\", nella quale viene usato lo \"jodel\". \nQuesta canzone racconta la storia curiosa di un capraio il cui \"jodel\" si sente da molto lontano ed \u00e8 ascoltato dai passanti, finch\u00e9 si innamora di una ragazza dal cappotto rosa pallido, che assieme alla madre si unisce allo \"jodel\". \nLa canzone \u00e8 stata sistemata in varie scene del musical, in funzione delle varie versioni prodotte negli anni. Nella prima produzione originale di Broadway del 1959, Maria von Trapp (interpretata da Mary Martin) canta la canzone nella camera da letto dei bambini per confortarli durante un temporale, mentre nel film del 1965 Maria (interpretata da Julie Andrews) ed i bambini, la cantano durante uno spettacolo di marionette realizzato da loro per il Capitano. (Una differente canzone, \"My Favorite Things\", venne inserita nel film e cantata nella camera da letto dei bambini.)\nMolte delle successive produzioni teatrali, posero la canzone in diversi punti del musical. In quella del 1981 messa in scena nel West End di Londra, Maria ed i bambini la cantano al mercato, mentre nella versione del 1998 a Broadway, con Rebecca Luker venne inserita nel \"Concerto del Festival di Salisburgo\". \nLa canzone \u00e8 un noto esempio di jodel, che \u00e8 parte della tradizione musicale delle Alpi austriache, dove la musica \u00e8 ambientata. I testi sono anche ben noti e spesso canticchiati, specialmente il verso iniziale, \"Su sulle montagne era il pastore solitario.\"\nIl titolo italiano ufficiale della versione contenuta nel film e interpretata da Tina Centi con le voci bianche di Renata Cortiglioni \u00e8 \"Il pastore che pascolava\"."}
{"id": "2418266", "revid": "1305772", "url": "https://it.wikipedia.org/wiki?curid=2418266", "title": "Neorealismo pubblicitario", "text": "Il Neorealismo pubblicitario \u00e8 una corrente culturale, nata nel primo decennio del XXI secolo come risposta critica ma costruttiva alla crescente invasione della pubblicit\u00e0 nella televisione e pi\u00f9 in generale nei mass media. \nI propugnatori del Neorealismo Pubblicitario si propongono di capovolgere il tradizionale rapporto tra pubblicit\u00e0 e utilizzatore di beni e servizi, a favore di quest'ultimo, che \u00e8 chiamato ad essere protagonista della comunicazione.\nOrigini e sviluppi.\nI principi ispiratori del Neorealismo Pubblicitario sono illustrati nel \u201c\"Manifesto del Neorealismo Pubblicitario\"\u201d, presentato in occasione della prima edizione del \u201cPremio Spotter\u201d, tenutosi nel 2002 a Locarno, citt\u00e0 del Cantone Ticino che ospita uno dei pi\u00f9 importanti Festival Internazionali del Cinema.\nIl Manifesto del Neorealismo Pubblicitario indica le caratteristiche principali di questo filone culturale, nei seguenti tratti distintivi:\nLinguaggio.\nLe idee del Neorealismo Pubblicitario trovano la loro definizione e illustrazione anche in neologismi coniati per meglio trasferire a livello concettuale il carattere di novit\u00e0 che intende rappresentare, soprattutto con nuove forme espressive a livello grafico e cinematografico. Esempi:\nTermine che indica i filmati concepiti e prodotti rispecchiando caratteristiche, contenuti e stili \"opposti\" agli spot tradizionali e comunemente trasmessi dai media televisivi.\nUn tops \u00e8 prodotto direttamente dal consumatore, dall'utente che interpreta, comunica e trasmette liberamente la percezione di un determinato bene o servizio. Si distingue dal comune spot dalla presenza di un testimonial autentico, dalla assenza di artifici, dalla originalit\u00e0 del messaggio che propone anche idee e progetti di interesse sociale. La registrazione \u00e8 effettuata in presa diretta, con tecnologie popolari, non professionali, valorizzando l'immediatezza e la spontaneit\u00e0. \n\u00c8 colui che concepisce, produce e diffonde i tops. Corrisponde all'utilizzatore o comunicatore che usa \"mezzi propri\" per promuovere i suoi messaggi e proposte, senza appartenere necessariamente al mondo della comunicazione.\nTutti coloro che \"hanno qualcosa da dire\" e comunicare possono diventare \"Spotter\".\n\u00c8, inoltre, il termine che indica il nome del Premio con il quale il Neorealismo Pubblicitario \u00e8 stato pubblicamente presentato, a Locarno e in altre citt\u00e0 europee, nel corso degli ultimi anni.\nManifestazioni.\nIl Premio Spotter 2002 presentato a Locarno, ha decretato un significativo successo della critica presente alla manifestazione, come documenta la Rassegna Stampa raccolta nel testo \u201cL'Altra Pubblicit\u00e0\u201d. In questa prima edizione sono stati proiettati filmati che promuovevano soprattutto prodotti agroalimentari del sud-Italia, per cui il concetto di genuinit\u00e0 comunicativa rispecchiava la proposta della genuinit\u00e0 dei prodotti.\nNella seconda edizione del 2003 il Neorealismo Pubblicitario si \u00e8 allargato alle piccole, medie e grandi imprese internazionali, alle associazioni, alle Onlus, alle scuole, \u00e8 stato esteso ai privati, moltiplicando le sezioni del premio e generando diverse tipologie di messaggi e di tops.\nDal 2004 il Premio Spotter \u00e8 divenuto itinerante ed \u00e8 stato associato ad iniziative ogni volta differenti, comprendendo esperienze effettuate presso aziende italiane e svizzere e generando molteplici case-history di successo.\nNel 2005 il Neorealismo Pubblicitario ha ottenuto un importante e definitivo riconoscimento istituzionale, essendo stato adottato dallo IAS (Istituto delle Assicurazioni Sociali della Svizzera Italiana) per promuovere la sua immagine e per celebrare l'entrata in vigore nel luglio 2005 della legge \u201cAssicurazione Maternit\u00e0\u201d votata dagli svizzeri dopo decenni di attesa da parte delle donne e delle forze progressiste e sociali della Confederazione Elvetica.\nGli spot vincitori delle sezioni dei tops prodotti dal personale dello IAS e dai cittadini, selezionati da una giuria, sono stati trasmessi dalla televisione svizzera (RTSI e TeleTicino).\nLa campagna Spotter-IAS \u00e8 stata segnalata, premiata e riconosciuta da universit\u00e0 ed enti pubblici come una delle pi\u00f9 originali campagne promosse nel campo della RSI (Responsabilit\u00e0 Sociale delle Imprese), quindi studiata come esempio di best-practice.\nDa allora il Neorealismo Pubblicitario \u00e8 stato \u201cliberalizzato\u201d e diffuso, adottato da universit\u00e0 e associazioni, affinch\u00e9 potesse diffondersi liberamente senza strutture organizzative specifiche ed essere applicato dai consumatori e dalle imprese nella loro attivit\u00e0 di comunicazione.\nSviluppi.\nIl basso costo della produzione dei tops, la possibilit\u00e0 di utilizzarli come feed-back percettivo e \u201cspia\u201d del vissuto dei consumatori, ha reso interessante per alcune imprese confrontarsi con questo approccio artistico-comunicativo-culturale.\nCome metodologia operativa \u00e8 stato adottato anche per campagne di comunicazione interna in strutture organizzative private e istituzionali, al fine di rendere il personale protagonista nella costruzione dell'immagine interna ed esterna dell'azienda.\nIl Neorealismo Pubblicitario \u00e8 sempre pi\u00f9 utilizzato come metodologia e strategia di comunicazione anche da associazioni di volontariato e Onlus.\nUna delle manifestazioni pi\u00f9 significative \u00e8 il concorso \"Premio Spotter-Il Mantello 2008/09\", organizzato dal Consiglio direttivo dell'associazione \u201c Il Mantello\u201d che opera in provincia di Como e collabora con l'unit\u00e0 di \u201cCure Palliative e Terapia del dolore\u201d di Mariano Comense, inserito nella struttura ospedaliera dell'Ospedale Sant'Anna di Como.\nAl concorso \u201cPremio Spotter-Il Mantello\u201d hanno aderito: Universit\u00e0 Cattolica, Universit\u00e0 della Bicocca di Milano, Istituto Europeo di Design, Nuova Accademia Belle Arti e Accademia di Comunicazione di Milano. Come previsto dal percorso organizzativo, \u00e8 stata nominata una commissione per la valutazione della qualit\u00e0 \u201cneorealistica\u201d dei filmati di promozione della mission della associazione, che si occupa dell'assistenza ai malati terminali."}
{"id": "2418270", "revid": "144796", "url": "https://it.wikipedia.org/wiki?curid=2418270", "title": "Olga Konstantinovna di Russia", "text": ""}
{"id": "2418271", "revid": "372624", "url": "https://it.wikipedia.org/wiki?curid=2418271", "title": "Banca del germoplasma", "text": ""}
{"id": "2418273", "revid": "88740", "url": "https://it.wikipedia.org/wiki?curid=2418273", "title": "Tarquinia Molza", "text": "Biografia.\nTarquinia Molza nacque a Modena il primo novembre del 1542 da Camillo, figlio primogenito del poeta Francesco Maria Molza, e da Isabella Colombi. La sua fama di poetessa e di erudita \u00e8 confermata da tutti i contemporanei: Francesco Patrizi, di cui fu allieva, la defin\u00ec \u00abla pi\u00f9 dotta fra tutte le pi\u00f9 illustri matrone che sono, che furono e che in avvenire saranno\u00bb.\nGli studi di Tarquinia coprirono pi\u00f9 campi: studi\u00f2 infatti il greco, il latino, l'ebraico, la poesia volgare, la filologia, le discipline filosofiche e la musica (suonava la viola, il clavicembalo e il liuto). Ebbe per docenti lo scienziato Giovanni detto il Poliziano e il matematico Antonio Guarini. Nel 1560 and\u00f2 in sposa al nobiluomo Paolo Porrino, che si spense nel 1579 celebrato dalla moglie con il madrigale \"Qual vite al campo sola\" e il sonetto \"Dopo l'aspra partita in gran dolore\". Dopo pochi anni, si trasfer\u00ec alla corte estense di Ferrara e per dodici anni fu damigella d'onore di Eleonora e di Lucrezia, sorelle del duca Alfonso II. A Ferrara continu\u00f2 la frequentazione di Torquato Tasso, conosciuto a Modena nel dicembre 1576. Il poeta la stim\u00f2 molto e le intitol\u00f2 il dialogo \"La Molza, o vero de l'Amore\" (scritto nel 1583 e pubblicato quattro anni dopo). Presso gli Estensi Tarquinia ebbe anche una contrastata relazione amorosa con il compositore Giaches de Wert, che le cost\u00f2 l'allontanamento dalla corte estense.\nVerso la fine del Cinquecento si trasfer\u00ec a Roma; il Senato romano le confer\u00ec la cittadinanza onoraria nel dicembre del 1600. Mor\u00ec a Modena l'8 agosto del 1617 e fu sepolta nel Duomo dove \u00e8 ricordata da una lapide."}
{"id": "2418274", "revid": "125266789", "url": "https://it.wikipedia.org/wiki?curid=2418274", "title": "Satellite extrasolare", "text": "Il termine satellite extrasolare (luna extrasolare o esoluna, quest'ultimo neologismo calcato sull'inglese \"exomoon\") indica un oggetto celeste, estraneo al sistema solare, vincolato a orbitare nel sistema gravitazionale di un pianeta extrasolare (in altri termini, si tratta di un satellite naturale orbitante intorno a un pianeta di un sistema diverso da quello solare).\nNel dicembre 2013 \u00e8 stata individuata una candidata esoluna in orbita attorno a un pianeta interstellare, MOA-2011-BLG-262, durante un fenomeno di microlensing. Tuttavia non \u00e8 possibile confermare la scoperta ed esiste anche la possibilit\u00e0 che in realt\u00e0 gli oggetti scoperti siano un pianeta e una debole stella nana rossa.\nNel luglio del 2017 \u00e8 stata individuata una possibile candidata attorno al pianeta gigante gassoso che orbita attorno alla stella Kepler-1625. In quel caso si tratterebbe di una \"luna gigante\" delle dimensioni di Nettuno, in orbita attorno a un pianeta tre volte pi\u00f9 massiccio di Giove.\nInteresse astronomico.\nL'interesse per tali oggetti \u00e8 strettamente legato al filone della ricerca di ambienti adatti allo sviluppo della vita ed \u00e8 stimolato dalle aspettative riposte, e dai progressi realizzati, nel campo della ricerca di pianeti vincolati a sistemi gravitazionali legati a stelle diverse dal Sole. Lo studio di tali oggetti ha fatto segnare significativi progressi, mentre altri ancora ne attendono i planetologi, dai risultati di missioni spaziali come quella del satellite artificiale COROT, promossa dall'Agenzia spaziale europea, da quelli del programma spaziale \"Kepler Space Mission\" della NASA e di altre .\nNonostante al 2018 nessuna esoluna sia stata ancora confermata, con le loro ridotte dimensioni rispetto ai pianeti a cui sono legate, e con la diversa composizione, rocciosa e non gassosa, potrebbero offrire condizioni ambientali pi\u00f9 favorevoli allo sviluppo della vita extraterrestre, anche perch\u00e9 oltre che la radiazione proveniente dalla stella possono beneficiare anche di quella riflessa dal pianeta gigante.\nTecniche di rilevamento.\nL'esistenza di questi oggetti, per quanto ancora ipotetica, appare per\u00f2 probabile, almeno a giudicare da quanto succede nel sistema solare, dove i satelliti naturali di pianeti sono un fenomeno frequente. Ma la dimensione ridotta di questi ipotetici oggetti implica tuttavia delle severe limitazioni alla possibilit\u00e0 di una futura rilevazione, per la quale si rende necessaria la predisposizione di idonee tecniche. A questo proposito, sono in corso studi per adattare i metodi correntemente utilizzati per i pianeti.\nOsservazione diretta.\nL'osservazione diretta di una luna extrasolare si rivela un'impresa estremamente ardua, a causa del contrasto di luminosit\u00e0 tra gli oggetti e per via delle altissime risoluzioni angolari richieste.\nMetodo del transito.\nQuando un esopianeta si interpone tra la stella e il nostro punto di osservazione, si pu\u00f2 osservare una lieve diminuzione della quantit\u00e0 di luce proveniente dalla stella. Questo effetto, noto anche come occultamento, \u00e8 proporzionale al quadrato del raggio del pianeta (ovvero alla sua sezione geometrica). Il pi\u00f9 piccolo oggetto mai scoperto con il metodo del transito, fino all'11 novembre 2008, \u00e8 Gliese 436 b, la cui grandezza \u00e8 prossima a quella di Nettuno. Se le esolune dovessero avere grandezze comparabili a quelle presenti nel nostro sistema solare, esse potrebbero essere fuori della portata perfino di un telescopio spaziale come quello della \"Kepler Space Mission\".\nSpettroscopia Doppler del pianeta ospitante.\nLo spettro elettromagnetico degli esopianeti \u00e8 stato parzialmente recuperato in vari casi, inclusi quelli di HD 189733 b e HD 209458 b. La misurazione di questi spettri \u00e8 per\u00f2 affetta da rumore molto pi\u00f9 di quanto non lo sia la qualit\u00e0 delle misure degli spettri stellari. Di conseguenza, la risoluzione spettrale, e il numero delle caratteristiche spettrali rilevate, sono molto pi\u00f9 basse del livello richiesto per l'esecuzione di rilevazioni di spettroscopia doppler dell'esopianeta.\nVariazioni temporali nelle emissioni di una pulsar.\nNel 2008, Lewis, Sackett e Mardling della Monash University, in Australia, hanno proposto di usare l'osservazione degli intervalli di emissione di una pulsar per trovare i satelliti dei pianeti delle pulsar. Gli autori hanno applicato il loro metodo al caso di PSR B1620-26 b trovando che un'eventuale luna stabile orbitante intorno a questo pianeta potrebbe essere rilevata, se la distanza che la separa dal pianeta \u00e8 almeno 1/50 di quella dell'orbita del pianeta attorno alla pulsar, e se la sua massa \u00e8 almeno il 5% di quella del pianeta.\nEffetti sul tempo di transito.\nAlcune aspettative sono riposte nella possibilit\u00e0 di adeguare allo scopo il sistema tachigrafico gi\u00e0 in uso per la ricerca degli esopianeti. Quest'ultimo consiste, come noto, nella misurazione della periodicit\u00e0 dei tempi di transito astronomico del corpo planetario sulla superficie luminosa della stella, dedotti a loro volta, ipoteticamente, dalle variazioni periodiche di luminosit\u00e0 apparente del corpo stellare osservato.\nL'astronomo David M. Kipping, dell'University College di Londra, ha proposto un adattamento del metodo, passante attraverso la misurazione delle anomalie orbitali: la presenza di un satellite rotante intorno al pianeta sarebbe causa di piccole variazioni nella velocit\u00e0 e nella traiettoria del pianeta. La misurazione di queste piccole anomalie, secondo lo studio proposto da Kipping, \u00e8 gi\u00e0 attualmente alla portata dei ricercatori, in modo da rendere possibile l'individuazione di \"esolune\" di grandezza comparabile a quella di Titano, satellite naturale di Saturno. Il primo dei parametri rilevanti per la ricerca, deducibile dalle misure del tempo di transito, \u00e8 individuato da Kipping nel TTV (sigla di \"Transit Time Variation\"), e consiste nella misura della \"variazione\" del tempo di transito, da imputare alla presenza di un satellite rotante intorno al pianeta. Il TTV, modificato per tener conto degli effetti dell'eccentricit\u00e0 orbitale, non \u00e8 in grado di individuare la frequenza orbitale, ma solo un gruppo di armoniche: nel modello matematico descritto da Kipping, il TTV risulta proporzionale al prodotto tra la massa della esoluna e il semiasse maggiore dell'orbita del satellite.\nPer disaccoppiare i due osservabili, Kipping ha introdotto un secondo parametro, il TDV (Transit Duration Variation - variazione di durata del transito).\nIn uno studio del 2009 Kipping, Fossey e Campanella predicono che \"Kepler\" abbia la sensibilit\u00e0 giusta per scoprire esolune che si trovino nella cosiddetta zona abitabile, ovvero nella fascia orbitale in grado di garantire condizioni che permettano lo sviluppo della vita. Si ritiene che nel campo di vista di Kepler potrebbero essere sondate circa 25\u00a0000 stelle nelle cui zone abitabili sarebbero rilevabili esolune di dimensioni minime fino a 0,2 masse terrestri.\nOsservazioni.\nUn possibile satellite naturale extrasolare \u00e8 Kepler-1625 b I, che orbiterebbe attorno all'esopianeta Kepler-1625 b (il quale \u00e8 a sua volta in orbita attorno alla stella Kepler-1625).\nUn articolo pubblicato su \"Nature\" nel gennaio 2022 annuncia la scoperta di un'altra possibile candidata esoluna, Kepler-1708 b-i. Di dimensioni considerevoli, con un raggio 2,6 volte quello terrestre, orbita attorno al gigante gassoso Kepler-1708 b, di dimensioni simili a quelle di Giove, a sua volta in orbita attorno alla stella nana gialla Kepler-1708 a una distanza di 1,6 UA, all'interno quindi della zona abitabile."}
{"id": "2418277", "revid": "838137", "url": "https://it.wikipedia.org/wiki?curid=2418277", "title": "Fucile Ferguson", "text": ""}
{"id": "2418278", "revid": "24640824", "url": "https://it.wikipedia.org/wiki?curid=2418278", "title": "Calco nominale", "text": ""}
{"id": "2418289", "revid": "21880", "url": "https://it.wikipedia.org/wiki?curid=2418289", "title": "Rhaphidophoroidea", "text": ""}
{"id": "2418291", "revid": "271907", "url": "https://it.wikipedia.org/wiki?curid=2418291", "title": "Crit\u00e9rium du Dauphin\u00e9 Lib\u00e9r\u00e9 2009", "text": ""}
{"id": "2418305", "revid": "446353", "url": "https://it.wikipedia.org/wiki?curid=2418305", "title": "HMS Royal Oak (08)", "text": "La HMS \"Royal Oak\" (pennant number 08), ottava nave da guerra britannica con questo nome, \u00e8 stata una nave da battaglia classe Revenge della Royal Navy. Varata nel 1914, entr\u00f2 in servizio nella primavera del 1916, in tempo per partecipare alla battaglia dello Jutland. Dopo la fine della prima guerra mondiale serv\u00ec nell'oceano Atlantico, nella Home Fleet e nella Mediterranean Fleet. Nel 1928 si ritrov\u00f2 al centro dell'attenzione della stampa per un processo controverso a cui furono sottoposti due ufficiali. Nella sua carriera, durata quasi 25 anni, i vari lavori di modernizzazione non riuscirono a risolvere il problema della sua scarsa velocit\u00e0, e gi\u00e0 allo scoppio della seconda guerra mondiale la nave non era pi\u00f9 completamente adeguata a compiti di prima linea. Venne affondata il 14 ottobre 1939 da due salve di siluri lanciate dall'U-Boot \"U-47\" .\nLa \"Royal Oak\" si trovava ancorata a Scapa Flow, nelle isole Orcadi, quando divenne la prima nave da battaglia britannica ad essere affondata durante la seconda guerra mondiale. Le perdite furono elevate: dell'equipaggio di guerra di 1.234 uomini, 833 morirono nell'affondamento o per le ferite riportate. A livello strategico la perdita di una nave da battaglia risalente alla prima guerra mondiale cambiava relativamente poco gli equilibri (anche se nel Mediterraneo unit\u00e0 simili svolsero un compito importante), ma a livello psicologico e sul morale l'effetto fu considerevole. L'autore dell'affondamento, il Kapit\u00e4nleutnant G\u00fcnther Prien, divenne istantaneamente una celebrit\u00e0 e al suo ritorno in Germania divenne il primo ufficiale sommergibilista ad essere decorato con la Croce di Cavaliere della Croce di Ferro. Per i britannici questo attacco fu anche la dimostrazione dell'inadeguatezza delle difese portuali, che vennero quindi rapidamente riorganizzate e potenziate.\nAttualmente la \"Royal Oak\" giace capovolta nello stesso luogo dove \u00e8 affondata; il fondale \u00e8 profondo in quel punto circa trenta metri, e la chiglia della nave si trova 5 metri sotto il pelo dell'acqua. Il relitto \u00e8 ufficialmente una tomba di guerra. Ogni anno, nell'anniversario dell'affondamento, dei sub della Royal Navy spiegano una bandiera sulla poppa della nave. In quanto tomba di guerra \u00e8 vietato l'avvicinamento a tutti gli altri sub.\nCostruzione.\nLe navi della classe Revenge, a cui apparteneva la \"Royal Oak\", vennero ordinate tra il 1913 ed il 1914 prevedendo che fossero leggermente pi\u00f9 piccole - ma anche pi\u00f9 economiche - della precedente classe Queen Elizabeth. Inoltre erano progettate per essere alimentate a carbone, ma con velocit\u00e0 di punta inferiori alla classe precedente. Il progetto, a prima vista un passo indietro rispetto alla classe precedente, era la risposta alla diffusa paura che una dipendenza troppo forte della flotta da olio combustibile importato dall'estero avrebbe potuto immobilizzare le navi in porto in caso di un riuscito blocco navale. Invece carbone di alta qualit\u00e0 era disponibile con grande abbondanza, oltre ad essere prodotto in Gran Bretagna.\nInoltre, in opposizione alla \"squadra veloce\" delle \"Queen Elizabeth\", le navi classe Revenge erano pensate per essere quelle con la maggiore potenza di fuoco nella linea di battaglia. La \"Royal Oak\" e le sue sorelle furono le prime navi di grossa taglia la cui costruzione venne supervisionata dal nuovo Direttore delle costruzioni navali, Sir Eustace Tennyson-d'Eyncourt.\nLa \"Royal Oak\" venne impostata nei cantieri di Devonport il 15 gennaio 1914, quarta della sua classe. Preoccupato per le prestazioni carenti assicurate dall'alimentazione a carbone, e rassicurato in quanto alle scorte di olio combustibile in seguito ad un nuovo contratto stretto con la Anglo-Persian Oil Company, il Primo Lord del Mare Jackie Fisher abbandon\u00f2 la scelta del carbone per passare ad un'alimentazione ad olio combustibile nell'ottobre 1914. Il progetto venne quindi modificato in corso d'opera e vennero installate 18 caldaie Yarrow a olio combustibile, che azionavano quattro turbine Parsons ognuna collegata direttamente ad un'elica del diametro di 2,9 metri. La nave da battaglia venne varata il 17 novembre 1914 ed entr\u00f2 in servizio il 1\u00ba maggio 1916. Il costo totale della costruzione fu di 2.468.269 sterline. Il nome della nave deriva dall'albero di quercia sul quale si nascose l'allora re di Scozia Carlo II in seguito alla sua disfatta nella battaglia di Worcester del 1651, dopo la quale il Re sar\u00e0 costretto a fuggire in esilio per quasi 10 anni. Fu l'ottava nave da guerra della Royal Navy a portare questo nome, rimpiazzando una nave \"pre-dreadnought\" venduta nel 1914. Mentre era ancora in costruzione le venne assegnato provvisoriamente il \"pennant number\" 67.\nLa \"Royal Oak\" sub\u00ec importanti lavori di modifica tra il 1922 ed il 1924, durante i quali l'armamento antiaereo venne potenziato rimpiazzando gli originari cannoni da 76\u00a0mm con cannoni da 100\u00a0mm. I sistemi di controllo del fuoco vennero modernizzati, insieme ai telemetri sia per l'armamento principale che per quello secondario. Inoltre venne rinforzata la protezione subacquea, aumentando la corazzatura per ridurre gli effetti di possibili siluri e migliorando la stabilit\u00e0 della nave. Ultima della classe a ricevere queste modifiche, la \"Royal Oak\" ebbe la controcarena anti-siluro leggermente diversa ed costruita secondo un progetto pi\u00f9 moderno rispetto alle altre unit\u00e0. Questi lavori portarono anche ad un aumento della larghezza della nave di circa 4 metri.\nNel giugno 1924 la \"Royal Oak\" insieme alla \"Resolution\" partecip\u00f2 ad una esercitazione di aerosiluranti, dalla quale risult\u00f2 che la maggior parte degli attacchi lanciati era andata a buon fine.\nDei brevi lavori effettuati nella primavera del 1927 portarono all'installazione di due nuovi pezzi antiaerei da 100\u00a0mm e alla rimozione dei due pezzi da 150\u00a0mm dal ponte superiore. La nave ricevette quindi delle ultime modifiche tra il 1934 ed il 1936, durante le quali la corazzatura del ponte fu portata a 12,7\u00a0cm sopra i magazzini e a 8,9\u00a0cm sopra la sala macchine. Venne anche installata una catapulta per un aereo da ricognizione sopra la torretta X e le difese antiaeree vennero rafforzate anche sostituendo i pezzi da 100\u00a0mm singoli con affusti binati Mark XIX dello stesso calibro e aggiungendo due cannoni antiaerei da 2 libbre (40\u00a0mm) \"Pom Pom\" ottupli su estensioni all'altezza del fumaiolo. La parte superiore della torre di comando venne ricostruita con una struttura a tripode per sopportare il peso di un radiogoniometro e di una seconda stazione di controllo del fuoco antiaereo (HACS). Infine i tubi lanciasiluri sommersi vennero rimossi e rimpiazzati da due installazioni binate sul ponte superiore. La corazzatura e gli equipaggiamenti aggiuntivi resero la \"Royal Oak\" una delle navi meglio armate della sua classe, ma il peso aggiunto la rese pi\u00f9 bassa sull'acqua e ridusse la velocit\u00e0 di punta di alcuni nodi.\nServizio.\nPrima guerra mondiale.\nAl momento dell'entrata in servizio della \"Royal Oak\" la prima guerra mondiale era in corso da circa due anni. Venne assegnata alla 3\u00aa divisione della 4\u00aa squadra da battaglia della Grand Fleet ed esattamente un mese dopo la sua entrata in servizio attivo partecip\u00f2 alla battaglia dello Jutland contro la Hochseeflotte (flotta d'alto mare) tedesca. Al comando del capitano Crawford Maclachlan, la nave, inquadrata nella 3\u00aa divisione della 4\u00aa squadra da battaglia che comprendeva anche la \"Superb\", la \"Canada\" e l'ammiraglia \"Iron Duke\", dove si trovava l'ammiraglio John Jellicoe, comandante in capo della flotta, lasci\u00f2 Scapa Flow nel pomeriggio del 30 maggio 1916. Nella battaglia del giorno successivo la \"Royal Oak\", il cui equipaggio non era ancora completamente addestrato, spar\u00f2 un totale di 38 colpi con i cannoni da 381\u00a0mm e 84 con quelli da 150\u00a0mm, mettendo a segno tre colpi sull'incrociatore da battaglia tedesco \"Derfflinger\" mettendone fuori uso una torretta, ed un colpo sull'incrociatore \"Wiesbaden\"&lt;ref name=\"/military-genealogy \"&gt;&lt;/ref&gt;. Durante la battaglia non sub\u00ec nessun danno, nonostante fosse oggetto del fuoco nemico in almeno una occasione.\nIn seguito alla battaglia, la \"Royal Oak\" venne assegnata alla 1\u00aa squadra da battaglia. Sulla nave vennero effettuati nel 1917 degli esperimenti di decollo ed appontaggio di velivoli; per l'occasione vennero sistemate delle piattaforme di legno sulle torri B ed X. Il 5 novembre 1918, nell'ultima settimana di guerra, si trovava ancorata al largo di Burntisland, nel Firth of Forth insieme alla portaerei \"Campania\" (precedentemente un transatlantico vincitore del Nastro azzurro per la Cunard Line negli anni 1893 e 1894 poi convertito all'uso bellico) e all'incrociatore da battaglia \"Glorious\". Un improvviso groppo forza 10 fece slittare l'ancora della \"Campania\" che si scontr\u00f2 prima con la \"Royal Oak\" e subito dopo con la \"Glorious\", che stazzava 22.000 tonnellate. Le due navi subirono solo danni leggeri, mentre nello scafo della portaerei si era aperta una falla gi\u00e0 dopo il primo impatto. La sala macchine venne inondata e la nave si inclin\u00f2 a poppa, affondando dopo cinque ore, senza perdita di vite umane.\nAlla fine della prima guerra mondiale la \"Royal Oak\" scort\u00f2 dopo la resa varie navi da guerra della Hochseeflotte dal Firth of Forth a Scapa Flow, e fu presente alla cerimonia al Pentland Firth per salutare le altre navi in arrivo.\nTra le due guerre.\nDopo la riorganizzazione della Royal Navy seguita alla fine del primo conflitto mondiale la \"Royal Oak\" venne assegnata alla 2\u00aa squadra di navi da battaglia della Atlantic Fleet. Tra il settembre 1922 e il giugno 1924 sub\u00ec vari lavori di modernizzazione, dopo i quali, a fine anno, venne trasferita nella Mediterranean Fleet, basata a Gibilterra e a Malta. Agli inizi del 1928 accadde l'incidente poi rinominato dalla stampa \"ammutinamento della Royal Oak\". Quella che era cominciata come una semplice disputa tra il contrammiraglio Bernard Colland e i due ufficiali pi\u00f9 alti in grado della \"Royal Oak\", il comandante, Captain Kenneth Dewar e il suo vice, Commander Henry Daniel riguardo alla musica eseguita durante un ballo nel Quadrato ufficiali si trasform\u00f2 in una faida personale che dur\u00f2 vari mesi. Dewar e Daniel accusarono il contrammiraglio di seguire una condotta \"vendicativa e alla ricerca di colpe\", umiliandoli ed insultandoli di fronte al loro equipaggio; Collard rispose accusando i due ufficiali di mancata obbedienza agli ordini e di trattarlo \"peggio di un guardiamarina\". Quando i due ufficiali della \"Royal Oak\" scrissero lettere di lamentele al superiore diretto del contrammiraglio Collard, il vice ammiraglio John Kelly, questo le gir\u00f2 immediatamente al comandante in capo della Mediterranean Fleet, ammiraglio Sir Roger Keyes. Ritenendo che i rapporti tra gli ufficiali coinvolti fossero irrimediabilmente compromessi, Keyes rimosse i tre dai loro incarichi e li richiam\u00f2 in patria, causando il rinvio della partenza della flotta, previsto per il 10 marzo per un'importante esercitazione con la Atlantic Fleet. La stampa riprese la notizia in tutto il mondo, descrivendo la situazione, con una certa dose di esagerazione, come un \"ammutinamento\". L'attenzione dell'opinione pubblica raggiunse un livello tale che anche il Re si occup\u00f2 della questione, chiedendo spiegazioni al Primo Lord dell'Ammiragliato William Bridgeman.\nPer le loro lettere di lamentele Dewar e Daniel vennero deferiti alla corte marziale, accusati di aver scritto documenti sovversivi. Il processo si tenne a bordo della portaerei \"Eagle\" a partire dal 30 marzo e la sentenza finale fu di colpevolezza per entrambi gli imputati, cosa che spinse Daniel a dare le dimissioni dalla marina. Anche il contrammiraglio Collard, criticato per la sua condotta eccessiva sia dalla stampa che dal Parlamento, dopo che il Primo Lord dell'Ammiragliato ebbe dichiarato che \"non era adatto a ricoprire futuri incarichi di alto comando\", venne esonerato dal servizio attivo.\nDei tre, solo Dewar riusc\u00ec a salvare la sua carriera, anche se non senza danni: rimase nella \"Royal Navy\" e venne promosso contrammiraglio l'anno successivo, un giorno prima che andasse in pensione il 5 agosto 1929. Daniel invece tent\u00f2 una carriera nel giornalismo senza successo, per poi trasferirsi in Sudafrica. Una conseguenza di questa vicenda fu che l'Ammiragliato intraprese una revisione delle procedure consentite agli ufficiali per inoltrare lamentele riguardo alla condotta dei propri superiori.\nGuerra civile spagnola.\nDopo la fine dei lavori di raddobbo, terminati nell'agosto 1936, la \"Royal Oak\" partecip\u00f2 insieme ad altre 14 navi da guerra al melodramma cinematografico \"The eternal Navy\", le cui riprese si conclusero in ottobre. La \"Royal Oak\", che nel film interpretava la nave da battaglia ribelle \"El Mirante\", era nella trama teatro della lotta interiore di un capitano spinto a scegliere tra il dovere e l'amore. Il film non ebbe critiche positive ma furono apprezzate le scene drammatiche di battaglie navali. Nel mese di ottobre 1936 la nave divenne l'ammiraglia della 2\u00aa squadra navi da battaglia della Home Fleet.\nPochi mesi dopo, durante la guerra civile spagnola, la \"Royal Oak\" condusse \"pattugliamenti di non-intervento\" attorno alla penisola iberica. Durante uno di questi pattugliamenti, il 2 febbraio 1937 mentre si trovava circa 30 miglia nautiche ad est di Gibilterra, venne attaccata da tre aerei delle forze repubblicane che lanciarono tre bombe, due delle quali esplosero a circa 550 metri a dritta, senza causare alcun danno. L'Incaricato d'affari britannico protest\u00f2 per l'incidente presso il governo repubblicano, che ammise l'errore e si scus\u00f2 per l'attacco.\nPochi giorni dopo, il 23 febbraio, mentre si trovava al largo di Valencia durante un bombardamento aereo dei nazionalisti, venne colpita accidentalmente da un colpo di antiaerea sparato da una posizione repubblicana. Cinque uomini risultarono feriti, incluso il capitano T.B Drew. In questa occasione il governo britannico decise di non presentare proteste ai repubblicani, considerando l'incidente come un \"Act of God\". Il 26 aprile, inalberando l'insegna di comando del contrammiraglio Bertram Ramsay che rivestiva l'incarico di \"Senior Naval Officer North Spain\", la nave insieme alla gemella \"Resolution\" sostitu\u00ec la \"Hood\" e la \"Shropshire\" nel pattugliamento del golfo di Biscaglia di fronte a Bilbao. Nel maggio successivo, la \"Royal Oak\" e la \"Forester\" scortarono la \"SS Habana\", un transatlantico che trasportava bambini baschi rifugiati in Gran Bretagna. Nel mese di giugn\u00f2 si trov\u00f2 a Liverpool dove partecip\u00f2 alle celebrazioni per l'incoronazione di Edoardo VIII del Regno Unito.\nIn luglio, mentre la guerra si andava intensificando nel nord della Spagna, insieme alla nave da battaglia \"Resolution\" trasse in salvo la nave \"Gordonia\", dopo un tentativo di cattura da parte di navi nazionaliste al largo di Santander. Non riusc\u00ec invece ad evitare, il 14 luglio, la cattura del mercantile \"Molton\", attivo nell'evacuazione di rifugiati, avvenuta mentre cercava di entrare nel porto di Santander, da parte dell'incrociatore nazionalista \"Almirante Cervera\".\nSeconda guerra mondiale.\nNel 1938 la \"Royal Oak\" venne riassegnata alla Home Fleet e divenne l'ammiraglia della 2\u00aa squadra navi da battaglia, con base a Portsmouth. Il 24 novembre 1938 trasport\u00f2 il corpo della regina Maud di Norvegia ad Oslo per i funerali di Stato, insieme al re Haakon VII. Tra il dicembre 1938 ed il giugno seguente non fu in servizio e nella tarda estate del 1939 partecip\u00f2 ad una breve crociera di addestramento nel canale della Manica, in preparazione ad un programmato viaggio di 30 mesi nel Mediterraneo, per il quale l'equipaggio era gi\u00e0 stato equipaggiato con uniformi estive. Allo scoppio della seconda guerra mondiale, seguito all'invasione della Polonia da parte della Germania nazista, venne dirottata a Scapa Flow, dove si trovava il 3 settembre, quando Francia e Gran Bretagna dichiararono guerra alla Germania.\nNell'ottobre seguente la \"Royal Oak\" partecip\u00f2 alla caccia alla corazzata tedesca \"Gneisenau\", che stava operando in realt\u00e0 un diversivo nel Mare del Nord per permettere alle \"corazzate tascabili\" dirette a disturbare il commercio navale britannico \"Deutschland\" e \"Graf Spee\" di allontanarsi. La caccia non ebbe risultati, specialmente per la \"Royal Oak\", la cui velocit\u00e0 di punta, inferiore ai 20 nodi (37\u00a0km/h), era inadeguata anche a mantenere il ritmo del resto della flotta. Il 12 ottobre seguente torn\u00f2 a Scapa Flow in cattivo stato, danneggiata dalle tempeste del Nord Atlantico: molte delle zattere di salvataggio erano state distrutte ed alcuni dei cannoni di piccolo calibro resi inservibili. La missione aveva quindi messo in mostra chiaramente i limiti della \"Royal Oak\", ormai in servizio da quasi 25 anni. L'ammiraglio della Home Fleet Charles Forbes, temendo che ad un volo di ricognizione tedesco seguisse un attacco aereo su Scapa Flow ordin\u00f2 alla maggior parte della flotta di disperdersi in porti pi\u00f9 sicuri. La \"Royal Oak\" rimase indietro, perch\u00e9 si pensava che il suo armamento antiaereo potesse essere utile in caso di attacco in aggiunta alle scarse difese antiaeree di Scapa Flow e della cittadina di Kirkwall.\nL'affondamento.\nScapa Flow.\nLa baia di Scapa Flow forma un ancoraggio quasi perfetto. Situata nel centro delle isole Orcadi, al largo della costa nord della Scozia, forma un ancoraggio naturale abbastanza grande da accogliere un'intera flotta, come la Grand Fleet durante il primo conflitto mondiale. \u00c8 circondata da un anello di isole separate da canali poco profondi e soggetti a forti correnti di marea.\nIl problema di possibili infiltrazioni di U-Boot si era manifestato gi\u00e0 nel 1914 e varie contromisure vennero installate durante i primi anni di guerra. Varie navi vennero affondate nei punti critici di ingresso alla baia e nei canali pi\u00f9 larghi vennero situati degli sbarramenti galleggianti. Le navi della flotta britannica entravano nella baia trainate da rimorchiatori, e l'ingresso di sommergibili nemici nella scia di navi in ingresso era ritenuto quasi impossibile. Due sottomarini tedeschi che tentarono di forzare la baia durante la guerra ebbero scarsa fortuna: il 23 novembre 1914 l'U-18 venne speronato due volte prima di arenarsi causando la cattura dell'equipaggio e l'UB-116 venne individuato grazie agli idrofoni e distrutto con la perdita di tutto l'equipaggio il 28 ottobre 1918.\nNel periodo tra le due guerre l'ancoraggio principale della flotta britannica venne trasferito a Rosyth, situata nel Firth of Forth e pi\u00f9 facilmente raggiungibile rispetto alle rotte usuali della Grand Fleet. Con lo scoppio della seconda guerra mondiale Scapa Flow ritorn\u00f2 ad essere la base principale della Home Fleet. In una conferenza tenuta il 5 settembre presso l'Ammiragliato, a due giorni dallo scoppio del conflitto, venne riconosciuto che le difese, anche se sufficienti, avrebbero avuto bisogno di alcune migliorie e durante le prime settimane di ostilit\u00e0 si provvedette ad affondare vecchie navi per renderne pi\u00f9 difficile l'accesso e ad installare ulteriori reti antisommergibile. L'ultima nave da affondare per completare i lavori giunse il giorno dopo l'affondamento della \"Royal Oak\". Inoltre si prese atto della mancanza quasi totale di difesa antiaerea e si progettarono nuove installazioni, da installare quando fossero stati disponibili i cannoni adatti.\nOperazione speciale P: il raid dell'U-47.\nKarl D\u00f6nitz, comandante dei sommergibili tedeschi, inizi\u00f2 fin dai primi giorni della guerra a studiare un piano per attaccare Scapa Flow. Lo scopo era duplice: in primo luogo un attacco riuscito a Scapa Flow avrebbe causato l'immediato allontanamento delle navi della Home Fleet dalla zona, rendendo meno stretto il blocco della Royal Navy al Mare del Nord e facilitando gli attacchi tedeschi ai convogli atlantici; in secondo luogo, la riuscita di un'azione eclatante proprio a Scapa Flow avrebbe avuto il significato simbolico di vendicare la Hochseeflotte, autoaffondatasi nella stessa zona in seguito alla sconfitta tedesca nella prima guerra mondiale.\nPer questa missione D\u00f6nitz scelse il Kapit\u00e4nleutnant (tenente di vascello) G\u00fcnther Prien, comandante dell'U-47 e autore del primo affondamento della guerra in Atlantico, quello del mercantile britannico \"Bosnia\" affondato il 5 settembre 1939, e fiss\u00f2 l'attacco per la notte tra il 13 ed il 14 ottobre, notte senza luna e con una marea favorevole. La preparazione dell'attacco venne favorita dalle foto di buona qualit\u00e0 scattate in un recente volo di ricognizione, che mostravano la debolezza delle difese e l'abbondanza di possibili obiettivi. D\u00f6nitz decise quindi che Prien sarebbe entrato a Scapa Flow da est attraverso lo stretto di Kirk, passando a nord di Lamb Holm, una piccola isola tra Burray e Mainland.\nInizialmente Prien scambi\u00f2 il passaggio pi\u00f9 a sud, denominato \"stretto di Skerry\", per quello previsto, ma non appena si rese conto che l'U-47 si stava dirigendo verso il passaggio sbagliato, poco profondo e bloccato da sbarramenti artificiali, ordin\u00f2 una rapida virata a nordest. In superficie ed illuminato dall'aurora boreale, il sottomarino sgusci\u00f2 tra le navi affondate \"Seriano\" e \"Numidian\", incagliandosi per alcuni momenti su un cavo sporgente dal \"Seriano\", favorito per tutto il percorso dalla marea e da una forte corrente. Venne anche brevemente illuminato dalle luci di un taxi di passaggio sulla riva, ma il conducente non diede l'allarme. Entrato finalmente nel porto, alle 00:27 del 14 ottobre, Prien scrisse sul giornale di bordo un trionfale \"Wir sind in Scapa Flow!!!\" (siamo dentro Scapa Flow!!!) prima di dirigersi a sudest per alcuni chilometri prima di invertire la rotta. Contrariamente alle aspettative dell'ufficiale tedesco, la zona appariva quasi vuota; infatti l'ammiraglio Forbes aveva ordinato di disperdere la flotta, facendo allontanare cos\u00ec alcuni degli obiettivi principali. L'U-47 si era diretto fino a questo momento verso quattro navi da guerra all'ancora, compresa la \"Belfast\", appena entrata in servizio e ancorata al largo delle isole di Flotta ed Hoy, a circa 8 chilometri di distanza davanti a lui, in direzione opposta dal canale tra Lambs Holm e la terraferma dal quale era entrato, ma Prien, non avendole viste, diede di ordine di invertire la rotta. Navigando in direzione opposta venne avvistata la \"Royal Oak\", a circa 4.000 metri a nord, identificata correttamente come una nave da battaglia classe Revenge. Pi\u00f9 lontano alle sue spalle si intravedeva una seconda nave, identificata erroneamente da Prien come una nave da battaglia classe Renown e successivamente identificata dai servizi segreti tedeschi come la \"Repulse\". In realt\u00e0 si trattava della vecchia \"Ark Royal\", nave appoggio idrovolanti della prima guerra mondiale, rinominata HMS \"Pegasus\" nel 1934.\nAlle 00:58 Prien ordin\u00f2 di lanciare tutti i quattro siluri dei tubi di prua, due verso la \"Royal Oak\" e due verso l'altro obiettivo. Solo tre vennero lanciati, in quanto il quarto tubo lanciasiluri ebbe un'avaria al meccanismo di lancio. Dopo circa tre minuti e mezzo di attesa si ud\u00ec una singola esplosione: un siluro aveva colpito la prua della \"Royal Oak\", ma la carica esplosiva non era detonata del tutto a causa di un malfunzionamento; nelle prime fasi del conflitto i malfunzionamenti dei siluri erano una cosa molto comune per i tedeschi. Lo scoppio scosse comunque l'intera unit\u00e0, svegliando l'equipaggio. Inoltre l'ancora di dritta venne tagliata di netto, facendo molto rumore. Inizialmente si sospett\u00f2 un'esplosione nel deposito di materiali infiammabili a prua, dove era stivato anche del cherosene. Ricordando anche l'esplosione mai chiarita di un'altra nave da guerra proprio a Scapa Flow nel 1917, la \"Vanguard\", venne ordinato attraverso l'interfono di controllare le temperature dei magazzini. Nel frattempo per\u00f2 molti marinai erano ritornati nelle cuccette, visto che non si pensava alla possibilit\u00e0 che la nave fosse sotto attacco.\nIntanto Prien aveva dato ordine di virare per lanciare un siluro da poppa, che per\u00f2 non raggiunse il bersaglio. Ricaricati quindi i tubi di prua, diede l'ordine di puntare nuovamente sulla \"Royal Oak\", che venne fatta bersaglio di tutti e tre i siluri lanciati da circa 1.500 metri all'1:14. Dopo circa due minuti, all'1:16 tutti e tre i siluri colpirono in rapida successione la \"Royal Oak\" a mezzanave. I colpi andati a segno furono seguiti da una serie di esplosioni che scossero lo scafo, mentre la nave iniziava rapidamente ad imbarcare acqua. In pochi istanti la nave si inclin\u00f2 di circa 15\u00ba a dritta e di conseguenza gli obl\u00f2 di questo lato scesero al di sotto del livello dell'acqua, che cominci\u00f2 ad allagare i locali. Pochi minuti dopo lo scafo si inclin\u00f2 ulteriormente fino a 45\u00ba, rimanendo in questa posizione per alcuni minuti prima di sparire sotto la superficie all'1:29, 13 minuti dopo la seconda salva di siluri dell'U-47. I morti furono 833, incluso il contrammiraglio Henry Blagrove, comandante della 2\u00aa divisione navi da battaglia.\nI soccorsi.\nIl tender \"Daisy 2\", condotto da John Gatt della Royal Naval Reserve era stato ancorato per la notte al lato sinistro della \"Royal Oak\". Dopo essere stata colpita dalla seconda salva di siluri la nave da battaglia inizi\u00f2 ad inclinarsi a dritta trascinando con s\u00e9 il tender. Gatt ordin\u00f2 di tagliare la cima che legava la \"Daisy 2\" alla \"Royal Oak\", le cui protezioni antisommergibile stavano iniziando ad emergere dall'acqua, sollevando la piccola imbarcazione fino a che gli ormeggi furono tolti e la nave torn\u00f2 libera in acqua.\nMolti dei marinai della nave da battaglia che si lanciarono dalla \"Royal Oak\" durante l'affondamento erano vestiti con poco pi\u00f9 dei loro indumenti da notte, ed erano impreparati alle fredde acque di ottobre. Inoltre uno spesso strato di olio combustibile aveva gi\u00e0 coperto la superficie dell'acqua, rendendo difficile nuotare ed intossicando gli uomini. Tra quelli che cercarono di superare a nuoto la distanza di circa 800 metri che li separava dalla riva pi\u00f9 vicina, solo pochi sopravvissero.\nGatt, accese le luci del tender riusc\u00ec a salvare 386 uomini, incluso il comandante della \"Royal Oak\", il capitano William Benn, al comando della nave dal 7 luglio 1939. I tentativi di soccorso durarono per circa due ore e mezza, fino quasi alle 4 di mattina, quando Gatt si allontan\u00f2 dalla zona per trasportare i naufraghi gi\u00e0 imbarcati sulla \"Daisy 2\" sulla \"Pegasus\". Aiutato anche da imbarcazioni della \"Pegasus\" e dal porto, fu responsabile della quasi totalit\u00e0 dei salvataggi andati a buon fine, atto per cui venne decorato con la Distinguished Service Cross il primo gennaio seguente, l'unica decorazione concessa nella vicenda dell'affondamento della \"Royal Oak\".\nConseguenze.\nI britannici rimasero inizialmente confusi riguardo alle cause dell'affondamento, sospettando anche di una possibile esplosione a bordo o di un attacco aereo. Appena venne appurato che un attacco sottomarino fosse la causa pi\u00f9 probabile vennero bloccate le uscite da Scapa Flow, ma nel frattempo l'U-47 era gi\u00e0 riuscito ad allontanarsi indisturbato. La BBC diede la notizia dell'affondamento nella tarda mattinata del 14 ottobre, e la trasmissione venne ricevuta sia dai servizi di ascolto tedeschi che dallo stesso U-47. Sommozzatori inviati a controllare lo scafo la mattina del 14 si imbatterono nei resti di un siluro tedesco, confermando quindi la natura dell'attacco. Il 17 ottobre il Primo Lord dell'Ammiragliato Winston Churchill annunci\u00f2 ufficialmente la perdita della \"Royal Oak\" alla Camera dei Comuni, ammettendo che il raid era stato \"un rimarchevole successo di capacit\u00e0 professionali e audacia\", ma dichiarando successivamente che la perdita non aveva mutato in alcun modo la situazione strategica della guerra.\nUna commissione d'inchiesta dell'Ammiragliato lavor\u00f2 tra il 18 ed il 24 ottobre per stabilire le circostanze che avevano portato alla violazione dell'ancoraggio, precedentemente ritenuto sicuro. Nel frattempo la Home Fleet venne trasferita in porti pi\u00f9 sicuri, soprattutto nella base di Rosyth, in attesa che venissero studiati dei miglioramenti per Scapa Flow.\nIn una conferenza tenuta a bordo della il 31 ottobre successivo a cui presenziarono il Primo Lord, il Primo Lord del Mare ed il Comandante in capo si dichiar\u00f2 che fino alla primavera seguente la base sarebbe stata usata solo come punto di rifornimento per la flotta in attesa che venissero completati i lavori di rafforzamento delle difese consistenti nell'ulteriore sbarramento dei canali ottenuto tramite l'affondamento di navi, il raddoppiamento delle reti di protezione, l'intensificazione dei pattugliamenti agli ingressi, la costruzione di 80 piazzole per artiglieria antiaerea e l'ingrandimento degli aerodromi di Wick.\nIl ministero tedesco della Propaganda sfrutt\u00f2 rapidamente questo successo, il cui resoconto venne trasmesso dal popolare giornalista radiofonico Hans Fritzsche e mostr\u00f2 l'esultanza diffusa nel paese. Prien ed il suo equipaggio raggiunsero Wilhelmshaven alle 11:44 del 17 ottobre, venendo immediatamente salutati come eroi. Appresero anche che Prien era stato decorato con la Croce di Ferro di prima classe, mentre tutto l'equipaggio con la Croce di Ferro di seconda classe. Hitler invi\u00f2 il suo aereo personale alla base per trasportare l'equipaggio a Berlino, dove decor\u00f2 personalmente Prien con la Croce di Cavaliere della Croce di Ferro. Questa decorazione, concessa per la prima volta ad un ufficiale sommergibilista, divenne successivamente la decorazione pi\u00f9 in uso per premiare i successi dei comandanti degli U-Boot.\nPrien venne soprannominato \"il toro di Scapa Flow\" ed il suo equipaggio decor\u00f2 la torretta dell'U-47 con un'immagine di un toro sbuffante, che successivamente divenne l'emblema della 7\u00aa flottiglia U-Boot. Prien si trov\u00f2 sommerso di richieste di partecipazioni in programmi radiofonici e di interviste da parte della stampa. L'anno successivo venne pubblicata la sua autobiografia, intitolata \"Mein Weg nach Scapa Flow\".\nIl rapporto ufficiale dell'Ammiragliato riguardo all'affondamento accus\u00f2 la debolezza delle difese di Scapa Flow, e censur\u00f2 il comportamento di Sir Wilfred French, ammiraglio in comando delle Isole Orkney e Shetland per queste mancanze. French venne ritirato dal servizio attivo, nonostante avesse avvertito nell'estate precedenze della scarsezza delle difese antisommergibile della base, proponendosi anche come volontario per provare questa affermazione superando le difese con un sommergibile o una piccola nave. Per ordine di Churchill gli ingressi da est a Scapa Flow vennero chiusi con dighe di cemento che unirono Lamb Holm, Glims Holm, Burray e South Ronaldsay a Mainland. Costruite in larga parte da prigionieri di guerra italiani, le \"Churchill Barriers\", come successivamente divennero note, furono completate nella parte fondamentale per il settembre 1944, ma non furono aperte ufficialmente prima del maggio 1945, subito dopo la fine della guerra. Ora fanno parte delle infrastrutture di trasporto delle Orcadi, collegando le isole con la strada A961 che percorre le barriere.\nNegli anni seguenti circolarono delle voci che affermavano che Prien fosse stato guidato dentro Scapa Flow da un certo Alfred Wehring, agente segreto tedesco che viveva nelle Orcadi spacciandosi per un orologiaio svizzero di nome Albert Oertel. In seguito all'attacco sarebbe fuggito a bordo del sottomarino \"B-06\" ritornando in Germania. Questa versione dei fatti venne resa nota da un articolo del giornalista Curt Riess del 16 maggio 1942 sul \"Saturday Evening Post\" e venne in seguito ripreso da altri autori ed altre testate. Ricerche condotte nel dopoguerra negli archivi tedeschi e delle Orcadi non hanno trovato alcun riscontro n\u00e9 all'esistenza di un tale Oertel, n\u00e9 di una spia di nome Wehring, n\u00e9 di un sottomarino chiamato \"B-06\", portando quindi alla conclusione che la storia fosse assolutamente non veritiera.\nIl relitto.\nTomba di guerra.\nNonostante la profondit\u00e0 relativamente ridotta del tratto di mare in cui la \"Royal Oak\" affond\u00f2, la maggior parte dei corpi dei marinai non pot\u00e9 essere recuperata. Il relitto si trova nelle coordinate , segnalato da una boa, ed \u00e8 stato dichiarato tomba di guerra in base alla legge britannica sulla protezione dei resti militari del 1986. Con il mare calmo \u00e8 possibile vedere lo scafo rovesciato della nave a circa cinque metri di profondit\u00e0. Le lettere di ottone che riportavano il nome della nave vennero rimosse negli anni settanta da un sommozzatore dilettante come ricordo e sono state restituite circa venti anni dopo, ora si trovano nel centro visitatori di Scapa Flow a Lyness, sull'isola di Hoy. La perdita della \"Royal Oak\" viene commemorata tutti gli anni con una cerimonia durante la quale viene esposta una White Ensign sul relitto. Nella cattedrale di San Magnus, nella vicina cittadina di Kirkwall, si trova una lapide dedicata ai marinai che persero la vita nell'affondamento della nave; un libro ricorda i loro nomi. La campana della nave, recuperata durante gli anni 70, \u00e8 stata restaurata e successivamente esposta nella cattedrale. Alcuni dei corpi dei marinai deceduti nell'affondamento, compresi alcuni che non vennero identificati, furono seppelliti nel cimitero della marina di Lyness.\nPreoccupazioni ambientali.\nLa \"Royal Oak\" affond\u00f2 con circa 3.000 tonnellate di olio combustibile a bordo. Il carburante ha iniziato a fuoriuscire dallo scafo a causa della corrosione in quantit\u00e0 crescente durante gli anni 90 causando preoccupazioni riguardo al possibile impatto ambientale, visto che le perdite giunsero all'allarmante quantit\u00e0 di circa una tonnellata a settimana. Il Ministero della Difesa britannico (Ministry of Defence) inizi\u00f2 quindi a studiare possibili soluzioni per estrarre il carburante rimasto nel relitto, affidando nel 1996 le complesse operazioni al SALMO Team (Salvage and Marine Operation, ovvero \"Gruppo di salvataggio e operazioni marittime\"). Si tent\u00f2 di limitare le perdite cercando di sigillare i serbatoi danneggiati con placche di acciaio o sacchetti di sabbia, ma la violenza del mare rese in breve tempo inutili queste operazioni. Inoltre lo status di tomba di guerra richiede che le operazioni di riparazione o di rimozione del combustibile siano effettuate nella maniera meno invasiva e pi\u00f9 delicata possibile: una proposta di recuperare l'intero scafo, circolata negli anni cinquanta, venne abbandonata proprio a causa dell'opposizione dell'opinione pubblica. In aggiunta, operazioni condotte in maniera impropria potrebbero ottenere l'effetto opposto di danneggiare lo scafo e causare la fuoriuscita del combustibile rimasto. Oltre a ci\u00f2, nello scafo si trovano anche varie tonnellate di munizioni.\nUn lavoro di mappatura dello scafo portato avanti grazie a sofisticati sonar \u00e8 stato completato nel 2006, permettendo di ricreare un'immagine completa del relitto e delle sue attuali condizioni. Le immagini cos\u00ec ricavate mostrano la \"Royal Oak\" appoggiata capovolta sul fondale, con le sovrastrutture affondate nella sabbia. Si nota la parte pi\u00f9 avanzata della prua asportata dal primo siluro di Prien, mentre il lato di dritta \u00e8 squarciato dall'esplosione dei tre siluri della seconda salva. Nell'estate del 2006, dopo vari ritardi, sono stati svuotati i serbatoi di poppa grazie al lavoro dei sub del SALMO. Nel 2007 \u00e8 stata effettuata una prova di estrazione dell'olio rimasto nei serbatoi interni, andata a buon fine. Le operazioni si sono svolte lentamente anche a causa delle condizioni atmosferiche, che limitavano il periodo utile per i lavori ai soli mesi estivi. La societ\u00e0 britannica incaricata dal Ministry of Defence di affiancare nella bonifica il gruppo di specialisti interno, la Briggs Marine, ha completato i lavori nel 2010 \"con 1600 tonnellate di combustibile recuperate dal relitto entro i costi programmati e secondo il programma stabilito\", e le rimanenti sacche di combustibile sono state tappate e messe in sicurezza con valvole chiuse \"a caldo\", che permettono di pompare il residuo durante le successive visite programmate."}
{"id": "2418310", "revid": "24641273", "url": "https://it.wikipedia.org/wiki?curid=2418310", "title": "Planetologi", "text": ""}
{"id": "2418312", "revid": "24641279", "url": "https://it.wikipedia.org/wiki?curid=2418312", "title": "Planetologo", "text": ""}
{"id": "2418313", "revid": "24641297", "url": "https://it.wikipedia.org/wiki?curid=2418313", "title": "Sistemi planetari", "text": ""}
{"id": "2418314", "revid": "486946", "url": "https://it.wikipedia.org/wiki?curid=2418314", "title": "Ente Spaziale Europeo", "text": ""}
{"id": "2418318", "revid": "33751", "url": "https://it.wikipedia.org/wiki?curid=2418318", "title": "Copa Chile", "text": "La Copa Chile (spagnolo per \"Coppa del Cile\") \u00e8 una competizione organizzata dalla ANFP (\"Asociaci\u00f3n Nacional de F\u00fatbol Profesional\") e comprende le squadre di prima, seconda e terza divisione cilene. A causa dei problemi relativi al calendario e alla pressione degli stessi club la competizione era stata cancellata nel 2000, nel 2008 la manifestazione ha ricominciato a svolgersi con cadenza annuale.\nStoria.\nNel corso degli anni il torneo ha assunto differenti denominazioni e anche il formato \u00e8 cambiato diverse volte. Alcune edizioni del torneo furono riservate esclusivamente alle squadre della massima divisione nazionale, in quegli anni si disput\u00f2 una competizione parallela riservata alle compagini delle categorie inferiori del calcio cileno.\nNel 2008 la manifestazione \u00e8 ripresa, dopo 8 anni di interruzione, ed ha cambiato nuovamente volto assumendo un formato simile a quello delle coppe nazionali europee."}
{"id": "2418331", "revid": "287204", "url": "https://it.wikipedia.org/wiki?curid=2418331", "title": "Gran Premio d'Italia 1993", "text": "Il Gran Premio d'Italia 1993 \u00e8 stato un Gran Premio di Formula 1 disputato il 12 settembre 1993 all'Autodromo Nazionale di Monza. La gara \u00e8 stata vinta da Damon Hill su Williams.\nVigilia.\nOrganizzazione dell'evento.\nLa gara venne organizzata dalla Sias Monza; in occasione della nuova edizione dalla gara monzese si decise di rifare l'asfalto delle curve di Lesmo con una spesa quantificata in circa 600 milioni di lire. Per il fine settimana vennero previsti vari eventi di contorno al Gran Premio, tra cui due esibizioni di auto d'epoca e una di auto sportive.\nL'evento vide la presenza in tutto il week-end di circa 110.000 spettatori, di cui 90.000 paganti. In confronto all'anno precedente si registr\u00f2 un incremento di 20.000 presenze.\nAspetti sportivi.\nLa Lotus sostitu\u00ec Alessandro Zanardi, feritosi gravemente durante le prove del Gran Premio del Belgio con Pedro Lamy. Anche la Jordan oper\u00f2 un cambio tra le sue file: il belga Thierry Boutsen decise di ritirarsi dalla Formula 1 amareggiato dalla sempre minor importanza ricoperta dal pilota a scapito della vettura e venne rimpiazzato da Marco Apicella.\nNella settimana precedente al Gran Premio, Michael Schumacher ufficializz\u00f2 il rinnovo del contratto con la Benetton anche per la stagione seguente, rivelando di aver fatto inserire una clausola in cui stabiliva di non voler come seconda guida n\u00e9 Ayrton Senna n\u00e9 Nigel Mansell, onde evitare episodi di competizione interna. Venne confermata anche la fusione tra Scuderia Italia e Minardi in vista del 1994. La nuova scuderia avrebbe avuto il reparto corse a Faenza e la sede legale a Brescia.\nSempre alla volta della gara vi fu l'ufficializzazione dell'abbandono del marchio Camel al termine della stagione. La Williams firm\u00f2 quindi un contratto con la Rothmans del valore di 45 miliardi di lire, mentre la Benetton si accord\u00f2 con la Mild Seven, che avrebbe versato nelle casse del team una cifra tra i 70 e gli 80 miliardi in due anni.\nQualifiche.\nResoconto.\nNella prima sessione di prove ufficiali, disputatasi al venerd\u00ec, il pi\u00f9 veloce fu Alain Prost che gir\u00f2 in 1:22.163, precedendo di poco pi\u00f9 di un decimo il compagno di squadra Damon Hill. Il protagonista della giornata fu, per\u00f2, Jean Alesi, che scaten\u00f2 l'entusiasmo dei tifosi della Ferrari dopo che si era issato in testa alla graduatoria per alcuni minuti nella parte finale delle qualifiche. Il francese afferm\u00f2 che la sua prestazione era dovuta al grande lavoro effettuato la settimana precedente nei test sul tracciato monzese e di temere un recupero degli altri piloti nella giornata di sabato. Quarto tempo per Senna, abile nello sfruttare l'ultimo giro a sua disposizione per superare Gerhard Berger, ma staccato di oltre un secondo da Prost e di circa sette decimi da Alesi. Proprio l'austriaco, in difficolt\u00e0 con l'assetto della sua vettura, era sofferente a causa di un'infezione alla cartilagine del gomito sinistro.\nAnche al sabato le Williams confermarono la loro supremazia occupando le prime due posizioni. Dopo una prima fase delle qualifiche in cui nessun pilota fece segnare un tempo cronometrato di rilievo, Hill scese in pista facendo registrare un 1:21.727, ottenendo la pole position provvisoria. Poco dopo, per\u00f2, Prost gir\u00f2 in 1:21.179 e si piazz\u00f2 cos\u00ec in testa, posizione in cui rimase fino al termine della sessione, conquistando cos\u00ec la dodicesima pole position stagionale davanti al compagno di squadra. I due piloti della Williams costruirono il loro vantaggio in particolar modo nel terzo settore, in cui riuscivano a guadagnare quasi mezzo secondo nei confronti dei rivali. Terzo si conferm\u00f2 Alesi, seguito da Senna, Schumacher e Berger. Proprio i due piloti Ferrari furono protagonisti di un incidente al termine della sessione: dopo l'esposizione della bandiera a scacchi per segnalare la fine delle qualifiche Alesi stava salutando il pubblico procedendo lentamente, quando alle sue spalle arriv\u00f2 Berger che, non avvedutosi della bandiera a scacchi, giungeva a forte velocit\u00e0. Il francese si spost\u00f2 dalla traiettoria, ma la medesima manovra venne fatta pure dall'austriaco che, per evitare di colpire Alesi, and\u00f2 a sbattere contro le protezioni. Berger riport\u00f2 contusioni a un braccio e a una caviglia, ma riusc\u00ec comunque a prendere parte alla gara e anche la macchina, seppur danneggiata, poteva essere riparata in tempo. I commissari per\u00f2 punirono il suo comportamento, giudicato pericoloso, con un ammonimento ufficiale. A chiudere la prima parte dello schieramento vi erano Johnny Herbert, Aguri Suzuki, Michael Andretti e Riccardo Patrese.\nGara.\nResoconto.\nLa gara si svolse in condizioni di tempo soleggiato davanti a 60.000 spettatori. Al via Prost mantenne la testa della corsa, seguito da Alesi che sopravanz\u00f2 Hill. L'inglese ingaggi\u00f2 un duello con Senna per la terza piazza, ma alla prima chicane la McLaren tocc\u00f2 la Williams e la macchina del brasiliano si alz\u00f2 da terra, ricadendo pesantemente; entrambi poterono ripartire ma si trovarono in nona e decima posizione.\nNella seconda met\u00e0 della griglia alcune vetture si scontrarono tra loro: si ritirano Suzuki, Warwick, Barrichello, Apicella e Lehto, mentre Alliot e Fittipaldi dovettero tornare ai box per riparare le proprie vetture. Prost cominci\u00f2 subito ad allungare sugli avversari; al quarto giro Schumacher pass\u00f2 Alesi alla Variante Ascari e conquist\u00f2 la seconda piazza. Al passaggio successivo Hill, in rimonta, super\u00f2 Berger installandosi al quarto posto e al decimo giro pass\u00f2 pure Alesi. Intanto, Senna aveva problemi ai freni e arriv\u00f2 a ruote bloccate alla seconda variante, tamponando Brundle e causando il ritiro di entrambi.\nPoco dopo anche Berger fu costretto al ritiro per un guasto al sistema di sospensioni attive mentre si trovava in quinta piazza. Al 21\u00ba giro fu imitato da Schumacher, costretto a fermarsi per la rottura del motore. A questo punto la classifica vedeva Prost, seguito da Hill, Alesi, Patrese, Wendlinger e Martini nelle prime sei posizioni. Per oltre venti giri le posizioni rimasero invariate ad esclusione del sesto posto, occupato da Michael Andretti, che stava effettuando una lunga rimonta dopo che un testacoda ad inizio gara lo aveva fatto precipitare in fondo al gruppo.\nProst, a partire dal quarantesimo giro cominci\u00f2 a rallentare, perdendo via via il vantaggio di circa diciotto secondi che aveva accumulato su Hill, che lo raggiunse nell'ultima fase di gara. A cinque tornate dal termine infine, Prost ruppe il motore, lasciando via libera al compagno di squadra che conquist\u00f2 cos\u00ec la terza vittoria consecutiva davanti ad Alesi, Andretti, Wendlinger, Patrese e Comas. Per lo statunitense, al suo primo podio, fu l'ultima gara della stagione e della carriera: la McLaren decise infatti di sostituirlo con Mika H\u00e4kkinen. Proprio al traguardo, ci fu uno spettacolare incidente tra Pierluigi Martini e Christian Fittipaldi entrambi su Minardi: mentre Martini mantenne il controllo del mezzo, la vettura del secondo (che stava tentando un sorpasso al photofinish) si capovolse in aria riatterrando sulle quattro ruote e tagliando quindi il traguardo per inerzia dietro al compagno."}
{"id": "2418333", "revid": "1718925", "url": "https://it.wikipedia.org/wiki?curid=2418333", "title": "Micropolifonia", "text": "La micropolifonia \u00e8 una tecnica compositiva praticata nella seconda met\u00e0 del \u2018900 nella quale un grande numero di esecutori (almeno una decina) esegue delle parti separate che non hanno lo scopo di essere percepite individualmente, come nella polifonia classica, ma servono a creare degli effetti spaziali (lo stesso elemento imitativo si sposta di voce in voce, di strumento in strumento), timbrici (con la creazione di impasti sonori granulari e mutevoli) oppure effettistici (brusio, ecc.).\nPer ottenere effetti di micropolifonia occorre utilizzare l'orchestra o il coro a parti reali (cio\u00e8, per fare un esempio, i primi violini non suonano tutti all'unisono, secondo il principio della \"fila,\" ma ognuno suona una parte diversa).\nIl padre della micropolifonia \u00e8 Gy\u00f6rgy Ligeti che l'ha cos\u00ec definita: \u00abLa complessa polifonia di ciascuna parte \u00e8 incorporata in un flusso armonico-musicale nel quale le armonie non cambiano improvvisamente, ma si fondono l'una nell'altra; una combinazione distinguibile di intervalli sfuma gradualmente, e da questa nebulosit\u00e0 si scopre che una nuova combinazione di intervalli prende forma\u00bb.\nUtilizzo.\nLigeti ha utilizzato questa tecnica in numerose sue composizioni come \"Atmosph\u00e8res\" per orchestra (1961), il celebre \"Requiem\" (1963 - 65, utilizzato da Stanley Kubrick come colonna sonora per il film \"\"), \"Apparitions\" (1958 \u2013 59), San Francisco Poliphony (1973-74).\nCultore di questa tecnica \u00e8 stato anche Karlheinz Stockhausen.\nLa micropolifonia \u00e8 usata frequentemente anche nella musica concreta e nella musica elettronica."}
{"id": "2418334", "revid": "71433", "url": "https://it.wikipedia.org/wiki?curid=2418334", "title": "Winged Creatures", "text": ""}
{"id": "2418340", "revid": "287204", "url": "https://it.wikipedia.org/wiki?curid=2418340", "title": "Madonna dell'Umilt\u00e0 (disambigua)", "text": ""}
{"id": "2418341", "revid": "1793900", "url": "https://it.wikipedia.org/wiki?curid=2418341", "title": "Tre Ponti", "text": ""}
{"id": "2418343", "revid": "20768", "url": "https://it.wikipedia.org/wiki?curid=2418343", "title": "Good Morning Baltimore", "text": ""}
{"id": "2418344", "revid": "2163589", "url": "https://it.wikipedia.org/wiki?curid=2418344", "title": "So Long, Farewell", "text": "\"So Long, Farewell\" \u00e8 una canzone tratta dal musical di Rodgers e Hammerstein, del 1959, \"The Sound of Music\". \nLa canzone viene cantata in due distinte scene del musical, una prima volta nel primo atto e la seconda alla fine del secondo atto.\nNel primo atto viene cantata, nella camera da letto dei bambini, da Elsa e dai bambini per dare la buona notte agli ospiti del Capitano, che sono andati a trovarli.\nLa seconda volta viene eseguita dal Capitano, che si accompagna con la chitarra, da Maria e dai bambini, nel corso del \"Concerto del Festival di Salisburgo\" alla presenza degli ufficiali dell'esercito nazista che occupa l'Austria dopo l'Anschluss.\nIn questa seconda occasione risulta un addio all'amata patria occupata dai nazisti, sia in senso stretto, dacch\u00e9 egli \u00e8 costretto a lasciarla per mettere al sicuro la sua famiglia, sia in senso lato, come monito agli astanti e premonizione della rovina a causa dell'invasione. "}
{"id": "2418351", "revid": "547034", "url": "https://it.wikipedia.org/wiki?curid=2418351", "title": "Madonna dell'Umilt\u00e0 (Masolino Firenze)", "text": "La Madonna dell'Umilt\u00e0 attribuita a Masolino o a Pesello \u00e8 un dipinto a tempera e oro su tavola (110,5x62 cm), databile a prima del 1423 e conservata nella Galleria degli Uffizi a Firenze.\nStoria.\nIl dipinto comparve sul mercato antiquario londinese nel 1930 e venne subito acquistato da Alessandro Contini Bonacossi, che la port\u00f2 a Firenze. Da allora si apr\u00ec il dibattito attributivo.\nNel 1932 lo Scharf ipotizz\u00f2 che fosse opera di Masolino, venendo poi confermato nel 1940 da Roberto Longhi. Longhi lo rifer\u00ec per\u00f2 agli anni maturi dell'autore, appena prima dell'attivit\u00e0 a Castiglione Olona (1430-1435), attribuendo il forte chiaroscuro al contatto gi\u00e0 avvenuto con Masaccio e giustificando il linearismo con la ripresa dei modi gotici influenzata da Lorenzo Monaco.\nAltri rifiutarono questa attribuzione, tra cui Berenson, che parl\u00f2 del Maestro del 1419 e da Federico Zeri, che la attribu\u00ec l'opera a un pittore fiorentino attivo nei primi due decenni del Quattrocento e uscito dalla bottega di Agnolo Gaddi, come il Maestro della Madonna Strauss. Zeri, che vi vide \"una pensosit\u00e0 astratta\" lontana da Masolino, dat\u00f2 per\u00f2 il dipinto agli anni venti del Quattrocento e in ultima analisi lo avvicin\u00f2 al Pesello confrontandolo con due frammenti con \"Teste di sante\" oggi a Gloucester.\nSe Parronchi dava per scontata l'attribuzione al Pesello, Boskovits lo riattribu\u00ec a Masolino, leggendovi un episodio della poco conosciuta attivit\u00e0 giovanile del maestro, con una datazione quindi agli anni venti. Rispetto alla Madonna di Brema, l'opera databile con esattezza come pi\u00f9 antica di Masolino (1423) vi sono notevoli differenze di esecuzione e mancano alcuni elementi giustificabili con l'influenza di Gentile da Fabriano e Beato Angelico. L'opera degli Uffizi viene quindi collocata a un periodo anteriore, con una pi\u00f9 marcata influenza di autori quali Lorenzo Monaco e Gherardo Starnina.\nDescrizione e stile.\nLa pittura \u00e8 di qualit\u00e0 altissima e in uno stato di conservazione molto buono, se si esclude una ridipintura sulla parte destra. La Madonna \u00e8 rappresentata con una postura inclinata, ispirata ai gruppi scultorei delle \"\"Belle\" Madonne\" allora molto diffuse (come la \"Madonna di Krumlov\").\nL'opera, se assegnata a Masolino, sarebbe emblematica della produzione prima del sodalizio con Masaccio, documentato a partire dal 1424. Si tratta di una \"Madonna col Bambino\" raffigurata mentre allatta e seduta in terra, su un semplice cuscino, per cui detta dell'\"Umilt\u00e0\", in contrapposizione al tipo della Maest\u00e0 che era invece raffigurata su un trono. Questo tipo di iconografia fu molto frequente a Firenze fra la fine del Trecento e i primi decenni del Quattrocento.\nL'opera si basa sulle linee eleganti e ritmiche dei contorni, che disegnano sinuosi arabeschi in conformit\u00e0 con i dettami del gotico internazionale. Il pi\u00f9 grande esponente di questo stile, Gentile da Fabriano, era dopotutto presente a Firenze sin dal 1421 e stava lavorando al suo capolavoro, l\"'Adorazione dei Magi\" (che si trova nella stessa sala di quest'opera). A questo stile appartengono anche le proporzioni aristocraticamente allungate, il gesto affettuoso e aggraziato verso il bambino gracile ed etereo, le ricercate armonie del colore (verde salvia, salmone, avorio). Accennano invece timidamente a uno stile pi\u00f9 moderno (come quello delle opere di Filippo Brunelleschi e di Donatello) alcuni effetti plastici, come il ginocchio ben piantato o il gesto realistico della mano che porge un seno (del tutto idealizzato) al Bambino. La presenza di queste attenzioni sicuramente favor\u00ec Masolino nel contatto con Masaccio, facendone la personalit\u00e0 pi\u00f9 predisposta a coglierne le novit\u00e0."}
{"id": "2418353", "revid": "767487", "url": "https://it.wikipedia.org/wiki?curid=2418353", "title": "L'Via L'Viaquez", "text": "L'Via L'Viaquez \u00e8 un brano musicale della band The Mars Volta, pubblicato come secondo singolo estratto dall'album \"Frances the Mute\" del 2005.\nLa versione integrale, contenuta nell'album in studio, dura 12 minuti e 22 secondi mentre l'adattamento per la televisione e le radio ha una durata ridotta a 4 minuti e 28 secondi.\nLa canzone, il cui testo ha la caratteristica di alternare parti in castigliano con versi in inglese, dispone di tre assoli di chitarra: i primi due eseguiti da John Frusciante (Red Hot Chili Peppers, Ataxia), l'ultimo suonato da Omar Rodr\u00edguez-L\u00f3pez.\nSul finire del brano \u00e8 possibile ascoltare, inoltre, un assolo di pianoforte eseguito da Larry Harlow, noto musicista di salsa e collaboratore del gruppo per alcuni concerti dal vivo.\nIl brano appare anche nel videogioco musicale Guitar Hero World Tour."}
{"id": "2418355", "revid": "767487", "url": "https://it.wikipedia.org/wiki?curid=2418355", "title": "Within (album Wuthering Heights)", "text": "Within \u00e8 il primo album in studio del gruppo danese Wuthering Heights, pubblicato nel 1999 dall'etichetta Sensory."}
{"id": "2418358", "revid": "767487", "url": "https://it.wikipedia.org/wiki?curid=2418358", "title": "Universit\u00e0 dei marmorari", "text": "L'Universit\u00e0 dei marmorari di Roma \u00e8 un'associazione che riunisce i capi d'arte marmorari operanti a Roma e nella provincia di Roma, con sede al Castello della Cecchignola.\nL'associazione raccoglie artisti e artigiani che operano sul marmo e sulla pietra in genere, e che esercitino almeno da due anni un laboratorio marmorario in Roma o artigiani che pur non possedendo un laboratorio proprio assumono lavori a titolo individuale.\nL'Universit\u00e0 dei marmorari di Roma, fusasi con l'Associazione tra i capi d'arte marmorari, fu fondata a Roma nel 1406 e da allora tutela gli interessi generali della categoria."}
{"id": "2418363", "revid": "111466489", "url": "https://it.wikipedia.org/wiki?curid=2418363", "title": "Runaway Train (Elton John e Eric Clapton)", "text": "Runaway Train \u00e8 un brano pop rock, composto da Elton John e Olle Romo. Il testo \u00e8 di Bernie Taupin.\nIl brano.\nLa canzone \u00e8 la quarta traccia dell'album di provenienza (il celebre \"The One\", del 1992); influenzata dai suoni che andavano per la maggiore all'inizio degli anni Novanta, si presenta come un duetto fra Elton John ed Eric Clapton; il primo suona inoltre le tastiere, mentre il secondo \u00e8 presente alla chitarra. Altri musicisti sono Guy Babylon, Pino Palladino e Olle Romo, mentre l'unico superstite della classica Elton John Band risulta essere Davey Johnstone; ai cori si cimentano Janice Jamison, Carole Fredericks e Beckie Bell. Il testo di Bernie significa letteralmente \"Treno Senza Controllo\".\n\"Runaway Train\", pubblicata come singolo il 20 luglio 1992, raggiunse la posizione #31 nel Regno Unito e la posizione #10 in Italia. \u00c8 stata anche eseguita live nel \"The One tour\": certi spettacoli erano doppi, divisi in due parti distinte (quella di Elton e quella di Clapton) e nella scaletta delle canzoni era inclusa anche \"Runaway Train\".\nLa canzone \u00e8 presente nei titoli di coda del film \"Arma Letale 3\"."}
{"id": "2418365", "revid": "767487", "url": "https://it.wikipedia.org/wiki?curid=2418365", "title": "Give 'Em the Boot DVD", "text": "Give 'Em The Boot DVD \u00e8 il quinto capitolo della serie \"Give 'Em the Boot\", pubblicato nel 2005 da Epitaph Records."}
{"id": "2418368", "revid": "767487", "url": "https://it.wikipedia.org/wiki?curid=2418368", "title": "No Way to Stop It", "text": "\"No Way to Stop It\" \u00e8 una canzone tratta dal musical del 1959 di Rodgers e Hammerstein, \"The Sound of Music\", ma non compresa nel successivo film omonimo del 1965.\nContesto.\nIl Capitano Von Trapp (Theodore Bikel nella prima) ha udito dire dell'approssimarsi dell'Anschluss, e sta formulando un sistema per evadere la presa del potere da parte dei nazisti. Nel corso della canzone, la Baronessa Elsa Schraeder (Marion Marlowe nella prima) e Max Detweiler (Kurt Kasznar nella prima) spiegano al Capitano che non c'\u00e8 niente che lui possa fare per evitare l'invasione tedesca. Loro pensano che lui dovrebbe essere flessibile e far capire ai nazisti che sta dalla loro parte. Egli per\u00f2 rifiuta sdegnato il consiglio e la Baronessa decide di abbandonare la casa in cui era ospite del Capitano. Questa canzone \u00e8 una svolta nella vita del Capitano Von Trapp, marcando il punto in cui egli rompe la sua relazione con Elsa (la Baronessa), e decide di stringere il rapporto con la giovane Maria."}
{"id": "2418375", "revid": "767487", "url": "https://it.wikipedia.org/wiki?curid=2418375", "title": "Chennai Open 2008", "text": "Il Chennai Open 2008 \u00e8 stato un torneo di tennis giocato sul cemento.\n\u00c8 stata la 13\u00aa edizione del Chennai Open,\nche fa parte della categoria International Series nell'ambito dell'ATP Tour 2008.\nSi \u00e8 giocato al SDAT Tennis Stadium di Chennai in India, dal 31 dicembre 2007 al 6 gennaio 2008.\nCampioni.\nSingolare.\n Michail Ju\u017enyj ha battuto in finale Rafael Nadal 6\u20130, 6\u20131\nDoppio.\n Sanchai Ratiwatana / Sonchat Ratiwatana hanno battuto in finale Marcos Baghdatis / Marc Gicquel 6\u20134, 7\u20135"}
{"id": "2418383", "revid": "767487", "url": "https://it.wikipedia.org/wiki?curid=2418383", "title": "Give 'Em the Boot V", "text": "Give 'Em the Boot V \u00e8 la sesta uscita (compreso \"Give 'Em the Boot DVD\") della serie \"Give 'Em the Boot\", pubblicato nel 2006.\nTracce.\n'*' Inediti"}
{"id": "2418388", "revid": "76963", "url": "https://it.wikipedia.org/wiki?curid=2418388", "title": "Corey Reynolds", "text": "\u00c8 noto per la sua interpretazione di Seaweed nel musical \"Hairspray\", adattamento teatrale dell'omonimo film del 1988, e per il suo ruolo nella serie televisiva della TNT \"The Closer\".\nCarriera.\nReynolds nasce in Virginia, a Richmond, che lascia nel 1996 per intraprendere la sua carriera come attore, giungendo infine in California dove ottiene una parte prima nello spettacolo di rivista \"Smokey Joe's Cafe\" e quindi nel tour dell'adattamento teatrale de \"La febbre del sabato sera\". Si sposta quindi a New York, dove partecipa ai provini di vari spettacoli. Viene scritturato nel cast originale di \"Hairspray\", ma ottiene il ruolo di Seaweed soltanto dopo tre letture del copione. Per questa interpretazione, ottiene una nomination per un Tony Award e per un Drama Desk Award, entrambi per \"Miglior attore non protagonista in un musical\". \n\u00c8 quindi guest star in \"Senza traccia\" e \"The Guardian\", prima del suo ingresso nel cast di \"The Closer\", nella parte del sergente David Gabriel. Per l'interpretazione del personaggio, Reynolds si \u00e8 basato sulle sue esperienze lavorative nel settore della sicurezza precedenti alla sua carriera come attore. \n\u00c8 anche apparso nel film del 2004 \"The Terminal\"."}
{"id": "2418389", "revid": "320578", "url": "https://it.wikipedia.org/wiki?curid=2418389", "title": "Sistema stellare multiplo", "text": ""}
{"id": "2418390", "revid": "24642454", "url": "https://it.wikipedia.org/wiki?curid=2418390", "title": "Satellite naturale di Saturno", "text": ""}
{"id": "2418391", "revid": "339392", "url": "https://it.wikipedia.org/wiki?curid=2418391", "title": "Exomoon", "text": ""}
{"id": "2418394", "revid": "339392", "url": "https://it.wikipedia.org/wiki?curid=2418394", "title": "Luna extrasolare", "text": ""}
{"id": "2418397", "revid": "339392", "url": "https://it.wikipedia.org/wiki?curid=2418397", "title": "Luna Extrasolare", "text": ""}
{"id": "2418398", "revid": "1272592", "url": "https://it.wikipedia.org/wiki?curid=2418398", "title": "Chiesa di San Colombano", "text": "Con il nome di Chiesa di San Colombano si indicano diversi edifici religiosi parrocchiali ed anche luoghi di culto minori dedicati a San Colombano\nAsia.\n- Filippine:\n- Giappone:\n- Isole Figi:\n- Birmania:"}
{"id": "2418406", "revid": "1543377", "url": "https://it.wikipedia.org/wiki?curid=2418406", "title": "Gran Premio di Germania 1964", "text": "Il Gran Premio di Germania 1964 fu la sesta gara della stagione 1964 del Campionato mondiale di Formula 1, disputata il 2 agosto al N\u00fcrburgring.\nLa corsa vide la vittoria di John Surtees su Ferrari, seguito da Graham Hill su BRM e da Lorenzo Bandini su Ferrari.\nDurante le prove, alla curva \"Bergwerk\", avvenne l'incidente che port\u00f2 alla morte del pilota olandese Carel Godin de Beaufort."}
{"id": "2418408", "revid": "336009", "url": "https://it.wikipedia.org/wiki?curid=2418408", "title": "Mazda Atenza", "text": ""}
{"id": "2418409", "revid": "481666", "url": "https://it.wikipedia.org/wiki?curid=2418409", "title": "Howard Lindsay", "text": "Biografia.\nLindsay nacque con il nome di Herman S. Nelke e si diplom\u00f2 alla \"Boston Latin School\" nel 1907.\nNel 1957, il musical televisivi di Rodgers e Hammerstein, \"Cinderella\", recentemente riproposto, venne interpretato da Lindsay e Stickney, nei ruoli del Re e della Regina, una delle poche volte che le interpretazioni di Lindsay vennero filmate.\nAssieme a Russel Crouse, Lindsay vinse il Premio Pulitzer per il dramma nel 1946, per la commedia \"State of the Union\", che venne poi adattata per il cinema da Frank Capra due anni dopo. Nel 1960, la coppia di autori vinse il Tony Award per il miglior musical per il libretto di\"The Sound of Music\". L'ultima loro collaborazione \"Mr. President\" fu quella con Irving Berlin nel 1962."}
{"id": "2418410", "revid": "24642731", "url": "https://it.wikipedia.org/wiki?curid=2418410", "title": "Osservabili", "text": ""}
{"id": "2418412", "revid": "1442080", "url": "https://it.wikipedia.org/wiki?curid=2418412", "title": "Give 'Em the Boot VI", "text": "Give 'Em the Boot VI \u00e8 la settima pubblicazione della serie di compilation \"Give 'Em the Boot\"."}
{"id": "2418419", "revid": "287204", "url": "https://it.wikipedia.org/wiki?curid=2418419", "title": "Edouard Kloczko", "text": "Ex-allievo dell'EPHE (\u00c9cole pratique des hautes \u00e9tudes) e diplomato presso l'INALCO (Institut national des langues et civilisations orientales), tra le sue opere pi\u00f9 importanti vanno ricordati i due libri sulle lingue artificiali di J.R.R. Tolkien. Kloczko \u00e8 anche l'iniziatore della \"Facolt\u00e0 di studi elfici\" (fondata nel 1985, chiusa nel 1993)."}
{"id": "2418421", "revid": "287204", "url": "https://it.wikipedia.org/wiki?curid=2418421", "title": "FINA Water Polo World League 2009 (femminile)", "text": "La 6\u00aa edizione della World League femminile di pallanuoto, organizzata dalla FINA, si \u00e8 svolta tra l'8 maggio ed il 14 giugno 2009.\nIl turno di qualificazione si \u00e8 svolto su base continentale. Otto nazionali hanno raggiunto la \"Super Final\", disputatasi per la seconda volta a Kiri\u0161i, in Russia.\nTurno di qualificazione.\nAmeriche.\n e qualificate alla finale senza disputare tornei di qualificazione."}
{"id": "2418426", "revid": "521028", "url": "https://it.wikipedia.org/wiki?curid=2418426", "title": "Linea Grimani", "text": "La linea Grimani (detta pi\u00f9 tardi Acquisto Nuovo) fu la linea confinaria stabilita in Dalmazia nel febbraio del 1701 fra i possedimenti veneziani e ottomani, a seguito della Pace di Carlowitz del 26 gennaio 1699.\nPremesse.\nL'infelice conclusione della guerra di Candia, durata 25 anni (dal 1644 al 1669), aveva lasciato la Repubblica di Venezia pi\u00f9 insicura: alla perdita dell'isola era seguita anche un'insoddisfazione per i nuovi confini in Dalmazia, che sia pure leggermente aumentati verso l'interno, avevano visto la perdita della riviera di Macarsca.\nL'occasione per rifarsi si pales\u00f2 nel 1684, quando Venezia entr\u00f2 nella nuova guerra antiturca promossa dall'impero asburgico sotto il patrocinio del papato e che aveva assunto il nome di \"Lega Santa\".\nMentre a nord i turchi vennero respinti da Vienna nel 1683 e di ritirata in ritirata persero tutta l'Ungheria, a sud i veneziani - al comando di Francesco Morosini - occupavano la Morea. In Dalmazia le armate veneziane, appoggiate da bande morlacche, scacciarono i turchi da gran parte dell'entroterra, dilagando in una prima fase (dal 1684 al 1687) verso est fino alle Alpi Dinariche e alle Bebie, impadronendosi nel contempo a sud delle foci del fiume Narenta (Fort'Opus) e di Castelnuovo di Cattaro; in una seconda fase (dal 1688 al 1696) conquistando anche Tenin e Verlicca, prendendo infine di slancio anche il centro fortificato di Metcovich e tutta l'area della Narenta meridionale.\nLe trattative.\nAl termine del conflitto l'Austria manovr\u00f2 per ridimensionare le conquiste veneziane, purtuttavia alla Serenissima and\u00f2 - oltre alla Morea - la maggior parte delle conquiste in Dalmazia.\nIl tracciato del nuovo confine venne stabilito dal commissario veneziano Giovanni Grimani (da cui il nome di \"Linea Grimani\").\nLa Repubblica di Ragusa cerc\u00f2 di evitare di confinare direttamente con i territori veneziani, cedendo all'impero turco due piccoli tratti del suo territorio (Neum a nord e Sutorina a sud)"}
{"id": "2418428", "revid": "599013", "url": "https://it.wikipedia.org/wiki?curid=2418428", "title": "Carlos Sevilla", "text": "Carriera.\nDopo aver allenato squadre del settore giovanile dal 1977 al 1984, debuttando nel campionato di calcio ecuadoriano proprio nell'84 raggiungendo il quinto posto con il Deportivo Quito; gi\u00e0 nel 1985 raggiunge il secondo posto e la conseguente classificazione alla Coppa Libertadores 1986, con nomina a miglior giocatore esordiente per \u00c1lex Aguinaga; nel 1986 disputa una buona Libertadores, e nel 1987 assume la guida del T\u00e9cnico Universitario, squadra con cui si classifica al quinto posto nel campionato nazionale. Nel 1988 riesce ad ottenere il quarto posto con il Macar\u00e1, e nel 1989 ottiene la chiamata della squadra pi\u00f9 titolata dell'Ecuador, l'El Nacional di Quito.\nCon i \"Puros Criollos\" vince la prima fase del campionato nazionale sia nel 1989 che nel 1990, ottenendo due secondi posti nelle seconde fasi, rimanendo imbattuti per 26 partite nella stagione 1990, grazie anche ai gol di Ermen Ben\u00edtez. Nel 1991 torna al Deportivo Quito, classificandosi al quarto posto; nel 1992 viene chiamato a guidare il recentemente formatosi Green Cross, ottenendo la qualificazione alla Coppa CONMEBOL, impresa ripetuta nel 1993. Nel 1994 guida l'ESPOLI al debutto in prima divisione, classificandosi al quinto posto nella Liguilla post-season.\nNel 1995 \u00e8 l'LDU Quito a richiedere il tecnico, che chiude il campionato al terzo posto, ottenendo la qualificazione alla Coppa CONMEBOL. Nel 1997 lascia \"Los Albos\" per l'ESPOLI prima e all'Emelec poi, con cui si classifica al terzo posto; nel 1998 ottiene la seconda piazza, la qualificazione alla Coppa Libertadores 1999 e assistendo all'esplosione di Iv\u00e1n Kaviedes, massimo realizzatore del campionato con 43 reti, risultato che lo porter\u00e0 a diventare il miglior marcatore mondiale di quell'anno.\nNel 1999 ottiene l'incarico di Commissario Tecnico della Nazionale di calcio dell'Ecuador, sostituendo il colombiano Francisco Maturana, e partecipando alla Copa Am\u00e9rica 1999; finito nel difficile gruppo con , e , l' perde le tre partite del girone, e la competizione si chiude con le uniche note positive dei gol di Kaviedes. Dopo aver lasciato la Nazionale, Sevilla torna in Ecuador, classificandosi al quinto posto in campionato; nel 2001 vince il campionato con l'Emelec, classificandosi alla Libertadores e ottenendo anche un posizionamento tra i primi 30 club nel mondo, prima societ\u00e0 ecuadoriana a raggiungere tale risultato. Nel 2008 ha guidato il Deportivo Quito alla vittoria del campionato nazionale."}
{"id": "2418429", "revid": "373458", "url": "https://it.wikipedia.org/wiki?curid=2418429", "title": "Tigua", "text": ""}
{"id": "2418430", "revid": "640277", "url": "https://it.wikipedia.org/wiki?curid=2418430", "title": "Telescopio William Herschel", "text": "Il telescopio William Herschel (in inglese \"William Herschel Telescope\", WHT) \u00e8 un telescopio riflettore di 4,2 metri di diametro che si trova presso l'osservatorio del Roque de los Muchachos, sull'isola di La Palma alle Canarie.\nStoria.\nL'idea del WHT \u00e8 stata concepita negli anni sessanta, quando \u00e8 stato progettato l'Osservatorio anglo-australiano in Australia. La comunit\u00e0 astronomica britannica sentiva la necessit\u00e0 di un telescopio di grandezza comparabile per osservare il cielo dell'emisfero boreale.\nLa progettazione \u00e8 iniziata nel 1974 ma nel 1979 l'idea ha rischiato di essere cancellata a causa dei costi lievitati. \u00c8 stato dunque riprogettato per ridurre sensibilmente il costo ed \u00e8 stata ceduta una quota del 20% agli astronomi olandesi, questo ha permesso di ottenere il via libera nel 1981. Quell'anno era il 200\u00ba anniversario della scoperta di Urano ad opera di William Herschel, cos\u00ec \u00e8 stato deciso di battezzare il telescopio in suo onore.\nLa costruzione \u00e8 iniziata nel 1983, \u00e8 stato trasportato a La Palma nel 1985 e ha visto la prima luce nel 1987.\nIl telescopio \u00e8 un membro del gruppo di telescopi Isaac Newton (Isaac Newton Group of Telescopes) e riceve numerose richieste di utilizzo, almeno il triplo di quelle che riesce a soddisfare.\nCaratteristiche.\nIl telescopio \u00e8 un riflettore da 4,2 metri, configurazione Cassegrain-Nasmyth.\nOsserva il cielo nelle lunghezze d'onda del visibile e infrarosso. Usa una montatura altazimutale.\nRisultati scientifici.\nTra le scoperte ottenute con l'utilizzo del WHT c'\u00e8 quella di una calda bolla di gas in espansione al centro della nostra galassia, che suggerisce la presenza di un buco nero supermassivo.\nSi segnala anche la prima osservazione della controparte ottica di un gamma ray burst e la recente scoperta di una stella di Wolf-Rayet con il vento stellare pi\u00f9 veloce finora conosciuto."}
{"id": "2418432", "revid": "76963", "url": "https://it.wikipedia.org/wiki?curid=2418432", "title": "Ryan Eggold", "text": "Biografia.\nRyan Eggold inizia la propria carriera di attore con varie parti, spesso in ruoli ricorrenti in soap opera e telefilm come \"Febbre d'amore\", \"Entourage\", \"Jimmy fuori di testa\", \"Brothers &amp; Sisters - Segreti di famiglia\" e \"Veronica Mars\", prima di ottenere un ruolo fisso nella serie televisiva \"Dirt\". In seguito Eggold otterr\u00e0 la parte di Ryan Matthews in \"90210\", pur continuando a mantenere il proprio personaggio in \"Dirt\".\nDal 2013 al 2018 \u00e8 stato uno dei protagonisti di \"The Blacklist\". Dal 2018 \u00e8 il protagonista di \"New Amsterdam\".\nEggold ha anche saltuariamente lavorato come attore teatrale, debuttando nel 2006 nella produzione \"Dead End\", diretto da Nick Martin. In seguito l'attore lavorer\u00e0 anche in \"Leipzig\" ed in \"Marat/sade\", opera vincitrice di un LA Weekly Theater Award. Inoltre Eggold scrive musica, suona la chitarra ed il pianoforte, ed ha un gruppo musicale di cui \u00e8 il cantante."}
{"id": "2418433", "revid": "73125", "url": "https://it.wikipedia.org/wiki?curid=2418433", "title": "William Herschel Telescope", "text": ""}
{"id": "2418436", "revid": "125787884", "url": "https://it.wikipedia.org/wiki?curid=2418436", "title": "Nissan Murano", "text": "La Nissan Murano \u00e8 un SUV di medie dimensioni fabbricato da Nissan nel dicembre 2002 e venduto come modello dal 2003. Venne commercializzata in Europa solo dal 2004 e resa disponibile in un'unica versione.\nPrima generazione (Z50; 2002-2007).\nLa prima generazione del Murano sbarca nel vecchio continente solo nel 2004 dopo aver conosciuto un buon successo negli USA. Il SUV giapponese montava un 3.5 litri, un V6 da 245 cv, lo stesso motore che spingeva la 350Z e altri modelli mai commercializzati in Italia, ma era stato adeguatamente ritoccato per esprimersi al meglio su una vettura di tale peso. La prima generazione era disponibile nello standard a trazione anteriore od opzionalmente a trazione integrale. In Italia veniva venduta un'unica versione full optional 4WD, in seguito venne presentata anche la versione GT con cruscotto rivestito in pelle e cerchi da 20\".\nEra stato costruito sulla piattaforma Nissan FF-L comune a molti modelli medio grandi della casa giapponese come la Altima e la Maxima.\nSeconda generazione (Z51; 2008-2014).\nLa Nissan rinnova profondamente il suo SUV pi\u00f9 lussuoso. La seconda generazione del veicolo giapponese \u00e8 equipaggiato con un solo motore, il 6 cilindri a V di 3.5 litri da 265 CV che gi\u00e0 equipaggiava la versione precedente ma rivisto e corretto in molti dettagli, disponibile negli allestimenti \"Acenta\" e \"Tekna\".\nIl nuovo Murano presenta si una linea che riprende quella della prima generazione, con alcuni ritocchi stilistici sul frontale e sul posteriore, ma gli interni sono stati completamente ridisegnati. Nella consolle centrale spicca il grande schermo del sistema di navigazione e intrattenimento. Il quadro strumenti invece fa risaltare il carattere sportivo del Murano grazie ai quadranti dal design accattivante e aggressivo.\nDa un punto di vista prestazionale il Murano \u00e8 rimasto fedele a se stesso: eccellente comfort a bordo, prestazioni da vera sportiva e massima silenziosit\u00e0; non pu\u00f2 vantare un peso da citycar ma la scelta di equipaggiare questo veicolo con un potente 3500 benzina da 256 cv gli consente una ripresa brillante e un ottimo scatto.\nPresenta un impianto frenante a doppio circuito idraulico con servofreno, ABS, BAS, EBD. La trazione integrale \u00e8 a inserimento automatico All-Mode 4x4-i con differenziale centrale bloccabile a frizione elettromagnetica e controllo elettronico di coppia, di trazione e di stabilit\u00e0.\nPensata prevalentemente per il mercato statunitense nelle dimensioni, nello stile aggressivo e imponente, nelle prestazioni e nei consumi, non ha riscosso molto successo in Europa; per ovviare a tale problema la casa ha perci\u00f2 introdotto nel mercato, a partire dal 2010, una variante diesel che, in Europa, ha completamente sostituito il precedente motore a benzina.\nIl nuovo propulsore \u00e8 un 2.5 dci da 190 cavalli adeguato alla stazza (l'auto, in questa seconda serie, \u00e8 lunga 486\u00a0cm, larga 189\u00a0cm, alta 172\u00a0cm, per una massa totale di 1895\u00a0kg); con i suoi 140 kw e i suoi 450 N m di coppia, spinge la Murano a una velocit\u00e0 massima di 196\u00a0km/h con un'accelerazione da 0 a 100\u00a0km/h in 10.5 s e con una percorrenza media di 12,5\u00a0km/l.\nLa versione diesel si differenzia dal modello a benzina anche esteticamente: il frontale \u00e8 stato modificato con l'aggiunta di una grossa presa d'aria anteriore allo scopo di facilitare il raffreddamento.\nNel 2010 \u00e8 stata introdotta la versione convertibile CrossCabriolet. Tale modello era dotato di un propulsore V6 3.5 da 265 cv di potenza con 335 Nm di coppia abbinato ad un cambio Xtronic CVT fornito di Adaptive Shift Control.\nLe modifiche introdotte nel 2011 concernono i fari posteriori (con l'aggiunta di un disegno filante bianco trasparente), il disegno dei sedili interni e il colore del quadro strumenti passato dal colore rosso al color perla.\nNel 2013 \u00e8 stata presentata la concept car Nissan Resonance Concept, modello che dovrebbe anticipare le linee della nuova generazione di Murano.\nTerza generazione (Z52; dal 2014).\nLo sviluppo della Murano di terza generazione part\u00ec nel 2011 e l\u2019anno successivo il design, realizzato dal centro stile Nissan americano guidato da Shiro Nakamura e Ken Lee, venne approvato. Nel 2013 venne anticipata la vettura dal prototipo Resonance che si ispirava sia alle soluzioni introdotte dalla prima generazione della Murano che dalla Juke per l\u2019andamento della carrozzeria e del frontale con ampi fanali a boomerang e il marchio Nissan sulla calandra in evidenza. Solo nel nell'aprile 2014, Nissan ha presentato la terza generazione di Murano (codice progettuale Z52) al New York Auto Show, con produzione presso l\u2019impianto di Canton, nel Mississippi ed equipaggiata con il motore 3,5 litri V6 appartenente alla famiglia Nissan VQ abbinato al cambio automatico CVT Xtronic e alla trazione anteriore o integrale. Il pianale si base \u00e8 lo stesso della Altima. La terza generazione di Murano non \u00e8 stata commercializzata in Giappone a causa delle normative antinquinamento che sfavoriscono i veicoli di grandi dimensioni con motori di grande cilindrata. Anche sul mercato europeo la vettura non venne pi\u00f9 importata a causa dello scarso successo riscontrato dalla vecchia generazione. Con la terza serie la Nissan Murano torn\u00f2 ad essere venduta in Messico dopo un'assenza di oltre un decennio mentre in Europa continuer\u00e0 a non essere importata. Al salone di Shanghai 2015 viene presentata la versione cinese, uguale al modello prodotto in Nord America con le uniche differenze concentrate negli allestimenti, nelle rifiniture interne e nelle motorizzazioni: accanto al top di gamma 3.5 V6 \u00e8 disponibile anche un pi\u00f9 piccolo quattro cilindri aspirato 2.5 16V erogante 188 cavalli. La versione cinese viene prodotta dalla joint venture Dongfeng Nissan nello stabilimento di Dalian dal 29 giugno 2015.\nLifting 2019.\nNel fine 2018 viene presentato il Model Year 2019 in cui la vettura ha ricevuto un leggero lifting estetico con nuovi sottoparaurti e nuove cornici dei finestrini oltre a nuovi cerchi in lega. Vengono introdotto anche nuovi dispositivi di sicurezza facenti parte del pacchetto Nissan Safety Shield 360 che include la frenata automatica in caso di ostacolo e rilevamento pedone e ciclisti, il Blind Spot Warning, il Rear Cross Traffic Alert, segnalatore linee di carreggiata e mantenimento corsia (Lane Departure Warning), l'High Beam Assist e il Rear Automatic Braking.\nMurano Hybrid.\nNel 2015 Nissan ha introdotto una versione ibrida della Murano composta da un motore benzina quattro cilindri 2,5 litri abbinato ad uno elettrico erogante 20 cavalli e a una batteria agli ioni di litio. La potenza totale nel ciclo misto (benzina + elettrico) \u00e8 di 250 cavalli e 243 Nm di coppia. Il cambio \u00e8 un automatico a doppia frizione e la trazione anteriore o integrale. La Murano Hybrid era disponibile in due livelli di allestimento, SL e Platinum. La versione ibrida utilizzava anche il sistema VSP (Vehicle Sound for Pedestrians), avvisatore acustico per i pedoni che avvertiva della presenza del veicolo quando questo viene guidato a bassa velocit\u00e0 in modalit\u00e0 di guida elettrica."}
{"id": "2418437", "revid": "287204", "url": "https://it.wikipedia.org/wiki?curid=2418437", "title": "La circolazione del sangue", "text": "La circolazione del sangue \u00e8 un romanzo di Tiziano Sclavi. "}
{"id": "2418439", "revid": "120781358", "url": "https://it.wikipedia.org/wiki?curid=2418439", "title": "Mostafa Chendid", "text": "Biografia.\nEx tassista, \u00e8 un membro della Societ\u00e0 Islamica in Danimarca in cui ricopre la carica di tutore spirituale. \u00c8 comunemente ritenuto il successore di Ahmad Abu Laban."}
{"id": "2418444", "revid": "110157", "url": "https://it.wikipedia.org/wiki?curid=2418444", "title": "Tiwa", "text": "I Tiwa, in spagnolo Tigua, sono un gruppo di nativi americani appartenenti al gruppo dei Pueblo e viventi in New Mexico e Texas. Essi parlano lingue tiwa ed ebbero un importante ruolo nella storia del Texas.\nSi distinguono due gruppi:"}
{"id": "2418447", "revid": "293633", "url": "https://it.wikipedia.org/wiki?curid=2418447", "title": "Societ\u00e0 Islamica in Danimarca", "text": ""}
{"id": "2418449", "revid": "6923", "url": "https://it.wikipedia.org/wiki?curid=2418449", "title": "Shadow Slasher 400", "text": ""}
{"id": "2418450", "revid": "984922", "url": "https://it.wikipedia.org/wiki?curid=2418450", "title": "Russel Crouse", "text": "Biografia.\nInizi\u00f2 la sua carriera a Broadway nel 1928 come attore nella commedia \"Gentlemen of the Press,\" nella quale interpret\u00f2 il personaggio di \"Bellflower\". Nel 1931, comunque, volse la sua attenzione alla scrittura, realizzando il libretto per il musical \"The Gang's All Here,\" in collaborazione con Frank McCoy, Morrie Ryskind e Oscar Hammerstein II. Il suo primo lavoro, con il suo collaboratore di lungo termine, Howard Lindsay giunse nel 1934, quando revisionarono il libretto di P. G. Wodehouse/Guy Bolton per il musical di Cole Porter, \"Anything Goes.\"\nSuccessivamente, Lindsay e Crouse divennero produttori teatrali a Broadway, spesso mettendo in scena i loro stessi lavori, e gestirono l'Hudson Theatre sulla \"44th Street\" a New York.\nProbabilmente, la loro migliore realizzazione fu quella del libretto del 1960, vincitore del Tony Award, per il musical \"The Sound of Music,\" musicato da Richard Rodgers con liriche dell'ex collaboratore di Crouse, Oscar Hammerstein II. La loro commedia del 1946, \"State of the Union\" vinse quell'anno il Premio Pulitzer per il dramma. L'ultima loro collaborazione fu \"Mr. President\" nel 1962."}
{"id": "2418458", "revid": "1005847", "url": "https://it.wikipedia.org/wiki?curid=2418458", "title": "Eletti alla Camera dei deputati nelle elezioni politiche italiane del 1958", "text": "Questo elenco riporta i nomi dei deputati della III legislatura della Repubblica Italiana dopo le elezioni politiche del 1958:"}
{"id": "2418461", "revid": "4175", "url": "https://it.wikipedia.org/wiki?curid=2418461", "title": "Universit\u00e0 di Perpignano Via Domizia", "text": ""}
{"id": "2418464", "revid": "1318658", "url": "https://it.wikipedia.org/wiki?curid=2418464", "title": "Nabedache", "text": "I Nabedaches o Navedacho o Naoudiche sono un gruppo di nativi americani facenti parte della confederazione Hasinai. Il primo incontro fra essi e gli Europei avvenne nel 1686."}
{"id": "2418466", "revid": "107831", "url": "https://it.wikipedia.org/wiki?curid=2418466", "title": "Heineken Open 2008", "text": "L'Heineken Open 2008 \u00e8 stato un torneo di tennis giocato sul cemento. \u00c8 stata la 41\u00aa edizione dell'Heineken Open, che fa parte della categoria International Series nell'ambito dell'ATP Tour 2008. Si \u00e8 giocato all'ASB Tennis Centre di Auckland in Nuova Zelanda, dal 5 al 13 gennaio 2008.\nCampioni.\nSingolare.\n Philipp Kohlschreiber ha battuto in finale Juan Carlos Ferrero, 7\u20136(4), 7\u20135\nDoppio.\n Luis Horna / Juan M\u00f3naco hanno battuto in finale Xavier Malisse / J\u00fcrgen Melzer, 6\u20134, 3\u20136, 10\u20137"}
{"id": "2418470", "revid": "287204", "url": "https://it.wikipedia.org/wiki?curid=2418470", "title": "Ahmad Abu Laban", "text": "Nel 1948 la sua famiglia emigr\u00f2 in Egitto, dove egli crebbe. Nel 1969 si laure\u00f2 in ingegneria meccanica. Nel 1974 si spos\u00f2 con sua cugina Iman, dalla quale ebbe sette figli. Studi\u00f2 teologia islamica con studiosi musulmani in diversi paesi islamici. Ha lavorato nell'industria petrolifera nel Golfo Persico dal 1970 al 1982 e in una compagnia indipendente che operava in sub-appalto in Nigeria dal 1982 al 1984. Ha contribuito a progetti islamici nel campo dell'istruzione in differenti Stati della Federazione della Nigeria.\nNel 1984 emigr\u00f2 in Danimarca, dove visse per il resto della sua vita. Il 19 gennaio 2007 la Societ\u00e0 Islamica in Danimarca rese noto che Abu Laban aveva un tumore e che probabilmente si trattava di tumore del polmone. Abu Laban mor\u00ec il 1\u00ba febbraio 2007, all'et\u00e0 di 60 anni.\nUltime posizioni.\nAhmad Abu Laban lavor\u00f2 come consulente religioso con la Societ\u00e0 Islamica in Danimarca. Secondo il sito internet dell'organizzazione, era membro del \"Consiglio di coordinazione degli imam\" in Europa.\nControversie.\nAbu Laban era una \"persona non grata\" negli Emirati Arabi Uniti e in Egitto a causa delle sue opinioni islamiste. Era un personaggio molto conosciuto nei media danesi per le sue affermazioni spesso radicali riguardo all'Islam e all'integrazione degli immigrati nella societ\u00e0 danese.\nIl ricercatore singalese Rohan Gunaratna, autore del libro \"Inside Al Qaeda\", ha definito Ahmed Abu Laban come un estremista islamico. Rohan Gunaratna ha inoltre accusato Abu Laban di dare supporto politico ed economico ad al-Jama'a al-Islamiyya, un gruppo radicale egiziano che fa parte della rete di Osama bin Laden.\nLa controversia relativa alle caricature di Maometto.\nAhmed Abu Laban fu coinvolto nella crisi mediatica che scoppi\u00f2 in Danimarca dopo la pubblicazione delle caricature di Maometto sul quotidiano conservatore \"Jyllands-Posten\". Nel novembre 2005 fu uno dei partecipanti alla delegazione che visit\u00f2 i paesi del Medio Oriente per chiedere supporto diplomatico, uno dei fattori che scaten\u00f2 la diffusione di collera nella regione all'inizio del 2006. Insieme ad Akhmed Akkari, fu autore di un dossier di 43 pagine che fu utilizzato durante queste visite.\nTre immagini aggiuntive - presumibilmente spedite ad Abu Laban ma mai pubblicate - furono aggiunte alla lista delle vignette effettivamente pubblicate nel dossier fatto circolare durante queste visite. Ahmad Akkari ha spiegato che i tre disegni sono stati aggiunti per \"dare un'idea di quanto sia carica d'odio l'atmosfera in Danimarca verso i musulmani\"."}
{"id": "2418471", "revid": "729019", "url": "https://it.wikipedia.org/wiki?curid=2418471", "title": "Guilhem Guirado", "text": "Biografia.\nProveniente da C\u00e9ret, comune pirenaico, Guirado si form\u00f2 rugbisticamente ad Arles-sur-Tech. Nel 2005 si spost\u00f2 nelle giovanili del , intraprendendo nel frattempo gli studi presso l'universit\u00e0 locale, in cui successivamente si laure\u00f2 in gestione logistica e trasporti.\nIl suo debutto professionistico avvenne proprio con il club del dipartimento dei Pirenei Orientali nella seconda giornata del Top 14 2006-2007; nella stessa stagione esord\u00ec anche in Heineken Cup nell'incontro con . Le due annate successive videro aumentare costantemente il suo utilizzo, tanto che subentr\u00f2 dalla panchina nella finale del Top 14 2008-2009 che vide il Perpignano vincere il suo settimo titolo francese sconfiggendo il . Nella stagione seguente raggiunse la seconda finale consecutiva del campionato francese; nonostante la sconfitta, questa volta ottenne la gratificazione di giocare come titolare. L'anno dopo arriv\u00f2 fino alla semifinale di Heineken Cup, dove, malgrado la meta segnata, fu battuto da . La semifinale della Challenge Cup 2012-2013 fu l'ultima gioia con il Perpignano che l'anno successivo retrocesse in Pro D2 spingendolo a trasfersi al . L'esperienza con la nuova squadra inizi\u00f2 al meglio con la vittoria dell'European Rugby Champions Cup 2014-2015, primo titolo europeo per Guirado. Nel 2015-2016 e nel 2016-2017 gioc\u00f2, da titolare, due finali di Top 14, venendo sconfitto in entrambe le occasioni; ebbe quantomeno la soddisfazione personale di essere inserito tra i nominati per il prestigioso premio di giocatore europeo dell'anno nel 2016. Dopo cinque stagioni passate a Tolone, lasci\u00f2 il club per trasferirsi nel . L'esordio con la nuova formazione fu, per\u00f2, molto sfortunato in quanto sub\u00ec un grave infortunio che, complice la sospensione del campionato a causa della Pandemia di COVID-19, mise fine alla sua annata.\nA livello internazionale, Guirado fece parte della rosa della nazionale francese Under-21 che vinse il mondiale di categoria nel 2006 Due anni pi\u00f9 tardi il commissario tecnico Marc Li\u00e8vremont lo fece debuttare nella nel corso della sfida contro l' valida come quarta giornata del Sei Nazioni. A seguito di questa singola apparizione, ritorn\u00f2 in nazionale nel 2009 disputando un incontro sia durante il tour estivo dei transalpini sia durante la sessione novembrina di \"test-matches\". Il 2010 vide notevolmente aumentare le sue presenze, dopo essere sceso in campo in tutte le sfide della tourn\u00e8e di giugno, gioc\u00f2 anche tutte le partite di novembre, ottenendo la sua prima partenza come titolare contro le a Nantes. Nel Sei Nazioni 2011 fu assente in una sola giornata; queste prestazioni e quelle offerte nelle due amichevoli preparatorie contro l' gli valsero la chiamata nella selezione francese convocata per la . Nel corso del mondiale, chiuso dai \"Bleus\" al secondo posto finale, disput\u00f2 solamente la partita della fase a gironi con il . Inizialmente non considerato dal nuovo selezionatore Philippe Saint-Andr\u00e9, fu richiamato in nazionale in occasione degli ultimi due incontri del Sei Nazioni 2013, venendo poi convocato anche per la tourn\u00e8e estiva dove affront\u00f2 per la prima volta la . L'annata successiva subentr\u00f2 dalla panchina nelle ultime due giornate del Sei Nazioni, per poi essere presente in tutti i \"test-matches\" sia della sessione estiva, nel corso della quale segn\u00f2 la sua prima meta internazionale contro l', sia di quella autunnale. La definitiva affermazione come tallonatore titolare dei \"Les Bleus\" avvenne nel 2015; il Sei Nazioni di quell'anno lo vide, infatti, partire dal primo minuto in ogni incontro. Inserito nella squadra francese allargata per la , gioc\u00f2 tutte le amichevoli preparatorie ottenendo in seguito un posto tra i convocati finali. Nel corso della competizione iridata gioc\u00f2 da titolare tutte le partite, tranne quella della fase a gironi contro la , concludendo la sua seconda esperienza ad un mondiale con la sconfitta ai quarti di finale per mano degli \"All Blacks\", futuri campioni. Il subentr\u00f2, nella stagione seguente, di Guy Nov\u00e8s come commissario tecnico della nazionale transalpina vide la sua nomina a capitano. Ricopr\u00ec per la prima volta questo ruolo contro l'Italia nella giornata inaugurale del Sei Nazioni 2016. Nel prosieguo dell'annata gioc\u00f2 tutte le partite disputate dalla Francia, non venendo, per\u00f2, convocato per il tour estivo in Argentina; a fine anno ottenne il premio come miglior giocatore internazionale francese alla \"Nuit de rugby\". Durante il 2017 salt\u00f2 un'unica sfida in nazionale, raggiungendo, nel contempo, il prestigioso traguardo della cinquantesima presenza internazionale nella sfida all'Italia valida come quarta giornata del Sei Nazioni 2017. L'esonero di Nov\u00e8s, con la conseguente nomina di Jacques Brunel come guida tecnica non ebbe nessun impatto n\u00e9 sul suo utilizzo n\u00e9 sul suo ruolo di capitano. Tra il 2018 ed il 2019, infatti, manc\u00f2 un solo incontro tra quelli disputati dalla Francia, ad esclusione della tourn\u00e9e estiva del 2018 per la quale non fu convocato. Dopo aver giocato due amichevoli preparatorie, fu selezionato per guidare da capitano i \"Bleus\" nella . Alla sua terza partecipazione ad un mondiale, scese in campo tutte le partite fino ai quarti di finale dove i transalpini furono sconfitti dal . Quella fu la sua ultima apparizione in nazionale, in quanto al termine della competizione iridata annunci\u00f2 il suo ritiro dall'attivit\u00e0 internazionale. Guirado disput\u00f2 un totale di 74 incontri con la maglia della Francia, risultando secondo per numero di partite come tallonatore titolare (50) e quinto per presenze come capitano (33)."}
{"id": "2418480", "revid": "110157", "url": "https://it.wikipedia.org/wiki?curid=2418480", "title": "Jos\u00e9 de Escand\u00f3n", "text": ""}
{"id": "2418488", "revid": "124810057", "url": "https://it.wikipedia.org/wiki?curid=2418488", "title": "Contemporary R&amp;B", "text": "Il contemporary R&amp;B \u00e8 un genere musicale che combina elementi di rhythm and blues, pop, soul, funk e hip hop.\nAnche se l'abbreviazione \"R&amp;B\" trae origini dal \"rhythm and blues\" tradizionale, oggi il termine R&amp;B \u00e8 spesso usato per descrivere il tipo di musica afro-americana che nasce dopo la fine della disco degli anni '80. Alcuni fanno riferimento a questo stile chiamandolo \"urban contemporary\" (il nome del radio format che suona hip hop e R&amp;B contemporaneo).\nL'R&amp;B contemporaneo presenta una produzione discografica curata, un ritmo marcato dall'uso di drum machine e occasionalmente anche un beat di sassofono per conferire un'atmosfera pi\u00f9 jazz (caratteristica comune delle canzoni \"contemporary R&amp;B\" fino al 1995) e una tecnica vocale caratterizzata da un cantato morbido e seducente. Elementi di musica elettronica sono recentemente molto in voga, e l'utilizzo di beat hip hop o di musica dance sono molto comuni, sebbene l'aggressivit\u00e0 dell'hip hop venga spesso smussata nel R&amp;B. I cantanti R&amp;B fanno notoriamente uso del melisma, ampiamente utilizzato da Michael Jackson, R. Kelly, Stevie Wonder, Whitney Houston e Mariah Carey.\nOggi il genere contemporary R&amp;B si suddivide in altri quattro sottogeneri: hip hop soul, neo soul, new jack swing e crunk &amp; B.\nGrande esponente del genere \u00e8 la cantante statunitense Mariah Carey, soprannominata regina dell'R&amp;B contemporaneo; durante la sua carriera ha combinato generi diversi tra soul, hip hop e anche gospel, e ha inserito e reso famoso l'R&amp;B contemporaneo nel mainstream della cultura popolare.\nStoria.\nIl \"contemporary R&amp;B\" nacque con la fine dell'era della disco music, alla fine degli anni settanta, quando Michael Jackson e Quincy Jones iniziarono ad aggiungere elementi elettronici alla \"black music\" dell'epoca per creare una sonorit\u00e0 pi\u00f9 flessuosa e adatta alla pista da ballo. Un primo esempio di questo genere \u00e8 l'album \"Off the Wall\" (1979), che secondo Stephen Thomas Erlewine di AllMusic \"era un album rivoluzionario, che ha trovato una strada per portare la disco in un nuovo mondo, dove il beat era innegabile, ma non il perno principale - faceva parte di un sontuoso tappeto di ballate calde e archi, di morbido soul e di pop, soft rock, e funk\".\nRichard J. Ripani scrisse che Janet Jackson contribu\u00ec con il suo album \"Control\" (1986) \"allo sviluppo del R&amp;B sotto diversi aspetti\", in quanto lei e i produttori, Jimmy Jam e Terry Lewis, \"forgiarono un nuovo \"sound\" che fonde gli elementi ritmici del funk e della disco con dosi massicce di sintetizzatori, percussioni, effetti sonori, e una sensibilit\u00e0 da musica rap.\" Ripani scrisse: \"Il successo di \"Control\" port\u00f2 all'aggiunta di alcuni elementi stilistici della musica rap nel corso degli anni immediatamente seguenti, e Janet Jackson avrebbe continuato a essere uno dei portabandiera di questa evoluzione.\" Lo stesso anno Teddy Riley incominci\u00f2 a produrre brani R&amp;B contenenti influenze hip hop. Questa commistione di stile R&amp;B e ritmiche hip hop fu designata \"new jack swing\" e fu il marchio di fabbrica di artisti quali Bobby Brown, Keith Sweat, Al B. Sure!, Guy, Jodeci e Bell Biv DeVoe.\nAnni novanta.\nA differenza dei Boyz II Men e Babyface, altri artisti e gruppi R&amp;B degli anni novanta incominciarono a spostare il loro sound verso l'hip-hop, come il gruppo avanguardista Jodeci. Le ritmate tracce sostenute dai sintetizzatori del new jack swing furono rimpiazzate da brani pi\u00f9 grezzi ispirati all'hip hop della East Coast, dando vita al genere \"hip hop soul\", tradizionalmente riconducibile a Mary J. Blige e al produttore Sean Combs, che all'inizio cur\u00f2 i lavori dei Jodeci. Questo stile perse popolarit\u00e0 con la fine degli anni novanta, ma conobbe una seconda giovinezza anni dopo.\nA met\u00e0 degli anni novanta, Whitney Houston stabil\u00ec un record per la colonna sonora pi\u00f9 venduta di tutti i tempi con \"\", con 40 milioni di copie vendute in tutto il mondo. Janet Jackson, con il suo album omonimo del 1993, vendette oltre 20 milioni di copie nel mondo. I Boyz II Men e Mariah Carey raggiunsero pi\u00f9 volte con svariati loro singoli la posizione numero 1 della \"Billboard\" Hot 100, e \"One Sweet Day\", una loro collaborazione, stabil\u00ec un record per numero di settimane passate in vetta alla chart americana. Mariah Carey pubblic\u00f2 un remix del suo singolo del 1995 \"Fantasy\", con il rapper Ol' Dirty Bastard: un'accoppiata inedita all'epoca. La Carey, i Boyz II Men e le TLC dominarono il mercato musicale americano tra 1994 e 1995 con tre classici del R&amp;B contemporaneo: \"Daydream\", \"II\" e \"CrazySexyCool\".\nAlla fine degli anni novanta, il neo soul, un mix di soul di ispirazione anni settanta e di hip hop soul, riscosse popolarit\u00e0 grazie ad artisti quali D'Angelo, Erykah Badu, Lauryn Hill e Maxwell. Lauryn Hill e Missy Elliott sono esempi di artiste che affrontano indifferentemente R&amp;B e hip hop. A partire dal 1995, ai Grammy Awards fu instaurata la categoria Grammy Award al miglior album R&amp;B, vinto per la prima volta da \"II\" dei Boyz II Men. Il premio fu assegnato poi alle TLC con \"CrazySexyCool\" nel 1996, a Tony Rich per \"Words\" nel 1997, a Erykah Badu per \"Baduizm\" nel 1998 e a Lauryn Hill per \"The Miseducation of Lauryn Hill\" nel 1999. Alla fine del 1999, il magazine \"Billboard\" elesse Mariah Carey e Janet Jackson come le due artiste di maggior successo degli anni novanta.\nSempre nella seconda met\u00e0 degli anni novanta, i Neptunes e Timbaland incominciarono a muovere i primi significativi passi nel mondo del R&amp;B e dell'hip hop.\nA livello mondiale, alcuni artisti R&amp;B statunitensi come Whitney Houston, Janet Jackson, Mariah Carey, Michael Jackson e Toni Braxton furono tra quelli a vendere pi\u00f9 copie.\nAnni 2000.\nNel 2004, tutte e 12 le canzoni a essere arrivate alla numero 1 della \"Billboard Hot 100\" erano di artisti afroamericani. A dominare le classifiche radiofoniche furono gli Outkast con \"Hey Ya!\", Snoop Dogg con \"Drop It Like It's Hot\", Mario con \"Let Me Love You\" e Usher con \"Yeah!\". Chris Molanphy di \"The Village Voice\" in seguito comment\u00f2 che \"nei primi anni duemila la musica 'urban' era di fatto la nuova musica pop\". Successivamente, nella met\u00e0 del decennio, molti artisti R&amp;B debuttanti ebbero un ottimo successo, tra cui Ne-Yo che scal\u00f2 le classifiche internazionali con \"So Sick\" e \"Sexy Love\", e Chris Brown con \"Run It!\" e \"With You\". Tra le artisti femminili nel genere le pi\u00f9 popolari furono Rihanna, che ebbe un buon successo con brani come \"Pon de Replay\" e \"Hate That I Love You\", e Alicia Keys che domin\u00f2 le classifiche con \"Fallin\"' e \"No One\".Secondo \"Billboard\", gli artisti R&amp;B di maggior successo del decennio furono Usher, Beyonc\u00e9, Alicia Keys, Mariah Carey, Rihanna, Chris Brown e Ne-Yo.\nAnni 2010.\nNegli anni 2010 il genere \u00e8 stato plasmato da diversi artisti creandone un'unione con il pop, tali artisti sono ad esempio il giovane cantante britannico Ed Sheeran, che con i suoi due album \"+\" e \"X\" ha venduto milioni di copie in tutto il globo, Bruno Mars che ottenne subito un enorme successo con i suoi singoli \"Just the Way You Are\" e \"Grenade\" e The Weeknd, che unendo al contemporary R&amp;B classico sfumature elettropop, hip-hop, funk e new wave. Altri artisti che ebbero successo fondendo l'R&amp;B con il pop furono Jason Derulo, Ariana Grande, Justin Timberlake e John Legend, con il suo brano \"All of Me\". In questo decennio molti artisti R&amp;B di successo del precedente decennio si allontanarono dall'R&amp;B per avvicinarsi a uno stile pi\u00f9 dance, come Ne-Yo, Chris Brown e Rihanna. Anche la fusione tra R&amp;B e hip-hop ebbe molto successo, con artisti come Drake, Frank Ocean, Brent Faiyaz, Anderson .Paak, Childish Gambino, PartyNextDoor, Ty Dolla $ign, 6lack, Swae Lee e Bryson Tiller."}
{"id": "2418490", "revid": "1543377", "url": "https://it.wikipedia.org/wiki?curid=2418490", "title": "Cimitero ebraico di Asti", "text": "Il cimitero ebraico di Asti, fondato nel 1810, \u00e8 il luogo di sepoltura, tuttora in uso, degli ebrei astigiani.\nLa storia.\nCon la costituzione della comunit\u00e0 ebraica di Asti fu ad essa assegnato un terreno, che doveva essere acquistato, dove seppellire i morti. Nel suo \"\"Giornale di Asti\", e principalmente nell'appendice del 1806, raccolta poi in volume intitolato \"Asti nelle sue chiese ed iscrizioni\"\", l'Incisa, individua il terreno come \"prato degli ebrei\", situato all'esterno della prima cinta muraria, a nord, in una zona oggi corrispondente all'attuale via Massimo d'Azeglio, in particolare all'altezza del numero 42.\nNel 1810, il \"prato degli ebrei\" fu sostituito dal cimitero ebraico in via dei Martiri Israeliti.\nAll'ingresso \u00e8 presente una lapide a ricordo dell'olocausto ed il tumulo datato marzo 1902 con le ossa esumate dal \"prato degli ebrei\". Tra i personaggi illustri sepolti nel cimitero si ricordano: Rafael Beniam Artom (alla cui figura si ispira il romanzo \"I giorni del mondo\" di Guido Artom del 1981), suo figlio Isacco Artom (segretario di Cavour) e Zaccaria Ottolenghi (costruttore e finanziatore del Teatro Alfieri).\nAttualmente il cimitero \u00e8 visitabile e continua ad accogliere ebrei defunti di origine astigiana."}
{"id": "2418492", "revid": "24643735", "url": "https://it.wikipedia.org/wiki?curid=2418492", "title": "ILAR", "text": ""}
{"id": "2418494", "revid": "767487", "url": "https://it.wikipedia.org/wiki?curid=2418494", "title": "Skip list", "text": "In informatica, una skip list \u00e8 una struttura dati probabilistica per la memorizzazione di una lista ordinata di elementi. Essa utilizza una gerarchia di liste concatenate che connettono sottosequenze di elementi. Queste liste ausiliarie permettono di percorrere la lista con grande efficienza, paragonabile a quella di un albero di ricerca binario bilanciato.\nIl livello pi\u00f9 basso rappresenta la lista concatenata.\nRicerca.\nL'operazione di ricerca in una skiplist \u00e8 paragonabile alla ricerca dicotomica su un array ordinato, in quanto il principio di funzionamento \u00e8 molto simile.\nPer effettuare la ricerca su una skiplist si parte dalla lista di livello pi\u00f9 alto, avanzando finch\u00e9 il valore del nodo successivo al corrente non \u00e8 maggiore della chiave cercata, in tal caso si scende di livello. In questo modo infatti il nodo corrente ha sempre valore minore della chiave cercata, ed \u00e8 inoltre sempre possibile scendere di livello visto che ogni livello \u00e8 un sottinsieme di quello inferiore.\nLa ricerca su una skiplist ha costo O(log n) in termini di tempo.\nInserimento.\nL'idea per l'inserimento in una skip list \u00e8 di natura probabilistica.\nSia h il numero di livelli della skip list, partendo dal livello 0 (la lista originale) si copia l'elemento in modo ordinato nella lista (cercandone la posizione tramite la ricerca sulla skiplist stessa, in tempo O(log n) ) si lancia una moneta, se si ottiene croce (0) si ripete l'operazione di copia e lancio sul livello superiore, se si ottiene testa (1) l'operazione di inserimento termina.\nSe lanciando h volte la moneta si ha sempre croce, viene creato un nuovo livello che ha come elementi solo la testa, il nuovo elemento e la coda."}
{"id": "2418499", "revid": "6923", "url": "https://it.wikipedia.org/wiki?curid=2418499", "title": "Trofeo Tricolore Supermotard", "text": ""}
{"id": "2418509", "revid": "716642", "url": "https://it.wikipedia.org/wiki?curid=2418509", "title": "Club Sportivo Cerrito", "text": "Il Club Sportivo Cerrito, noto semplicemente come Cerrito, \u00e8 una societ\u00e0 calcistica del \"Cerrito de la Victoria\", un quartiere di Montevideo, in Uruguay.\nNella stagione 2020 milita in Segunda Divisi\u00f3n."}
{"id": "2418513", "revid": "1305772", "url": "https://it.wikipedia.org/wiki?curid=2418513", "title": "Classe Lexington", "text": "Classe Lexington \u00e8 il nome di due classi di navi militari dell'US Navy."}
{"id": "2418514", "revid": "767487", "url": "https://it.wikipedia.org/wiki?curid=2418514", "title": "Dominic Brooklier", "text": "\u00c8 stato il capo della Famiglia mafiosa di Los Angeles dal 1974 al 1984.\nBiografia.\nDomenico Brucceleri nasce a Los Angeles nel 1914 ed inizia la sua carriera nella malavita all'inizio degli anni quaranta, nella banda del gangster ebreo Mickey Cohen, come intimidatore e occupandosi del gioco d'azzardo e di rapine. Pochi anni dopo lascia la banda di Cohen, e subito dopo viene \"affiliato\" nella famiglia di Los Angeles, guidata all'epoca dal boss Jack Dragna.\nNel 1948, quando scoppia la faida tra la \"Famiglia\", e la banda di Cohen, lo stesso Brooklier su ordine dei suoi boss cercher\u00e0 di assassinare lo stesso Cohen all'interno di un ristorante, ma quest'ultimo si salver\u00e0 miracolosamente. In questo periodo Brooklier, stringe i suoi rapporti e lavora con altri mafiosi della citt\u00e0 come: John Roselli e Jimmy Fratianno. Nel 1974 con la morte del boss Nicholas Licata, alla guida della \"Famiglia\" viene nominato proprio Brooklier, che gi\u00e0 si occupava dei lucrosi racket della pornografia e delle estorsioni.\nNel 1977, ordina l'omicidio del mafioso Frank Bompensiero, omicidio del quale sar\u00e0 processato come mandante, uscendone assolto. Nel 1978 viene condannato per racket ed estorsioni. Nel 1984 Brooklier muore in carcere per un infarto. I figli Anthony, John e Jim sono diventati degli stimati e apprezzati avvocati penalisti."}
{"id": "2418515", "revid": "126257", "url": "https://it.wikipedia.org/wiki?curid=2418515", "title": "Venerd\u00ec 13 (serie televisiva)", "text": "Venerd\u00ec 13 (\"Friday the 13th: The Series\") \u00e8 una serie televisiva statunitense andata in onda per tre stagioni dal 1987 al 1990.\nTrama.\nLewis Vendredi, un antiquario, per ottenere l'immortalit\u00e0 ha stretto un patto con Satana, nel quale si impegnava a vendere nella propria bottega \"Vendredi's Antiques\" oggetti maledetti. Stanco della propria condizione e di essere una marionetta del demonio, Vendredi ruppe il patto, ed il Diavolo in cambio prese la sua anima.\nDopo la morte dell'antiquario, il negozio viene ereditato dai nipoti Micki Foster e Ryan Dallion, che decidono di svendere la merce del negozio, inconsapevoli della maledizioni che pende su ognuno degli oggetti che vendono. Non fa in tempo a fermarli Jack Marshak, esploratore e mistico, amico di Vendredi che informa i due giovani della maledizione che si trasmette automaticamente sul chi ha acquistato gli oggetti di \"Vendredi's Antiques\".\nLa serie segue le avventure di Miki e Ryan, che si mettono sulle tracce degli oggetti venduti, prima che questi corrompano irrimediabilmente l'anima dei propri compratori. Gli oggetti maledetti infatti donano ai possessori dei poteri soprannaturali, pertanto le persone contattate da Miki e Ryan difficilmente accettano di restituire l'oggetto, senza rendersi conto che il suo utilizzo corrompe l'anima di chi lo usa e che l'oggetto in questione esprime il suo vero potenziale solo dopo che il proprietario, in qualche modo, sacrifica ad esso una vita umana.\nProduzione.\nOriginariamente, la serie avrebbe dovuto chiamarsi \"The 13th Hour\" (\"La tredicesima ora\"), ma il produttore Frank Mancuso Jr. pens\u00f2 che il nome del franchise \"Venerd\u00ec 13\" avrebbe avuto un maggiore appeal sul pubblico. Tuttavia, nonostante la scelta del titolo, la serie non aveva alcun collegamento n\u00e9 con la serie di film horror n\u00e9 tantomeno con il suo protagonista Jason Voorhees.\nLa serie di film e la serie televisiva tuttavia hanno numerosi punti in comune nel cast. Il produttore dello show, Frank Mancuso Jr., era anche il produttore di tutti i film da \"Venerd\u00ec 13 parte II - L'assassino ti siede accanto\" del 1981, fino a \"Venerd\u00ec 13 parte VIII - Incubo a Manhattan\" del 1989. Il protagonista John D. LeMay invece \u00e8 stato uno degli attori di \"Jason va all'inferno\". John Shepherd, che interpretava il personaggio di Tommy Jarvis in \"\". Fred Mollin, Rob Hedden e Tom McLoughlin hanno lavorato nel dietro le quinte di entrambe le produzioni."}
{"id": "2418516", "revid": "332343", "url": "https://it.wikipedia.org/wiki?curid=2418516", "title": "Ternova Piccola", "text": ""}
{"id": "2418527", "revid": "6923", "url": "https://it.wikipedia.org/wiki?curid=2418527", "title": "Chichi-jima", "text": " \u00e8 la pi\u00f9 grande delle isole Ogasawara, in Giappone. Si trova a circa a nord di Iwo Jima.\nL'isola \u00e8 amministrata dal Villaggio di Ogasawara, l'unit\u00e0 amministrativa che controlla tutto l'arcipelago delle Ogasawara, le 3 isole Vulcano e le remote isole di Nishinoshima, Minami Torishima e Okinotorishima. Il villaggio \u00e8 l'unica municipalit\u00e0 della Sottoprefettura di Ogasawara, che rientra sotto la giurisdizione del Governo Metropolitano di Tokyo. A Chichi-jima hanno sede il Municipio di Ogasawara e gli uffici della sottoprefettura.\nStoria.\nLa prima scoperta europea delle isole Ogasawara avvenne nel 1549 ad opera dall'esploratore spagnolo Bernardo de la Torre. Gli scavi archeologici hanno dimostrato come l'isola sia stata abitata in precedenza dai Micronesiani, ma non ne sono noti i dettagli. Nel 1675 Chichi-jima fu mappata da una spedizione dello Shogunato Tokugawa, tuttavia rimase disabita fino al maggio 1830.\nNel corso del XIX secolo sono accertate diverse visite di navi occidentali all'isola:\nIl 17 gennaio 1862, una nave dello shogunato Tokugawa entr\u00f2 nel porto di Chichi-jima e proclam\u00f2 ufficialmente la sovranit\u00e0 giapponese sulle isole di Ogasawara. Immigranti giapponesi furono introdotti da Hachij\u014djima ad opera dello Shogunato. I quaranta Obeikei della colonia furono autorizzati a rimanere sull'isola.\nIn seguito alla restaurazione Meiji, nel marzo 1876, un gruppo di 37 coloni giapponesi arriv\u00f2 sull'isola sotto la sponsorizzazione del Ministero degli Interni. Chichi-jima fu ufficialmente incorporata nella metropoli di Tokyo il 28 ottobre 1880, L'imperatore Hirohito vi fece una visita ufficiale nel 1927, a bordo della corazzata Yamashiro. Una piccola base navale fu stabilita su Chichi-jima nel 1914, mentre durante la Seconda Guerra Mondiale fu il sito principale delle stazioni radio giapponesi a lungo raggio, oltre ad essere la base centrale di approvvigionamento e comunicazione tra il Giappone e le Isole Ogasawara. Come riconosciuto da questo status, aveva il presidio pi\u00f9 pesante del Nanp\u014d Shot\u014d. Al momento dell'attacco giapponese a Pearl Harbor, una forza dell'esercito di circa - uomini presidiava Chichi-Jima, inoltre circa 1200 membri del personale navale ne presidiavano la base navale, una piccola base di idrovolante, la radio, la stazione meteorologica e varie unit\u00e0 di cannoniere, cacciasommergibili e dragamine. Il presidio comprendeva anche un reggimento da fortezza di artiglieria pesante. L'isola fu un bersaglio di frequente attacchi aerei statunitensi, il futuro presidente George H. W. Bush fu abbattuto nel corso di una di queste missioni. Nel 1944, a tutti i 6.886 abitanti civili fu ordinato di evacuare dalle isole di Ogasawara. Le truppe e le risorse giapponesi di Chichijima furono utilizzate per rafforzare il punto strategico di Iwo Jima in vista della storica battaglia che vi si svolse dal 19 febbraio al 24 marzo 1945.\nChichi-jima \u00e8 stata anche oggetto di un libro di James Bradley intitolato Flyboys: A True Story of Courage, un resoconto fattuale della vita di un gruppo di giovani piloti della Seconda Guerra Mondiale, tra cui George H. W. Bush. Il libro racconta la storia dei piloti della Marina degli Stati Uniti che bombardarono le due stazioni radio dell'isola e descrive in dettaglio le storie dei piloti statunitensi che furono catturati, torturati, giustiziati e, in alcuni casi, parzialmente mangiati nel febbraio del 1945.\nL'isola non fu mai catturata, e alla fine della seconda guerra mondiale, circa truppe in tutto l'arcipelago si arresero. Trenta soldati giapponesi sono stati processati in tribunale per crimini di guerra di classe \"B\", principalmente in relazione all'incidente di Chichijima e quattro ufficiali (maggiore Matoba, generale Tachibana, ammiraglio Mori e capitano Yoshii) sono stati giudicati colpevoli e impiccati. Tutti gli uomini arruolati e l'ufficiale di medicina probatoria Tadashi Teraki furono rilasciati entro 8 anni.\nAlmeno due cittadini statunitensi di origine giapponese prestarono servizio nell'esercito giapponese a Chichijima durante la guerra, tra cui Nobuaki \"Warren\" Iwatake, un giapponese-americano delle Hawaii che fu arruolato nell'esercito imperiale giapponese mentre viveva con la sua famiglia a Hiroshima. Durante la guerra, i discendenti \"occidentali\" dei coloni originali di Savory furono visti con sospetto e costretti a prendere nomi giapponesi. La maggior parte fu evacuata dall'isola nel 1944 dai militari giapponesi, che li videro come potenziali spie.\nDopo la seconda guerra mondiale, il comandante supremo delle potenze alleate permise solo ai 129 isolani di origine occidentale di tornare a Chichijima in riconoscimento del loro maltrattamento da parte del Giappone durante la guerra. Le altre case sull'isola furono distrutte.\nDiverse isole occupate, tra cui Chichijima, furono usate dagli Stati Uniti negli anni '50 per immagazzinare armi nucleari, secondo Robert S. Norris, William M. Arkin e William Burr, scrivendo per il Bulletin of the Atomic Scientists all'inizio del 2000. Ci\u00f2 nonostante la costituzione giapponese sia esplicitamente contro la guerra.\nNel 1960, le strutture portuali furono devastate dallo tsunami dopo il grande terremoto cileno.\nL'isola fu restituita alla sovranit\u00e0 giapponese nel 1968. A quel tempo, gli isolani \"occidentali\" potevano scegliere la cittadinanza americana o giapponese. A molti di quelli che scelsero la cittadinanza americana \u00e8 permesso oggi di tornare regolarmente sull'isola, dove alcuni gestiscono attivit\u00e0 commerciali durante la stagione turistica estiva"}
{"id": "2418528", "revid": "339392", "url": "https://it.wikipedia.org/wiki?curid=2418528", "title": "Chichi Jima", "text": ""}
{"id": "2418533", "revid": "2015325", "url": "https://it.wikipedia.org/wiki?curid=2418533", "title": "Trittico di San Giovenale", "text": "Il Trittico di San Giovenale \u00e8 un dipinto a tempera e oro su tavola (pannello centrale 108x65 cm, pannelli laterali 88x44 cm) di Masaccio, datato 23 aprile 1422 e conservato nel Museo Masaccio a Cascia di Reggello (Firenze). Si tratta della prima opera attribuita a Masaccio, nonch\u00e9 del pi\u00f9 antico saggio conosciuto in pittura di uso della prospettiva geometrica rinascimentale.\nStoria.\nNel gennaio del 1422 Masaccio si registrava all'Arte dei Medici e Speziali che accoglieva anche i pittori, accollandosi le cospicue tasse di iscrizione e di rinnovo periodiche. Ci\u00f2 testimonia come il pittore doveva sentirsi sufficientemente coperto da entrate derivanti da commissioni. La data alla base del dipinto, a soli 4 mesi di distanza dalla sua iscrizione, fa presupporre che Masaccio abbia dipinto l'opera verosimilmente a Firenze. Qui dettagli stilistici dimostrano un suo contatto con la cerchia di artisti fiorentini pi\u00f9 all'avanguardia, in particolare Filippo Brunelleschi e Donatello.\nLa pala fu dipinta per la piccola chiesa di campagna di San Giovenale, all'epoca sotto il patronato di Vanni Castellani, in un minuscolo borgo a 2\u00a0km circa da Reggello (provincia di Firenze) e a pochi chilometri da San Giovanni Valdarno, luogo di origine di Masaccio. \nA San Giovenale il trittico rimase per secoli, fino alla sua scoperta nel 1961. L'opera era in cattivo stato di conservazione e il primo ad occuparsene, intuendo l'autografia del grande maestro, padre della pittura rinascimentale, fu Luciano Berti. Con il restauro del dipinto venne alla luce una scritta sulla base con la data 23 aprile 1422, che conferm\u00f2 l'ipotesi attributiva: a quella data Masaccio era l'unico pittore nel panorama fiorentino che, oltre a rifiutare il decorativismo del gotico internazionale allora dominante, era in grado di conoscere e applicare la prospettiva centrale a unico punto di fuga, come si vede nel trono della Madonna. Tale procedimento era stato infatti ideato e redatto da Filippo Brunelleschi tra il 1416 e il 1420 circa. Se si esclude il rilievo del \"San Giorgio che libera la principessa\" di Donatello (1417 circa) questa \u00e8 l'opera pittorica pi\u00f9 antica dove appaia applicato tale principio, che divenne poi uno dei marchi di fabbrica pi\u00f9 caratterizzanti del Rinascimento fiorentino.\nL'opera venne restaurata e nel 1988 collocata nella pieve di San Pietro a Cascia di Reggello, pi\u00f9 adatta ad accoglierla. Solo nel 2002 \u00e8 stata spostata in un museo d'arte sacra appositamente creato, il Museo Masaccio, a 1\u00a0km circa di distanza dal luogo di destinazione originario.\nDescrizione.\nL'opera \u00e8 composta da tre tavole. Quella centrale, di dimensioni maggiori, \u00e8 decorata da una \"Maest\u00e0\", cio\u00e8 una \"Madonna col Bambino in trono\", con due angeli inginocchiati ai suoi piedi. Gi\u00e0 nella scelta del trono si rivela un rifiuto del gusto goticheggiante, presentando solide forme romaniche, con la sola decorazione di intarsi alla maniera dei Cosmati. Il Bambino tiene nella mano sinistra un grappolo d'uva (oggi quasi completamente scolorito), simbolo dell'eucaristia, che ha appena mangiato, come dimostrano i due ditini in bocca. Tutto lo spazio, anche nei pannelli laterali, \u00e8 unificato secondo un unico punto di fuga centrale, che si trova dietro il volto della Vergine. Ad esso tendono le linee del voluminoso trono, ma anche quelle travi che formano il pavimento. Solo Brunelleschi poteva aver insegnato la tecnica della prospettiva in quegli anni, poich\u00e9 all'epoca i suoi esperimenti pionieristici erano appena conclusi e ancora poco conosciuti.\nLa Madonna ha una forte presenza fisica, evidenziata dal mantello che cade con plasticismo, anzich\u00e9 perdersi nelle sinuose linee dell'ornato tardogotico.\nNelle tavole laterali si trovano due santi ciascuno: a sinistra Bartolomeo e Biagio, a destra Giovenale e Antonio Abate. La scelta di san Giovenale \u00e8 naturalmente legata alla chiesa a cui il Trittico era destinato e ce lo presenta vestito nell'abito vescovile e con il libro aperto al Salmo 109. Accanto a lui si trova sant'Antonio Abate, protettore delle campagne e spesso raffigurato nelle opere delle chiese di campagna. A sinistra san Bartolomeo, riconoscibile dal Vangelo di San Matteo, che secondo la sua leggenda port\u00f2 con s\u00e9 nella predicazione in India e il coltello con cui fu scorticato e martirizzato e San Biagio martire, con l'abito vescovile, il pastorale e lo strumento dei cardatori con cui fu martirizzato. Sono state fatte diverse ipotesi sui motivi che determinarono la scelta dei due santi del comparto di sinistra, le pi\u00f9 recenti tendono a collegarli ai nomi ricorrenti delle famiglie dei pi\u00f9 importanti possidenti della zona, i Carnesecchi e i Castellani.\nGrazie a recenti e approfondite analisi \u00e8 stata confermata definitivamente l'autografia di Masaccio, derivante dal confronto della scrittura dell'artista visibile nel libro tenuto aperto da S. Giovenale con quella della sua denuncia dei redditi al catasto di Firenze del 1427, compilata di propria mano da Masaccio.\nStile.\nA una prima vista l'opera non appare particolarmente innovativa, infatti non venne notata per secoli. Lo stile di base richiama le opere di Giovanni del Biondo e Niccol\u00f2 di Pietro Gerini, che cercavano di attenuare le stilizzazioni gotiche del tardo Trecento cercando di rinnovare l'ispirazione nei modelli giotteschi originari. Le figure dei santi, affabili e prive di una salda collocazione al suolo, ricordano quella corrente della pittura fiorentina dell'epoca.\nPi\u00f9 originale \u00e8 il pannello centrale, dove l'autore sembra procedere a una riscoperta autonoma di Giotto, all'insegna della nitidezza spaziale e della forza plastica, con l'innesto per\u00f2 di alcune delle tendenze artistiche pi\u00f9 all'avanguardia dell'epoca. La Madonna, introspettiva e pensosa, e il Bambino, immobile e scultoreo, dimostrano il disinteresse dell'artista verso gli stilemi del gotico internazionale. Negli angeli inginocchiati in adorazione si pu\u00f2 leggere lo sforzo di superare le pose convenzionali del passato, con i volti fortemente scorciati e girati contro lo spettatore, rinunciando alla graziosit\u00e0 tradizionale di questi soggetti. Alcuni difetti estetici sembrano nascere proprio dallo sforzo di conferire solidit\u00e0 alle figure ad ogni costo, come il Bambino che pare una statua marmorea che ha preso vita tra le braccia della madre. Si pu\u00f2 cogliere in questo sforzo l'influenza di Donatello, come farebbe pensare anche il dettaglio dei ditini in bocca, preso dalla vita quotidiana alla quale attingeva anche il grande scultore.\nIl volto della Vergine nasconde il punto di fuga dell'intera composizione spaziale, dirigendo lo sguardo dello spettatore verso il fulcro della scena."}
{"id": "2418535", "revid": "36426", "url": "https://it.wikipedia.org/wiki?curid=2418535", "title": "Vangelo di San Matteo", "text": ""}
{"id": "2418537", "revid": "88740", "url": "https://it.wikipedia.org/wiki?curid=2418537", "title": "Ferrovia mineraria Sikelia", "text": "La ferrovia mineraria Sikelia fu una ferrovia Decauville con trazione a vapore che partiva dalla Miniera Respica-Pagliarello e terminava alla stazione di Villarosa in provincia di Enna. La ferrovia fu dismessa in seguito alla chiusura dell'attivit\u00e0 mineraria.\nStoria.\nLa ferrovia nacque in seguito all'esigenza di aumentare la produttivit\u00e0 delle miniere e la commercializzazione dello zolfo estratto nell'area di Castrogiovanni nella quale si trovavano le miniere Pagliarello, Respica e Candielli che erano, al tempo, esercite dalla ditta Trewhella, Baller &amp; C. La domanda di concessione per la sua costruzione e per l'esercizio venne inoltrata all'autorit\u00e0 competente il 3 dicembre 1907 a firma dell'ingegnere Alberti ed esaminata dal Consiglio superiore per i lavori pubblici che il 12 settembre 1908 la dichiar\u00f2, con voto, meritevole di approvazione operando nel contempo alcune prescrizioni; tra queste le pi\u00f9 importanti riguardavano la costruzione dei quattro ponti sul fiume Morello, il passaggio a livello sulla strada provinciale Castrogiovanni-Villarosa, che doveva essere presenziato e le norme per l'esercizio all'interno dell'area della stazione, delle Ferrovie dello Stato, di Villarosa. Il decreto reale di approvazione che prescriveva l'esecuzione dei lavori, dichiarati di pubblica utilit\u00e0, entro il termine di un anno, venne emesso il 1\u00ba luglio 1909, con il numero d'ordine 545.\nDato che il 30 giugno 1908, a Catania, il cavaliere Robert Trewhella e il figlio Alfredo Percj, Giovanni Trewhella ed Edward Thrupp avevano costituito la \"Societ\u00e0 anonima per l'esercizio di miniere ed industrie zolfi, denominata Sikelia\", il cui amministratore era Carlo Sarauw, la concessione venne assegnata a detta societ\u00e0.\nLa societ\u00e0 \"Sikelia\", aveva assunto la concessione per lo sfruttamento intensivo di tutta una serie di giacimenti zolfiferi della Sicilia centrale in varie zone delle provincie di Enna e di Caltanissetta. Il Trewhella, era gi\u00e0 stato il costruttore della Ferrovia Circumetnea ed aveva in precedenza ottenuto, in subappalto, anche la costruzione della tratta ferroviaria centrale della ferrovia Palermo-Catania che aveva consegnata il 1\u00ba febbraio 1876 insieme alla stazione di Villarosa; egli si rendeva ben conto dell'importanza dei trasporti su rotaia per la modernizzazione del sistema estrattivo e per la sua redditivit\u00e0\nOttenuta la concessione vennero avviati i lavori per l'impianto tempestivo della ferrovia mineraria per essere in grado di trasportare il minerale di zolfo estratto nell'area fino alla stazione FS di Villarosa per esservi quivi caricato sui treni merci a scartamento normale per il trasporto alle raffinerie e alle industrie di lavorazione di Catania o in base alle esigenze al Porto di Licata.\nData l'impossibilit\u00e0 di completare entro il termine fissato di un anno i lavori a causa di alcune difficolt\u00e0 di esproprio di alcuni tratti di terreno privati in data 6 maggio 1910 il consigliere delegato della societ\u00e0 Sikelia chiese una proroga di sei mesi all'autorit\u00e0 competente ottenendola con il R.D. 519 del 7 luglio 1910\nLa piccola rete ferroviaria era a scartamento ridotto (da 500 mm, decauville); costruita dalla stessa societ\u00e0 mineraria ne prese il nome, \"ferrovia Sikelia\". Partiva dalla miniera \"Respica-Pagliarello\" che era raggiunta mediante un piano inclinato e, attraversata l'area successivamente occupata dal Lago Morello (costruito nel dopoguerra come invaso artificiale del fiume Morello) giungeva fino all'interno della stazione di Villarosa dopo erano predisposti i piani caricatori. I vagoncini erano di ferro e ribaltabili; potevano cos\u00ec scaricare agevolmente il minerale estratto direttamente sui carri in sosta alla stazione ferroviaria di Villarosa"}
{"id": "2418542", "revid": "3732", "url": "https://it.wikipedia.org/wiki?curid=2418542", "title": "Luigi Contu", "text": "Figlio di Ignazio Contu (1930-2011) ha iniziato l'attivit\u00e0 giornalistica negli anni ottanta nella redazione del giornale economico \"Ore 12\". Nel 1985 passa alla redazione economica dell'ANSA e nel 1997 assume l'incarico di responsabile della redazione parlamentare. Nel 2004 diventa responsabile della redazione interni del quotidiano la Repubblica. Il 10 giugno 2009 il comitato esecutivo dell'agenzia ANSA lo nomina direttore responsabile, al posto di Giampiero Gramaglia, su indicazione del presidente dell'ANSA Giulio Anselmi.\n\u00c8 stato segretario e vice presidente dell'Associazione stampa parlamentare dal 1994 al 2000."}
{"id": "2418543", "revid": "117080298", "url": "https://it.wikipedia.org/wiki?curid=2418543", "title": "Gran Premio d'Italia 1964", "text": "Il Gran Premio d'Italia 1964 fu l'ottava gara della stagione 1964 del Campionato mondiale di Formula 1, disputata il 6 settembre all'Autodromo nazionale di Monza. Divenne l'ultima per Maurice Trintignant, dopo la sua carriera di 14 anni nella Formula 1.\nIl pilota statunitense Phil Hill, dopo l'incendio nel Gran Premio precedente, fu sostituito da John Love di Rhodesia.\nLa corsa vide la vittoria di John Surtees su Ferrari, seguito da Bruce McLaren su Cooper-Climax e da Lorenzo Bandini su Ferrari.\nGara.\nParteciparono i primi 20 piloti secondo il risultato delle qualifiche. Maurice Trintignant (21\u00ba) part\u00ec al posto di Jean-Claude Rudaz che abbandon\u00f2 alla partenza."}
{"id": "2418545", "revid": "729019", "url": "https://it.wikipedia.org/wiki?curid=2418545", "title": "William Servat", "text": "Biografia.\nFormatosi rugbisticamente a Maz\u00e8res-sur-Salat, nel 1994 Servat entr\u00f2 nelle giovanili del Tolosa, per poi esordire nel 1988 tra i suoi seniores.\nCon il prestigioso club dell'Alta Garonna Servat si laure\u00f2 campione di Francia una prima volta nel 2008; in precedenza, si era anche aggiudicato la Heineken Cup nel 2005 e aveva esordito in Nazionale maggiore sotto la gestione di Bernard Laporte, nel corso del Sei Nazioni 2004 contro l'.\nCon il Tolosa ha vinto complessivamente due titoli nazionali (oltre a quello citato anche quello del 2011) e altrettanti di campione d'Europa (il pi\u00f9 recente nel 2010).\nVanta un Grande Slam nel suo torneo del Sei Nazioni d'esordio, quello del , e a seguire un altro nel ; a tutta la ha rappresentato la in 44 incontri\nUn ennesimo infortunio, poi ricuperato in un mese, al ginocchio, aveva messo in forse la presenza di Servat alla , in cui la \u00e8 giunta seconda."}
{"id": "2418555", "revid": "258720", "url": "https://it.wikipedia.org/wiki?curid=2418555", "title": "Ernest J. King", "text": ""}
{"id": "2418556", "revid": "767487", "url": "https://it.wikipedia.org/wiki?curid=2418556", "title": "Minor Disturbance", "text": "Minor Disturbance \u00e8 l'unico EP del gruppo hardcore punk di Washington The Teen Idles, pubblicato su Dischord Records nel gennaio 1981."}
{"id": "2418557", "revid": "36426", "url": "https://it.wikipedia.org/wiki?curid=2418557", "title": "Cattedrale di Fiesole", "text": ""}
{"id": "2418558", "revid": "1573940", "url": "https://it.wikipedia.org/wiki?curid=2418558", "title": "Chiesa di Sant'Onofrio (Lanciano)", "text": "La chiesa di Sant'Onofrio \u00e8 un luogo di culto cattolico dell'omonima frazione di Lanciano, in provincia di Chieti.\nStoria e descrizione.\nFu ricostruita nel 1962 in sostituzione di una precedente chiesa intitolata allo stesso santo, situata sulla cima di un colle alle spalle dell'attuale tempio. Essa, costruita nel 1467, fu gravemente danneggiata dai bombardamenti della seconda guerra mondiale, che ne causarono la chiusura al culto.\nL'accesso alla chiesa \u00e8 consentito dalle due rampe di scale contrapposte, che giungono al portale, con chiusura a timpano, posizionato in una nicchia che occupa in altezza tutta la facciata. Nella parte superiore vi \u00e8 una raffigurazione del Cristo, situata sopra un architrave marmoreo, che reca un'incisione dove \u00e8 riportato il nome del Santo cui \u00e8 intitolata la chiesa. I muri perimetrali esterni sono caratterizzati dalla composizione in pietra di pezzatura molto eterogenea, con giunture in cemento. La copertura a capanna, sporgente rispetto alla facciata, \u00e8 sostenuta da travi in cemento. Di cemento \u00e8 anche il piccolo campanile sulla falda destra. Immediatamente sotto la grondaia, nei muri laterali vi sono delle finestre quadrate. Caratteristiche nell'abside sono i due finestroni oblunghi a tutto sesto. Leggermente isolata dalla chiesa \u00e8 la torre campanaria, suddivisibile in cinque livelli, di fattura simile a quella della chiesa e caratterizzata dall'abbondante uso decorativo e di finitura del cemento. Sulla fiancata destra si trova una cappella semicircolare, mentre a sinistra vi \u00e8 un edificio adibito a canonica."}
{"id": "2418559", "revid": "707291", "url": "https://it.wikipedia.org/wiki?curid=2418559", "title": "Mustafa Merlika Kruja", "text": "Fu anche uno dei firmatari della dichiarazione di indipendenza albanese nel 1912.\nBiografia.\nDopo aver partecipato come volontario alla guerra italo-turca, nel 1912 fu sottoprefetto, nel 1913 provveditore agli studi, nel 1914 consulente del Ministero dell'Istruzione pubblica e nel 1918 Ministro delle Poste e telegrafi. Nel 1921 fu eletto deputato al parlamento albanese e nel 1924 fu nominato prefetto.\nIl 4 agosto 1939, in seguito all'unione personale dell'Albania alla corona d'Italia, Merlika-Kruja fu nominato senatore del Regno fino al 25 agosto 1944, data in cui dette le dimissioni. Tra il 4 dicembre 1941 ed il 19 gennaio 1943 ricopr\u00ec anche l'incarico di Primo ministro dell'Albania.\nDurante il suo mandato fu membro della Commissione degli affari esteri, degli scambi commerciali e della legislazione doganale."}
{"id": "2418566", "revid": "118554377", "url": "https://it.wikipedia.org/wiki?curid=2418566", "title": "Bar\u00e7a TV", "text": "Bar\u00e7a TV \u00e8 un canale televisivo spagnolo di tipo DVB-T, DVB-S e DVB-C di propriet\u00e0 del Futbol Club Barcelona e disponibile anche su Canal+. Il canale \u00e8 disponibile in catalano, inglese e spagnolo. Alcuni programmi di Bar\u00e7a TV sono mandati in onda anche su Fox Soccer Channel e ESPN. Originariamente il canale si chiamava \"Canal Bar\u00e7a\", il cambio di denominazione in quella attuale \u00e8 avvenuto nel febbraio 2004.\nIl canale trasmette vecchie immagini e gol del Barcellona, allenamenti, interviste e partite in differita. Bar\u00e7a TV \u00e8 stato trasmesso negli ultimi anni anche in Italia, tradotto in lingua italiana, da alcune emittenti sportive, che ne hanno diffuso la visione in diverse fasce orarie, su Sportitalia dapprima e su Gazzetta TV in seguito."}
{"id": "2418573", "revid": "767487", "url": "https://it.wikipedia.org/wiki?curid=2418573", "title": "Nocturnal Symphony", "text": "Nocturnal Symphony \u00e8 il primo demo della band greca Firewind. Il disco \u00e8 stato pubblicato nel 1998."}
{"id": "2418574", "revid": "666668", "url": "https://it.wikipedia.org/wiki?curid=2418574", "title": "Draga Sant'Elia", "text": ""}
{"id": "2418576", "revid": "838137", "url": "https://it.wikipedia.org/wiki?curid=2418576", "title": "Scherma ai XVI Giochi del Mediterraneo", "text": "I tornei di Scherma ai XVI Giochi del Mediterraneo si sono svolti presso il palazzetto dello sport \"S.Maria\" di Pineto, una struttura con una capienza di circa 1000 spettatori posta a circa 34 chilometri dal Villaggio Mediterraneo. Le competizioni si sono svolte sia in ambito maschile che in ambito femminile, mettendo in palio un totale di 4 ori, 4 argenti e 4 bronzi nelle seguenti specialit\u00e0:\nOgni Paese ha potuto iscrivere alla competizione un massimo di due atleti uomini e due atlete donne per ogni prova\nCalendario.\nLe gare hanno seguito il seguente calendario:"}
{"id": "2418581", "revid": "1543377", "url": "https://it.wikipedia.org/wiki?curid=2418581", "title": "Joe Hickerson", "text": "Biografia.\nPer trentacinque anni, fra il 1963 e il 1998 \u00e8 stato bibliotecario e direttore dell'Archive of Folk Culture dell'American Folklife Center che fa capo alla Library of Congress.\nHickerson lavor\u00f2 sul testo originale in lingua russa dei versi tratti dal romanzo \"Il Placido Don\", elaborati inizialmente da Seeger per la sua composizione portata al successo internazionale da diversi artisti fra cui Joan Baez.\nPartecip\u00f2 poi alla registrazione dell'LP \"Kumbayah\".\nAttivo in campo clinico e letterario, ricercatore, continua a tenere spettacoli specialmente nell'area dello stato di New York, nel Michigan e nella zona di Chicago."}
{"id": "2418582", "revid": "228587", "url": "https://it.wikipedia.org/wiki?curid=2418582", "title": "La Luz F\u00fatbol Club", "text": "La Luz F\u00fatbol Club, noto semplicemente come La Luz, \u00e8 una societ\u00e0 calcistica di Montevideo, in Uruguay.\nStoria.\nFondato il 19 aprile 1929 nel quartiere di Aires Puros della capitale uruguaiana, prese il nome di \"La Luz\" (la luce) in quanto i suoi fondatori si riunivano inizialmente in una cantina che era l'unico edificio nella zona ad essere dotato di corrente elettrica.\nNel 1999 ha stipulato un accordo con il movimento salesiano \"Tacur\u00fa\", di modo da permettere a giovani di estrazione sociale umile un'opportunit\u00e0 di iniziare la carriera calcistica nel vivaio del club.\nLa Luz \u00e8 un club professionistico. Ha militato a lungo nella \"Primera C\" (o \"Liga Metropolitana\", poi diventata Segunda Divisi\u00f3n Amateur de Uruguay, terza serie del campionato uruguaiano), torneo che ha conquistato ben 4 volte (record insieme al Villa Espa\u00f1ola).\nAl termine del torneo di \"Apertura\" del campionato 2008-09, problemi economici hanno costretto La Luz al ritiro anticipato. Nella stagione 2009-2010 non disputa alcun campionato AUF."}
{"id": "2418585", "revid": "767487", "url": "https://it.wikipedia.org/wiki?curid=2418585", "title": "La vergine di cera", "text": "La vergine di cera (\"The Terror\") \u00e8 un film horror statunitense del 1963 diretto da Roger Corman.\nTrama.\n1806. Un ufficiale francese, Andr\u00e8 Duvalier, sostiene di vedere una bella donna sul litorale. A seguito di un incidente, viene soccorso da un'anziana signora, che gli consiglia di recarsi al castello del Barone Von Leppe, negando per\u00f2 l'esistenza di alcuna ragazza.\nGiunto al castello, riconosce la ragazza nel ritratto di una donna, Ilsa, la Baronessa Von Leppe, morta per\u00f2 anni prima. Le continue apparizioni della ragazza portano il soldato ad investigare sull'accaduto. Duvalier scopre che, molto tempo prima, il Barone Von Leppe aveva sorpreso la moglie a letto con un amante. Furioso, aveva ucciso l'amante, Eric, e poi la stessa moglie. Per tutto il tempo, il fantasma di Ilsa era rimasta sotto il controllo dell'anziana contadina, che in realt\u00e0 era una strega. Essa aveva comandato al fantasma di tormentare il barone per vendetta, poich\u00e9 il Barone aveva ucciso proprio il figlio, Eric. Nel corso del film, il fantasma di Ilsa implora il barone di uccidersi, in modo che possano tornare insieme. Dopo molte esitazioni, il barone decide di farlo, forse per espiare i suoi crimini.\nDuvalier viene a sapere dal maggiordomo del castello, Stefan, che il barone vuole suicidarsi chiudendosi nella cripta e inondandola, ed inoltre, che, nel combattimento di molti anni prima, ad essere rimasto ucciso non era l'amante, bens\u00ec il barone. Da allora, l'amante, Eric, aveva assunto l'identit\u00e0 del Barone ed era arrivato a credere di esserlo veramente. In un folle tentativo di salvare la vita al suicida, rimarranno uccisi tutti, tranne il soldato, che tenter\u00e0 di salvare anche la ragazza, apparsa per prendersi gioco del folle Barone. Usciti dalla cripta, la ragazza si scioglier\u00e0 come se fosse di cera, rivelandosi il frutto di un terribile maleficio.\nProduzione.\nCorman volle girare il film in pochi giorni, cercando di utilizzare le scenografie utilizzate in un altro suo film, \"La citt\u00e0 dei mostri\", girato poco tempo prima.\nIl cast era composto, tra gli altri, da un giovanissimo Jack Nicholson e da Boris Karloff. L'attrice che interpreta la Vergine di cera \u00e8 la moglie di Jack Nicholson, Sandra Knight.\nDistribuzione.\nLa pellicola \u00e8 entrata nel pubblico dominio negli Stati Uniti."}
{"id": "2418590", "revid": "478814", "url": "https://it.wikipedia.org/wiki?curid=2418590", "title": "WTA Tier III", "text": "I Tornei WTA Tier III erano una serie di tornei di tennis femminili giocati dal 1988 al 2008.\nDal WTA Tour 2009, la WTA ha riformato tutte le categorie dei tornei femminili, inserendo la maggior parte di quelli della categoria \"Tier III\" nella nuova categoria chiamata International."}
{"id": "2418593", "revid": "94902", "url": "https://it.wikipedia.org/wiki?curid=2418593", "title": "Zone a traffico limitato", "text": ""}
{"id": "2418608", "revid": "767487", "url": "https://it.wikipedia.org/wiki?curid=2418608", "title": "Guglielmo Oppezzo", "text": "Carriera.\nHa esordito in Serie A con la maglia del Novara il 13 novembre 1949 in Novara- (5-1).\nHa giocato in massima serie anche con le maglie di e Juventus, collezionando complessivamente 199 presenze e 12 reti. Ha inoltre militato in Serie B con le maglie di Pro Vercelli e Palermo, totalizzando 80 presenze fra i cadetti.\nDurante la sua militanza nella Sampdoria ha collezionato una presenza nella Nazionale Under-21 e una nella Nazionale Under-23."}
{"id": "2418609", "revid": "458786", "url": "https://it.wikipedia.org/wiki?curid=2418609", "title": "Centro Cultural y Deportivo El Tanque Sisley", "text": "Il Centro Cultural y Deportivo El Tanque Sisley, noto semplicemente come El Tanque Sisley, \u00e8 una societ\u00e0 calcistica di Montevideo, in Uruguay.\nFondato il 17 marzo 1955 come \"Club Atl\u00e9tico El Tanque\", disput\u00f2 per i primi anni nelle \"ligas regionales\", prima di affiliarsi all'AUF nel 1959. Due anni dopo vinse il suo primo campionato, la serie A della Divisional Extra, terminata imbattuta.\nNel 1972 si fuse con lo Sportivo Italiano, ma gi\u00e0 nel 1974 le due societ\u00e0 si sciolsero. Nel 1981 si un\u00ec al \"Centro Cultural y Deportivo Sisley\", prendendo l'attuale nome.\nNel 1991 gioc\u00f2 la sua prima stagione in Primera Divisi\u00f3n. El Tanque giunse ultimo, ma comp\u00ec l'impresa di battere in una settimana al Centenario prima il Nacional (2-0) e poi il Pe\u00f1arol (1-0).\nNella stagione 2009-2010, El Tanque Sisley ha vinto il campionato di Segunda Divisi\u00f3n, conquistando cos\u00ec la sua seconda promozione in Primera Divisi\u00f3n."}
{"id": "2418610", "revid": "2018934", "url": "https://it.wikipedia.org/wiki?curid=2418610", "title": "Strada europea E11", "text": "La strada europea E11 \u00e8 un asse viario misto di classe A intermedia Nord-Sud.\nCollega la citt\u00e0 francese di Vierzon a Montpellier, restando interamente in territorio francese. \nL'itinerario passa inoltre accanto al Viadotto di Garabit, costruito dall'Eiffel ed utilizza il Viadotto di Millau, che \u00e8 alto oltre 270 m."}
{"id": "2418612", "revid": "767487", "url": "https://it.wikipedia.org/wiki?curid=2418612", "title": "Hacienda", "text": "Hacienda \u00e8 il nome spagnolo di una struttura tipica dell'Andalusia diffusasi in seguito nell'America Latina e negli ex territori messicani degli attuali Stati Uniti, consistente in una grande azienda agricola, con terreni per il pascolo, per l'agricoltura e talvolta persino miniere e fabbriche.\nAmerica Latina.\nNel Sud e Centro-America il proprietario della \"hacienda\" era chiamato \"hacendado\" o \"patr\u00f3n\" (padrone) mentre i suoi dipendenti erano chiamati \"peones\", \"campesinos\", \"vaqueros\" o \"gauchos\" (nel Cono Sud) ognuno dei quali svolgevano un compito ben preciso. Le loro occupazioni erano le seguenti:\nNell'America latina il sistema delle \"haciendas\" rimase in piedi anche a seguito del collasso dell'Impero Spagnolo nei primi decenni dell'Ottocento. In Messico furono messe fuorilegge nel 1917 a seguito della rivoluzione messicana, tuttavia alcuni aspetti tipici della societ\u00e0 delle haciendas sono ancora oggi parte dello stile di vita messicano, soprattutto nelle aree pi\u00f9 rurali."}
{"id": "2418620", "revid": "767487", "url": "https://it.wikipedia.org/wiki?curid=2418620", "title": "E101", "text": ""}
{"id": "2418623", "revid": "14430", "url": "https://it.wikipedia.org/wiki?curid=2418623", "title": "E101a", "text": ""}
{"id": "2418624", "revid": "1243", "url": "https://it.wikipedia.org/wiki?curid=2418624", "title": "Stazione di Gorizia Nord", "text": ""}
{"id": "2418626", "revid": "21880", "url": "https://it.wikipedia.org/wiki?curid=2418626", "title": "Shiitake", "text": ""}
{"id": "2418630", "revid": "729019", "url": "https://it.wikipedia.org/wiki?curid=2418630", "title": "Strada europea E13", "text": "La strada europea E13 \u00e8 un asse viario misto di classe A intermedia Nord-Sud.\nCollega la citt\u00e0 inglese di Doncaster a Londra, restando interamente in territorio inglese. \nCome tutte le strade europee nel Regno Unito non \u00e8 indicata in nessun luogo."}
{"id": "2418631", "revid": "20768", "url": "https://it.wikipedia.org/wiki?curid=2418631", "title": "Alberto Monroy (scienziato)", "text": "La vita.\nRampollo di una nobile famiglia siciliana, fu pioniere della biologia molecolare marina e, nel secondo dopoguerra, uno dei fondatori di questa disciplina in Italia, istituendo le scuole di Palermo e Napoli.\nDopo essersi diplomato presso l\u2019Istituto Gonzaga di Palermo, si iscrisse alla facolt\u00e0 di medicina dell\u2019Universit\u00e0 degli Studi di Palermo, fu precocemente attratto dalla biologia sperimentale, anche per l\u2019influenza dell\u2019anatomista E. Luna, nel cui istituto fu interno. Ricevette un\u2019educazione decisamente pi\u00f9 orientata alla biologia che alla medicina e questo influ\u00ec molto sulle sue successive scelte di carriera (Monroy, 1963-1964, p. 19).\nDopo un breve periodo nel laboratorio di T. Terni a Padova, nel 1936 il M. ottenne dall\u2019Accademia d\u2019Italia una borsa di studio di quattro mesi per un soggiorno di studio all\u2019estero. La spese all\u2019universit\u00e0 di Erlangen in Germania, presso il laboratorio di O. Mangold, primo allievo di H. Spemann.\nIn quel periodo l\u2019embriologia sperimentale attraversava una fase di rinnovamento, innescata alla met\u00e0 degli anni Venti proprio dagli esperimenti di Spemann e H. Mangold e dalla teoria degli \u00aborganizzatori\u00bb, porzioni dell\u2019embrione che influenzano lo sviluppo delle cellule circostanti indipendentemente dalla posizione. Negli anni Trenta, la caccia all\u2019organizzatore e la spiegazione della sua natura e modo di azione furono uno dei fronti pi\u00f9 avanzati della biologia, paragonabile per risonanza alla genetica americana.\nLaureatosi nel 1937 con una tesi dal titolo \"Contributi alla conoscenza della meccanica dello sviluppo del midollo spinale. Ricerche sperimentali in \u00abDiscoglossus pictus\u00bb\", fu nominato assistente presso l\u2019istituto di anatomia umana normale di Luna, dove continu\u00f2 anche durante la guerra le proprie ricerche sullo sviluppo e la rigenerazione della placca midollare negli anfibi.\nPreside della facolt\u00e0 di scienze matematiche, fisiche e naturali nell'Universit\u00e0 di Palermo, tra gli anni cinquanta e sessanta, ebbe anche la cattedra di anatomia comparata nel medesimo ateneo.\nPer oltre dieci anni diresse l\"'Istituto di biologia molecolare\" da lui fondato, oggi diventato \"Dipartimento di Biologia Cellulare e dello Sviluppo \"A. Monroy\"\".\nFond\u00f2 a Napoli il \"Laboratorio di embriologia molecolare del C.N.R.\" e diresse la Stazione zoologica Anton Dohrn di Napoli.\nNel 1956-55 si rec\u00f2 negli Stati Uniti presso il Marine Biological Laboratory di Woods Hole con una borsa di studio dove dalla fine degli anni sessanta cominci\u00f2 a passare regolarmente lunghi periodi di lavoro e dove mor\u00ec nel 1986.\nCon la moglie Anna aveva avuto tre figlie: Gabriella, Valentina e Beatrice Monroy.\nL'impegno politico.\nDa sempre vicino alla sinistra parlamentare, gi\u00e0 nel 1948 aveva aderito all\u2019Alleanza per la difesa della cultura, un gruppo d\u2019intellettuali che sosteneva il Fronte popolare. Nel 1975 fu eletto consigliere comunale di Napoli da indipendente nelle liste del Partito comunista italiano (PCI). Dimessosi nel 1978, chiese e ottenne la tessera del partito. Le sue simpatie progressiste gli crearono dissapori con i circoli nobiliari palermitani ma non con gli Stati Uniti d\u2019America, che mai in quarant\u2019anni gli negarono il visto d\u2019ingresso.\nLa ricerca.\nNel settembre del 1944, solo un anno dopo la liberazione di Napoli e in una situazione ancora d\u2019emergenza, il M. abbandon\u00f2 una sicura carriera accademica all\u2019universit\u00e0 di Palermo per un posto da caporeparto presso la Stazione zoologica, il celebre istituto internazionale di biologia marina. Nonostante le gravi difficolt\u00e0 pratiche, economiche e politiche, la ricerca non vi era stata mai interrotta e alla riapertura delle frontiere, dopo il 1945, essa recuper\u00f2 velocemente la sua frequentazione cosmopolita. Da capo del reparto di zoologia, prima, e di fisiologia dal 1949, il M. fu per otto anni testimone diretto e protagonista di tale rinascita e con la Stazione zoologica mantenne un legame strettissimo per tutta la vita. Negli anni Quaranta, Napoli era una capitale dell\u2019embriologia sperimentale: vi sopravvivevano tradizioni di ricerca in sistematica, citologia, fisiologia e biochimica e cominciavano ad attecchire la genetica e la biofisica, i nuovi approcci riduzionisti e quantitativi allo studio del vivente. Il M. sub\u00ec l\u2019influenza di questo eclettismo, mantenendo, da studioso dello sviluppo, una costante attenzione per la genetica cromosomica e, pi\u00f9 tardi, della biologia molecolare.\nI contatti stabiliti alla stazione gli aprirono molte porte. Nel 1948 fu per sei mesi al Wenner Gren Institut di Stoccolma, ospite di J. Runnstr\u00f6m. La scuola embriologica svedese era all\u2019epoca uno fra i maggiori centri mondiali per lo studio biochimico e fisiologico della fecondazione e dello sviluppo, e il M. ne sub\u00ec l\u2019influsso: adott\u00f2 come modello di studio il riccio di mare e studi\u00f2 i cambiamenti chimici superficiali dell\u2019uovo nelle diverse fasi della fecondazione e il meccanismo di prevenzione della polispermia, in collaborazione con sua moglie, Anna Oddo Monroy, e con lo stesso Runnstr\u00f6m.\nCome per molti fra i maggiori biologi italiani della sua generazione, tuttavia, il vero spartiacque della carriera del M. fu la prima esperienza statunitense, con un \"grant\" della Fondazione Rockefeller. Fra il 1949 e il 1951, fu dapprima al Rockefeller Institute di New York, con il biochimico A. Mirsky, poi al Marine Biological Laboratory di Woods Hole (Ma), dove conobbe A. Tyler, allievo di Morgan e fra i maggiori studiosi della fecondazione al mondo, con cui instaur\u00f2 una collaborazione scientifica lunga e fruttuosa, poi ereditata dalle rispettive scuole. Il laboratorio di Woods Hole fu per il M. un luogo d\u2019elezione, come e forse pi\u00f9 della Stazione zoologica: ammesso nel 1955 come membro della \"Corporation\" di scienziati che possiede e gestisce il centro, fu eletto \"trustee\" (membro del comitato di gestione) per il quadriennio 1972-76, e quindi \"emeritus\" negli anni Ottanta. Dai primi anni Cinquanta, vi spese quasi ogni estate, partecipando anche all\u2019attivit\u00e0 didattica del centro.\nNel dicembre 1951, ancora in America, accett\u00f2 l\u2019insegnamento di anatomia comparata nella facolt\u00e0 di scienze dell\u2019Universit\u00e0 di Palermo, e con esso la sfida di costruirvi da zero un centro di ricerca di livello internazionale. G. Reverberi lo accolse in poche stanze del suo istituto di zoologia, in via Archirafi, e la Fondazione Rockefeller elarg\u00ec un contributo di 5000 dollari per l\u2019equipaggiamento del laboratorio. Nella primavera del 1952 l\u2019istituto, intitolato ad A. Giardina, apr\u00ec i battenti: il personale era costituito dai soli M. e G. Giardina, assistente, cui fra il 1954 e il 1956 s\u2019aggiunsero E. Mutolo, V. D\u2019Amelio, R. Maggio e G. Giudice. Dal 1954 il M. divenne professore ordinario.\nNonostante il peso della didattica e l\u2019impegno accademico, gli anni palermitani furono i pi\u00f9 produttivi della vita del Monroy. In breve tempo, il piccolo istituto di Palermo s\u2019impose come uno dei principali centri europei per lo studio della fecondazione: malgrado la collocazione sfavorevole, esso \u00abaveva una clientela pi\u00f9 brillante e internazionale che il Grand Hotel all\u2019altro capo della citt\u00e0, o delle eleganti terme di Mondello\u00bb (Gross, p. 507). Oltre che dall\u2019universit\u00e0 e dal Consiglio nazionale delle ricerche (CNR), i fondi giungevano dai grandi enti scientifici internazionali (NATO, Euratom) e statunitensi (Atomic Energy Commission, National Institutes of Health, National Science Foundation). La Fondazione Rockefeller finanzi\u00f2 le ricerche dei gruppi del M. e Reverberi con due \"grants\" quinquennali, dal 1956 al 1964, per un totale di 85.000 dollari.\nFra il 1954 e il 1969, il M. fu preside della facolt\u00e0 di scienze, alla cui crescita lavor\u00f2 alacremente: nel 1965 vi chiam\u00f2 G. Sermonti alla cattedra di genetica e nel 1967 ottenne l\u2019istituzione del primo insegnamento di biologia molecolare in Italia, affidato a E. Scarano.\nNel secondo dopoguerra, lo studio sperimentale dello sviluppo fronteggiava uno stallo: l\u2019approccio morfologico allo sviluppo aveva da tempo esaurito il proprio impeto, n\u00e9 quello chimico aveva portato l\u2019atteso mutamento di paradigma. Il M. fece parte di quell\u2019avanguardia internazionale di scienziati che tentarono di interpretare lo sviluppo in termini d\u2019interazioni molecolari, con metodi biochimici, biofisici e immunologici. Nel corso degli anni Cinquanta, il suo gruppo segu\u00ec tre linee di ricerca principali: i mutamenti superficiali dell\u2019uovo alla fecondazione e il problema della fecondazione multipla; il metabolismo delle proteine nell\u2019uovo appena fecondato; l\u2019attivit\u00e0 dei ribosomi e dei mitocondri nelle prime fasi dello sviluppo. In particolare, Giudice, il M. e il giapponese E. Nakano ricorsero, fra i primi in Italia, ai radioisotopi per osservare l\u2019attivit\u00e0 dell\u2019uovo prima e dopo la fecondazione, riportando un rapido incremento nella sintesi proteica subito dopo la fusione dei gameti. In parallelo, con il gruppo di Tyler i palermitani affrontavano con le medesime tecniche la questione dell\u2019influsso reciproco di uovo e spermatozoo nelle primissime fasi della fecondazione.\nIl problema pi\u00f9 serio dell\u2019embriologia nella seconda met\u00e0 del ventesimo secolo restava, per\u00f2, il distacco dalla genetica, rappresentato simbolicamente nell\u2019incomunicabilit\u00e0 fra il nucleo (provincia dei genetisti) e il citoplasma (regno degli embriologi) e, a un livello pi\u00f9 fine, nel problema del rapporto tra DNA e proteine. Negli anni Cinquanta, la nascente biologia molecolare sembrava offrire la possibilit\u00e0 di colmare la distanza, grazie alla scoperta dei meccanismi di trascrizione e traduzione del DNA e all\u2019isolamento delle diverse famiglie di RNA coinvolti nel processo.\nLa transizione dall\u2019embriologia chimica alla cosiddetta \u00abembriologia molecolare\u00bb, negli anni Sessanta, fu guidata da una piccola \"\u00e9lite\" di ricercatori, e il M. vi ebbe un ruolo importante. Gli studi del suo gruppo sul metabolismo proteico nell\u2019uovo vergine e fecondato furono estesi a comprendere il metabolismo degli RNA e il ruolo dei complessi ribosomali nella sintesi proteica, nel quadro di una interpretazione regolativa e informazionale dell\u2019interazione nucleo-citoplasma.\nIn quel decennio, inoltre, il M. produsse i suoi contributi sintetici pi\u00f9 significativi: \"Chemistry and physiology of fertilization\" (New York, 1965); \"Fertilization: comparative morphology, biochemistry, and immunology\" (I-II, New York 1967-69) curato con Charles B. Metz e riedito in tre volumi nel 1987, nonch\u00e9 diversi capitoli in antologie scientifiche.\nNel 1966, con A.A. Moscona, fond\u00f2 la serie \"Current topics in developmental biology\", che diresse fino alla morte. Il progetto poggiava sulla considerazione che la biologia molecolare avesse contribuito all\u2019embriologia in termini \u00abessenzialmente metodologici e concettuali\u00bb (Monroy, 1970), in primo luogo evidenziando la comunanza dei meccanismi alla base dello sviluppo embrionale, della differenziazione cellulare e della rigenerazione. Ci\u00f2 comportava la reinterpretazione del processo di fecondazione come un caso particolare dei meccanismi di comunicazione e riconoscimento cellulari, centrali anche per l\u2019immunologia e la genetica molecolare e quindi, in prospettiva, la dissoluzione dell\u2019embriologia tradizionale in una scienza pi\u00f9 generale, la biologia dello sviluppo.\nNel 1962, insieme con C.B. Metz, C.R. Austin e L. Nelson, il M. organizz\u00f2 a Woods Hole, nel Massachusetts, il primo \"Training program in fertilization and gamete physiology\", un corso estivo di embriologia sperimentale che, grazie al sostegno dell\u2019NHI (National Institutes of Health) americano, fu per dodici anni un importante luogo di elaborazione e diffusione di nuove tecniche e teorie nel settore.\nDa ultimo il M. s\u2019impegn\u00f2 nella realizzazione, in Italia e in Europa, delle condizioni necessarie al progresso della biologia, specialmente alla promozione di un\u2019organizzazione interdisciplinare della ricerca, secondo l\u2019esempio americano.\nDal 1964 collabor\u00f2 con il Laboratorio internazionale di genetica e biofisica di Napoli, diretto da A. Buzzati Traverso, e in special modo con J. Brachet che ne dirigeva la sezione di embriologia molecolare. Nel 1967 sostitu\u00ed Brachet a capo della sezione e, nel 1969, lasci\u00f2 la cattedra palermitana per fondare a Napoli il Laboratorio di embriologia molecolare del CNR: gli anni del LEM (1969-76) coincisero con la definitiva maturazione della biologia dello sviluppo, come testimoniato dall\u2019influente sintesi, \"Introductory concepts in developmental biology\", pubblicata con Moscona nel 1979.\nNel 1976 il M. fu nominato direttore della Stazione zoologica di Napoli. Fra il 1976 e il 1980 guid\u00f2 l\u2019approvazione del nuovo statuto e la riorganizzazione dell\u2019ente, prima di lasciare la carica per dedicarsi al Laboratorio di biologia cellulare. Negli anni Ottanta, i suoi interessi si estesero all\u2019evoluzione molecolare (Halvorson e Monroy, 1985), espandendo cos\u00ec in una direzione pionieristica il suo caratteristico approccio comparativo.\nFu socio fondatore della \"International molecular biology organization\" nel 1962 e membro del suo \"Council\" dal 1970 al '75; membro del Comitato consultivo per la biologia dell\u2019Euratom dal 1963 al 1968; membro fondatore della \"International cell research organization\" e presidente della \"International society of developmental biology\" dal 1969 al 1974. Fu, inoltre, commendatore di Gran croce dell\u2019Ordine della Repubblica (1962), medaglia d\u2019oro ai Benemeriti della scuola, cultura e arte (1966) e membro dell\u2019Accademia nazionale delle scienze. \"Visiting professor\" in varie universit\u00e0 del mondo, fra cui la Rockefeller University (1964), il California Institute of Technology (1956 e 1960), l\u2019universit\u00e0 di Chicago (1972 e 1975), presso cui fu insignito di un \"honorary degree\" nel 1967. Fu membro onorario di diverse accademie straniere, fra cui l\u2019\"American academy of arts and sciences\" (1970), e ricevette il premio Brachet dell\u2019\"Acad\u00e9mie royale des sciences\" nel 1975.\nIl M. coltiv\u00f2 interessi anche fuori dal laboratorio. Scrisse di storia della scienza e fu sensibile alla divulgazione. Nel 1985 pubblic\u00f2 un volumetto, \"Alle soglie della vita\" (Roma-Bari), dedicato ai principi della biologia dello sviluppo, alle sue ricadute pratiche e ai connessi problemi etici. I suoi contributi a giornali nazionali, napoletani e palermitani su argomenti di scienza, politica e societ\u00e0 furono riuniti postumi in volume (\"Quello dei ricci di mare\", Caltanissetta 1988).\nAlberto Monroy si \u00e8 a lungo dedicato allo studio della fecondazione delle uova di riccio di mare, e fu uno dei primi ad utilizzare nei suoi esperimenti i microelettrodi a livello unicellulare.\nLe sue ricerche pionieristiche lo portarono a scoprire il fattore di inibizione della sintesi proteica nell'uovo vergine, individuandolo in una proteina che ostacola l'aggregarsi dei ribosomi in poliribosomi.\nStudi recenti, effettuati dall\"'Istituto di biomedicina e immunologia molecolare \"A. Monroy\"\" del C.N.R. di Palermo, hanno largamente dimostrato come molte delle sue intuizioni, all'inizio della sua carriera reputate da alcuni estreme, e talvolta scarsamente produttive, siano in realt\u00e0 perfettamente in accordo con i risultati sperimentali. Questi studi dimostrano come egli fu all'avanguardia nel proporre idee oggi comunemente accettate da tutti. In particolare, \u00e8 stata dimostrata la possibilit\u00e0 di applicare allo studio delle malattie umane i risultati ottenuti da Monroy sulle cellule staminali derivate dal riccio di mare.\n\"Grazie al sequenziamento\" - ha fatto sapere una ricercatrice- \"\u00e8 stato possibile ottenere il primo genoma di un echinoderma clonato che contiene 23.500 geni, di cui la met\u00e0 utilizzati nello sviluppo dell'embrione. Il risultato scientifico si colloca sulla scia degli studi di Alberto Monroy, cui \u00e8 dedicato l'Istituto di Palermo, che nei primi anni sessanta inizi\u00f2 le ricerche a livello molecolare e fu tra i primi ad estrarre l'RNA dall'uovo di riccio di mare\".\nTali studi embriologici sono finalizzati ad applicare i risultati ottenuti lavorando sul genoma del riccio di specie americana all'analisi dei meccanismi del funzionamento di geni analoghi a quelli umani.\nUlteriori recenti studi, sempre condotti dall\"'Istituto di biomedicina e immunologia molecolare Alberto Monroy\" del C.N.R. di Palermo, hanno dimostrato quanto la ricerca sugli embrioni del riccio di mare possa contribuire alla delucidazione dei meccanismi della patogenesi della malattia di Alzheimer. Questi risultati costituiscono un primo passo verso lo sviluppo di una possibile prevenzione primaria di questa malattia\nPubblicazioni.\nAlcuni scritti di Alberto Monroy sono stati pubblicati nel volume \"A. Monroy. Quello dei ricci di mare\" edito nel 1988 da Sciascia Editore."}
{"id": "2418640", "revid": "33689", "url": "https://it.wikipedia.org/wiki?curid=2418640", "title": "Charlie Smith", "text": ""}
{"id": "2418641", "revid": "393736", "url": "https://it.wikipedia.org/wiki?curid=2418641", "title": "The Life Before Her Eyes", "text": ""}
{"id": "2418642", "revid": "393736", "url": "https://it.wikipedia.org/wiki?curid=2418642", "title": "Sweet and Lowdown", "text": ""}
{"id": "2418645", "revid": "110157", "url": "https://it.wikipedia.org/wiki?curid=2418645", "title": "TALF", "text": "Il TALF Term Asset-Backed Securities Loan Facility \u00e8 un programma creato dalla Federal Reserve statunitense (FED), annunciato il 25 novembre 2008.\nIl programma sostiene il rilascio di titoli garantiti (ABS) da prestiti a studenti, prestiti per l'acquisto di auto, prestiti tramite carta di credito e altri prestiti garantiti dalla SBA Small Business Administration.\nPer effetto del TALF, la Federal Reserve Bank di New York ha prestato circa 1 miliardo di dollari in prestiti a garanzia limitata (\"nonrecourse\" in inglese), richiedendo che le garanzie collaterali siano valutate con una tripla A. Poich\u00e9 il denaro prestato dal TALF non proviene dal Tesoro degli USA, il programma non richiede l'approvazione del congresso\nLe ragioni del TALF sono state indicate dalla FED nel fatto che l'emissione di ABS \u00e8 diminuita rapidamente a settembre 2008 e si \u00e8 fermata a ottobre. Contemporaneamente i differenziali di tasso di interesse su tranches di prestiti del tipo tripla A sono saliti a livelli superiori alla norma, riflettendo premi per il rischio inusuali. Da mercati degli ABS \u00e8 derivata una quota rilevante di denaro destinato al credito al consumo e di prestiti alle piccole imprese garantite dalla SBA. Il deteriorarsi di tali mercati potrebbero limitare in modo significativo la disponibilit\u00e0 di credito alle famiglie e alle piccole imprese contribuendo ad un ulteriore peggioramento dell'attivit\u00e0 economica americana. Il TALF serve a aumentare la disponibilit\u00e0 di credito e a favorire l'economia facilitando l'emissione di ABS a favore di consumatori e piccole imprese a un differenziale di interesse normale."}
{"id": "2418646", "revid": "767487", "url": "https://it.wikipedia.org/wiki?curid=2418646", "title": "Hot Tuna", "text": "Gli Hot Tuna sono un gruppo musicale statunitense formato alla fine degli anni sessanta dal chitarrista e cantante Jorma Kaukonen e dal bassista Jack Casady, provenienti dal gruppo rock psichedelico Jefferson Airplane. Il loro repertorio \u00e8 principalmente composto da pezzi classici di musica blues e folk di maestri come il Reverendo Gary Davis, Jelly Roll Morton, Bo Carter e Arthur \"Blind\" Blake, o anche da brani scritti dallo stesso Kaukonen, mentre la loro caratteristica principale \u00e8 la tendenza alla formazione di jam session e all'improvvisazione.\nStoria.\nGli Hot Tuna nacquero nel 1969 come progetto parallelo ai Jefferson Airplane per permettere alla cantante Grace Slick di riprendersi da un intervento chirurgico alla gola che le aveva impedito di esibirsi.\nJorma Kaukonen, Jack Casady, Paul Kantner e il nuovo batterista Joey Covington suonarono in diversi spettacoli in giro per San Francisco prima che i Jefferson Airplane riprendessero le esibizioni per promuovere l'album Volunteers.\nUna volta ripresa l'attivit\u00e0 dei Jefferson Airplane gli Hot Tuna si ritrovarono ad aprire per i loro concerti.\nIl repertorio iniziale era composto principalmente da brani degli Airplane, di Kaukonen e di artisti country-blues americani come Reverendo Gary Davis, Jelly Roll Morton, Bo Carter e Arthur \"Blind\" Blake.\nFormazione.\nCollaboratori dal vivo\nCollaboratori in studio\nEx componenti\nEx collaboratori dal vivo e in studio"}
{"id": "2418647", "revid": "1684799", "url": "https://it.wikipedia.org/wiki?curid=2418647", "title": "Jerzy Andrzejewski", "text": "\u00c8 considerato uno dei pi\u00f9 importanti rappresentanti della letteratura polacca moderna.\nBiografia.\nNato in una famiglia borghese, era figlio di un negoziante e della figlia di un medico di provincia. Ha iniziato a scrivere storie quando era molto giovane. Dopo aver terminato il liceo, frequenta l'Universit\u00e0 di Varsavia, come studente di letteratura polacca, ma contemporaneamente collabora intensamente con riviste letterarie come il settimanale \"Prosto z Mostu\", e non completa i suoi studi universitari. \nIl suo esordio risale al 1936 con \"Le vie inevitabili\", una raccolta di racconti, a cui segue il romanzo intitolato \"Disordine del cuore\", premiato dall'Accademia di letteratura polacca.\nSin dalle prime opere, emergono prepotentemente i temi centrali del suo lavoro, frutto di una ricerca intorno ai problemi morali riguardanti l'essere umano, la sua coscienza e la vita del suo paese.\nDurante la seconda guerra mondiale, Andrzejewski aderisce alla resistenza polacca, che operava a Varsavia. Riprende le pubblicazioni delle sue opere con la fine della guerra. \nSubito dopo la fine della seconda guerra mondiale, la sua esperienza di testimone dell'occupazione nazista, viene trasposta nelle sue opere, a cominciare da \"La notte\" (1946), e proseguendo con \"Cenere e diamante\", che ha fortuna all'estero e viene tradotto anche in italiano.\nNel 1949 Andrzejewski \u00e8 eletto presidente dell'Unione degli scrittori polacchi, e utilizza il realismo sovietico nei suoi scritti per difendere il comunismo. Nel 1952 \u00e8 nominato direttore di \"Przegl\u0105d Kulturalny\", un settimanale culturale di grande importanza, carica che ha mantenuto fino al 1954. Sempre nel 1952 \u00e8 nominato membro del Parlamento, carica che ha conservato fino al 1957, quando si \u00e8 dimesso in segno di protesta contro la censura.\nDopo il 1957, ossia con l'inizio di un periodo di maggiore distensione politica e sociale in Polonia, che ha consentito una maggiore libert\u00e0 di espressione agli artisti ed ai letterati, l'autore ha potuto pubblicare una delle sue opere pi\u00f9 significative, quale \u00e8 \"Buio sulla terra\", ambientata all'epoca della inquisizione spagnola, e ricca di allusioni al regime staliniano.\nAnche il volume di opere intitolato \"Quasi un boschetto\", contiene il racconto \"La volpe d'oro\", che con la sua acuta analisi di psicologia infantile, riscuote un'eco internazionale.\nNel 1968 scrive \"Apelacja\" (\"L'appello\"), che attacca direttamente il regime comunista, e quindi non \u00e8 pubblicato in Polonia.\nNel 1976 \u00e8 stato uno dei membri fondatori dell'opposizione (Comitato di difesa degli operai), composto da intellettuali, il cui scopo era quello di assistere le famiglie dei lavoratori scioperanti. \nSuccessivamente, Andrzejewski ha dato il suo contributo al movimento anti-comunista Solidarno\u015b\u0107.\nAlcuni suoi lavori, come ad esempio \"Cenere e diamanti\" hanno dato spunto ad una trasposizione cinematografica, realizzata dal titolato regista polacco Andrzej Wajda.\nAndrzejewski muore per un attacco cardiaco il 19 aprile 1983."}
{"id": "2418651", "revid": "278830", "url": "https://it.wikipedia.org/wiki?curid=2418651", "title": "Arizona killers", "text": ""}
{"id": "2418658", "revid": "225988", "url": "https://it.wikipedia.org/wiki?curid=2418658", "title": "Airys", "text": ""}
{"id": "2418660", "revid": "729019", "url": "https://it.wikipedia.org/wiki?curid=2418660", "title": "Strada europea E17", "text": "La strada europea E17 \u00e8 un asse viario misto di classe A intermedia Nord-Sud.\nCollega la citt\u00e0 belga di Anversa a Beaune (Francia)."}
