{"id": "2583632", "revid": "83531", "url": "https://it.wikipedia.org/wiki?curid=2583632", "title": "Extremis", "text": "Extremis \u00e8 un arco narrativo in sei parti della serie \"The Invincible Iron Man\" (vol. 4), pubblicata dalla Marvel Comics. La storia, scritta da Warren Ellis e disegnata da Adi Granov, \u00e8 stata inserita nei primi sei albi. Prende il titolo dal nome del virus tecnorganico in grado di far sviluppare nuove capacit\u00e0 a un corpo umano, e che cambia radicalmente per Iron Man le possibilit\u00e0 di utilizzo della tecnologia delle sue armature.\nTrama.\nTony Stark sta lavorando per migliorare la velocit\u00e0 di risposta dell'armatura agli impulsi nervosi, quando alla FuturePharm, importante casa farmaceutica viene trovato morto suicida il dottor Killian, un uomo che stava lavorando a Extremis, un tecnovirus in grado di modificare l'organismo di un uomo e di renderlo un'arma letale e semi-indistruttibile.\nA questo progetto sta lavorando anche Maya Hansen, amica di vecchia data di Tony; lei rivela a Stark che una dose di Extremis (ne esistono solo due al mondo) \u00e8 stata rubata, ma che non \u00e8 stata testata poich\u00e9 lo Stato aveva tagliato i fondi al progetto.\nTony e Maya si recano da un loro conoscente esperto in materia, e durante questo incontro il video-telefono di Stark inizia a trasmettere un notiziario le cui immagini presentano molti morti, un incendio di grandi proporzioni e dei testimoni superstiti che affermano che a causare tutto ci\u00f2 sia stato un singolo uomo disarmato: un uomo potenziato da Extremis, cio\u00e8 Mallen, un criminale che ha ottenuto una dose del virus e ne \u00e8 sopravvissuto.\nTony, indossando l'armatura, lo rintraccia e lo attacca, mentre la polizia arresta i suoi complici; lo scontro \u00e8 violentissimo, ma Stark ha la peggio, rimanendone quasi ucciso (mano fratturata, gamba spezzata, diverse emorragie interne); Mallen, invece, ne esce con qualche ferita superficiale, immediatamente curata grazie alla sua biologia potenziata dal virus, e fugge correndo a circa 300\u00a0km/h, dimostrando che il virus potenzia anche il suo fisico. Iron Man, impossibilitato a muoversi, viene quindi trasportato via da Maya, la quale scopre che sotto l'armatura c'\u00e8 il suo amico Tony, il quale le chiede di immettere nel suo organismo una dose modificata di Extremis. Maya spiega che per entrare nella camera dove si trova il virus servono la sua chiave e quella di Killian. Dopo procede all'operazione... Stark, dopo un breve coma in cui rivive i giorni di prigionia dai terroristi dalla quale scappa creando il primo modello dell'armatura, grazie al virus si ritrova completamente guarito dalle sue ferite e con l'abilit\u00e0 di collegarsi mentalmente a qualsiasi tipo di dispositivo elettronico.\nOra Tony, collegato direttamente all'armatura, riesce a trovare Mallen, che non pu\u00f2 niente contro la nuova potenza dell'armatura potenziata con il tecnovirus, e viene ucciso da Tony, il quale afferma che lo odia perch\u00e9 \"l'ha costretto a farlo\".\nTony si reca poi da Maya, perch\u00e9 scopre che \u00e8 lei ad aver dato a Mallen il virus, al fine di testarlo, non potendo continuare la ricerca per via del taglio dei fondi. Infatti Mallen non poteva accedere alla camera di Extremis per rubarlo in quanto servivano le due chiavi. Maya viene perci\u00f2 fatta arrestare da Tony.\nIl virus.\nIl tecnovirus Extremis venne creato dalla dottoressa Maya Hansen in collaborazione con il Dr. Aldrich Killian. Il progetto aveva il fine ultimo di creare un sistema per incrementare le potenzialit\u00e0 umane, in modo simile a quanto fatto dal Dottor Abraham Erskine con la sua formula del Super-soldato; per questo venne sviluppato Extremis, un tecnovirus (in parte biologico e in parte meccanico), che poteva incrementare enormemente la resistenza di un uomo (trasformandolo in un Homo Extremis cio\u00e8 una vera e propria nuova specie). \nIl virus, composto di nanotubi di carbonio, prende il controllo del corpo umano inducendolo a ricostruirsi secondo le istruzioni date al campione. Inizialmente il corpo si trasforma completamente in una massa cicatriziale all'interno della quale il corpo vero e proprio inizia a essere modificato e migliorato dal virus. Dopo un breve periodo di coma il soggetto riemerge dal bozzolo ormai trasformato.\nIl virus pu\u00f2 donare diversi poteri a seconda della programmazione iniziale. Mallen dimostra:\nTony Stark utilizza una versione da lui stesso modificata del virus che, oltre a guarirlo da ogni ferita, gli dona la capacit\u00e0 di controllare qualsiasi congegno elettronico con il solo pensiero.\nPubblicazione in lingua italiana.\nLa storia \u00e8 stata pubblicata in Italia dalla Panini Comics a novembre 2006 in un volume per fumetterie della collana \"100% Marvel\" (il n. 44).\nIn seguito nel 2009 \u00e8 stata riproposta nel numero 11 della collana \"Supereroi - Le grandi saghe\" e nel 2011 in un'edizione cartonata comprendente materiale extra.\nAltri media.\nTelevisione.\nDa agosto 2013 su Sky \u00e8 disponibile una versione animata del fumetto chiamata appunto \"IRON MAN EXTREMIS\"."}
{"id": "2583633", "revid": "7", "url": "https://it.wikipedia.org/wiki?curid=2583633", "title": "Radio 2 Rai", "text": ""}
{"id": "2583641", "revid": "1504506", "url": "https://it.wikipedia.org/wiki?curid=2583641", "title": "Lingue ibero-caucasiche", "text": "Le lingue ibero-caucasico sono un'ipotetico gruppo linguistico proposto dal linguista georgiano Arnold Chikobava con lo scopo di definire dei rapporti di parentela tra le tre famiglie di lingue caucasiche, vale a dire:\nIl gruppo ibero-caucasico includerebbe anche alcune lingue estinte: le lingue hurro-urartee, che sono state connesse alle lingue caucasiche nordorientali, nonch\u00e9 hattico e kaskeo, collegate da alcuni linguisti alle lingue caucasiche nordoccidentale o alle summenzionate lingue hurro-urartee.\nStato della famiglia.\nL'ipotesi ibero-caucasica ha come premessa l'ipotesi che le lingue caucasiche nordoccidentali e nordorientali possano essere raggruppate nella famiglia delle lingue caucasiche settentrionali. Pertanto, le lingue caucasiche meridionali sarebbero un \"gruppo fratello\" delle lingue caucasiche settentrionali. Nonostante molti linguisti considerino probabile un collegamento tra le famiglie nordorientale e nordoccidentale, le affinit\u00e0 fra le tre famiglie sono ancora discusse. Infatti, non esistono prove definitive sulla presunta affinit\u00e0 tra le varie famiglie di lingue caucasiche, le quali sono classificate come gruppi linguistici isolati anche nell'esteso atlante linguistico mondiale di Joseph Greenberg. Pertanto, la definizione di \"lingue caucasiche\" rimane tuttalpi\u00f9 una conveniente designazione geografica, ma non un accertato phylum linguistico.\nNome della famiglia.\nL'\"iberico\" nel nome della famiglia si riferisce all'Iberia Caucasica \u2014 un regno situato nella Georgia orientale che dur\u00f2 dal IV secolo a.C. al V secolo d.C. (non relazionato affatto alla Penisola Iberica)."}
{"id": "2583643", "revid": "121170997", "url": "https://it.wikipedia.org/wiki?curid=2583643", "title": "Atrocitus", "text": "Atrocitus \u00e8 un personaggio immaginario, un supercriminale alieno nell'Universo DC. Creato da Geoff Johns e da Ethan Van Sciver, Atrocitus fu il primo arcinemico dell'ex Lanterna Verde Sinestro. Comparve per la prima volta in \"Green Lantern\" (quarta serie) n. 25 in uno spread di due pagine \"War of Light\", e fece la sua prima comparsa cronologica in \"Green Lantern\" (quarta serie) n. 29 come prigioniero del predecessore di Hal Jordan, Abin Sur.\nBiografia del personaggio.\n\"Green Lantern: Secret Origins\".\nQuando i Manhunters, riprogrammati da Krona, operarono una strage nel settore spaziale 666, Atrocitus fu uno dei soli cinque esseri viventi dell'intero settore a scampare alla morte. Questi cinque sopravvissuti si coalizzarono in un gruppo terrorista chiamato \"Cinque Inversioni\" (Five Inversions in originale), votati alla distruzione dei Guardiani dell'Universo e di tutti coloro che li servivano; Atrocitus ne divenne il leader. Costoro operarono un rituale che permise loro di arrivare nel futuro e di scoprire la profezia riguardante la \"Notte pi\u00f9 Profonda\" (o \"Blackest Night\"), che annunciava la fine della vita nell'universo. Formando un \"Impero delle Lacrime\", le Inversioni tentarono di distruggere i Guardiani, ma furono fermati e imprigionati sul pianeta Ysmault.\nQualche tempo dopo, Abin Sur cominci\u00f2 a visitare frequentemente Ysmault, ed inizi\u00f2 a fare sempre pi\u00f9 domande a proposito della Notte pi\u00f9 Profonda. Sur divenne ben presto ossessionato dalla profezia, convinto che gli stessi Guardiani nascondessero molte cose al riguardo, tanto da liberare Atrocitus dalla sua prigione, cos\u00ec che potesse guidarlo sulla Terra dove, secondo lui, si sarebbe avverata la profezia. Portato sulla Terra da una nave spaziale ed incarcerato in un costrutto d'energia creato dall'anello di Abin Sur, Atrocitus riusc\u00ec ad instillare in lui la paura, permettendole di infiltrarsi nei suoi costrutti ed indebolendoli abbastanza a lungo da permettergli di liberarsi. Dopo aver ferito gravemente la Lanterna Verde squarciandogli il petto, Atrocitus riusc\u00ec ad aprirsi un varco e a fuggire dalla nave spaziale danneggiata.\nAtterrato in un lago vicino ad una base aerea, e dopo aver ucciso alcuni membri delle truppe dell'Air Force, Atrocitus assassin\u00f2 due campeggiatori, adoperando le loro ossa e le loro interiora per praticare un rituale mistico che conteneva quello che sarebbe divenuto poi il giuramento delle Lanterne Rosse; scopo del rito era ottenere il nome di colui che sarebbe divenuto l'araldo della Notte pi\u00f9 Profonda: William Hand. Atrocitus cre\u00f2 un dispositivo servendosi di parti di pistole rubate che us\u00f2 come una bacchetta cosmica da rabdomante, e la utilizz\u00f2 per arrivare a lui. Rintracciato colui che, secondo la profezia, avrebbe avuto un ruolo fondamentale nella Notte pi\u00f9 Profonda, lo attacc\u00f2 con l'intenzione di eliminarlo. Ad interrompere il suo piano, tuttavia, giunsero Sinestro e la recluta Hal Jordan che lo affrontarono dopo aver messo Hand in salvo. Atrocitus utilizz\u00f2 il suo nuovo dispositivo per risucchiare l'energia dei loro anelli, lasciandoli praticamente inermi. Sinestro riusc\u00ec tuttavia a ricaricare gli anelli sfruttando la sua batteria del potere, ma la potenza di Atrocitus era tale da poter tener testa ad entrambi. Quando stava per schiacciare Sinestro con una pala meccanica, Jordan utilizz\u00f2 il suo anello per far saltare in aria il veicolo giallo, cosa che colse del tutto di sorpresa Atrocitus, convinto che gli anelli delle Lanterne Verdi non funzionassero contro nulla che fosse di colore giallo. Sconfitto, Atrocitus fu incarcerato da Sinestro, e portato su Oa. Fu pi\u00f9 tardi riportato su Ysmault da Sinestro, dove profetizz\u00f2 che il pianeta della Lanterna Verde, Korugar, sarebbe presto stato devastato dal caos e dal disordine. Attraverso questa profezia, Atrocitus e le altre Inversioni insitillarono la paura in Sinestro causandone, di fatto, la rovina: questi infatti assunse un atteggiamento sempre pi\u00f9 duro e dittatoriale su Korugar, e venne punito dai Guardiani con l'espulsione dal Corpo e l'esilio nell'Universo di Antimateria di Qward.\n\"Rage of The Red Lanterns\".\nDopo la guerra contro i Sinestro Corps, assistiamo alla nascita del Corpo delle Lanterne Rosse: su Ysmault, Atrocitus, liberatosi dalla crocifissione, adoperer\u00e0 la Batteria del Potere per uccidere il suo compagno Qull, reo di aver rivelato ad Abin Sur la profezia sulla Notte pi\u00f9 Profonda, condannandoli alla reclusione su Ysmault, battezzando cos\u00ec nel sangue e nella rabbia la nascita del suo Corpo. Il suo primo obbiettivo sar\u00e0 vendicarsi di quello che si proclamava \"Il pi\u00f9 grande tra le Lanterne Verdi\", ossia Sinestro, ignorando che questi da tempo aveva abbandonato il Corpo delle Lanterne Verdi per crearne uno con il suo nome.\nQuindi Atrocitus assassin\u00f2 i restanti membri dei Five Inversions, utilizzando il loro sangue per forgiare nuovi anelli rossi del potere, batterie rosse, e la Grande Batteria Rossa del Potere Centrale con base su Ysmault. Provvide quindi a reclutare altri esseri da tutto l'universo che fossero pieni di rabbia e odio, inclusa l'ex Lanterna Verde Laira. Molti di loro erano accomunati dall'aver subito perdite e vessazioni dal Sinestro Corps, e Atrocitus promise loro che il primo atto del Corpo delle Lanterne Rosse sarebbe stato la sua distruzione e la morte dello stesso Sinestro. Condusse le sue Lanterne Rosse in un assalto contro Sinestro mentre questi stava venendo trasferito da alcune Lanterne Verdi da Oa sul pianeta Korugar per essere giustiziato.\nLe Lanterne Rosse interruppero il combattimento tra le forze di Sinestro, giunte in soccorso del loro leader, e le Lanterne Verdi, uccidendo membri di entrambe le fazioni senza alcuna distinzione. Lo spregevole Atrocitus in persona uccise la Lanterna Verde pi\u00f9 anziana e potente Remnant Nod. Infine, Sinestro fu catturato e portato su Ysmault per essere giustiziato, e Hal Jordan, scontratosi con Atrocitus poco prima, venne lasciato nello spazio pensando fosse morto. Dopo aver portato Sinestro su Ysmault, Atrocitus lo crocifisse in attesa di ucciderlo personalmente. Tuttavia, a differenza dei Guardiani, che intenzionati ad eseguire una rapida esecuzione, Atrocitus era intenzionato a far soffrire Sinestro il pi\u00f9 a lungo possibile, vendicandosi delle sofferenze subite nel corso della sua prigionia. Morto Sinestro, i suoi obiettivi successivi sarebbero stati il suo pianeta natale, Korugar, e sua figlia, la cui identit\u00e0 fu scoperta da Atrocitus eseguendo un rituale usando il sangue del korugariano.\nQuando Hal Jordan, precedendo le Lanterne Blu, raggiunse Ysmault per salvare Sinestro, nonostante l'avvertimento di quest'ultimo, cadde vittima di un agguato di Atrocitus; crocifisso a fianco del suo vecchio mentore, Jordan ascolt\u00f2 da Atrocitus una nuova profezia: un giorno i Gurdiani gli avrebbero sottratto il suo pi\u00f9 grande amore, e ci\u00f2 l'avrebbe portato a ribellarsi, tornando ad essere un rinnegato, mentre l'universo si sarebbe diviso. Dopo aver portato Sinestro in salvo, le Lanterne Blu cominciarono ad andarsene, ma Jordan volle tornare indietro per Laira, che, resa senza controllo dall'anello rosso, lo attacc\u00f2, per finire uccisa da Sinestro nel tentativo di salvare Jordan. Accecato dalla rabbia, Jordan attacc\u00f2 a sua volta il korugariano e, dopo averlo intrappolato in un costrutto, si prepar\u00f2 ad eseguire la sentenza di morte con le proprie mani, contro i desideri delle Lanterne Blu. La rabbia provata da Jordan in quel momento non fu senza conseguenze: l'anello di Laira and\u00f2 a posizionarsi sul suo dito, tramutandolo in un nuovo membro del Corpo delle Lanterne Rosse. Jordan attacc\u00f2 le Lanterne Blu e Sinestro, finch\u00e9 Saint Walker non ebbe l'idea di infilargli il suo anello blu del potere. L'anello blu distrusse l'influenza di quello rosso, riportando Hal Jordan alla normalit\u00e0. Quindi, Jordan attacc\u00f2 Atrocitus, utilizzando i poteri di entrambi gli anelli, blu e verde e facendogli esplodere l'anello rosso in faccia. Sconfitto, la Lanterna Rossa si ritir\u00f2 sul lato oscuro di Ysmault, dove esegu\u00ec un altro rituale di sangue per scoprire l'ubicazione del pianeta base del Corpo delle Lanterne Blu.\n\"La notte pi\u00f9 profonda\".\nLe Lanterne Perdute vennero incaricate di recarsi su Ysmault a recuperare il corpo di Laira, in modo da offrirle una degna sepoltura ma caddero vittima di un'imboscata tesa loro da Atrocitus e dalle altre Lanterne Rosse. Nel corso dello scontro, molti anelli neri del potere scesero su Ysmault, resuscitando come morti viventi tanto Laira quanto le Inversioni uccise tempo prima da Atrocitus; queste lo attaccheranno, e sar\u00e0 Qull a strappargli il cuore dal petto, ignorando che l'anello rosso l'ha rimpiazzato, assumendo il ruolo di organo vitale principale. Conclusa la lotta con i suoi ex-compagni, Atrocitus si recher\u00e0 su Okaara, in caccia dell'Agente Arancione Larfleeze, deciso ad appropriarsi della sua Batteria del Potere; i due devono prima vedersela con l'intero Corpo Arancio, tornato come Lanterne Nere; messi ben presto a mal partito, verranno tratti in salvo dall'intervento di Indigo-1, Carol Ferris, Sinestro, Hal Jordan e di Saint Walker, il cui potere combinato spazzer\u00e0 via gli avversari; l'arrivo degli ex Guardiani Ganthet e Sayd scatener\u00e0 tutta la rabbia di Atrocitus, acuita ancora di pi\u00f9 dall'esser riportato su Ryut, sua terra d'origine resa un deserto di morte dal genocidio operato dai Manhunters; solo l'intervento di Saint Walker, che riuscir\u00e0 ad entrare in empatia con lui (entrambi condividono la rabbia per la perdita dei propri cari), ne placher\u00e0 la collera. Atrocitus quindi decider\u00e0 di combattere per la vita con gli altri leader dei Corpi, accantonando la sua sete di vendetta fino al termine della Notte Pi\u00f9 Profonda. Nella battaglia di Coast City, la Lanterna Rossa si batter\u00e0 in prima linea, affrontando lo Spettro, tornato come Lanterna Nera: Atrocitus si sente in assonanza con lui, espressione della Collera Divina e per un attimo riesce anche a sottometterlo, annettendolo al suo Corpo; l'entit\u00e0, tuttavia, non pu\u00f2 esser controllata in alcun modo. Quindi si trova opposto a Mano Nera, e, ricordando il loro precedente incontro, rimpiange di non averlo ucciso quando ne ha avuto la possibilit\u00e0. Sconfitti definitivamente Nekron e le Lanterne Nere, Atrocitus fa ritorno su Ysmault.\n\"Nel giorno pi\u00f9 splendente\".\nAd Ysmault, Atrocitus verr\u00e0 contattato da Guy Gardner e Ganthet: questi gli propone di riconsiderare l'attacco al Corpo delle Lanterne Verdi e ai Guardiani, in cambio di qualcosa a cui la Lanterna Rossa tiene tantissimo. Atrocitus torna quindi sulla Terra, per prender parte alla caccia alle Entit\u00e0; per rintracciarle, praticher\u00e0 un rituale sciamanico usando le ossa e le interiora di un gruppo di teppisti che massacra brutalmente sulla metropolitana di New York. Raggiunto da Carol Ferris, Hal Jordan e Sinestro, Atrocitus si scontrer\u00e0 con loro, rivelando di aver imparato a creare costrutti con l'anello rosso. I quattro vengono per\u00f2 interrotti da Lobo, alla caccia della Lanterna Rossa per riscuotere una taglia sulla sua testa; per quanto potente, lo czarniano non \u00e8 in grado di affrontare simultaneamente le quattro Lanterne e, dopo una dura lotta, si arrender\u00e0, tornando nello spazio; in seguito si apprender\u00e0 che i due erano d'accordo e che l'intera battaglia altro non era che una messinscena allo scopo di distrarre i membri degli altri Corpi dai reali scopi di Atrocitus. Questi, assieme a Sinestro, si metter\u00e0 sulle tracce del Massacratore, Entit\u00e0 della Rabbia; seguendo la scia di distruzione che lascia sulla sua strada, a sua volta alla ricerca di un ospite da abitare, i due arriveranno al penitenziario di Deer Lodge, semidevastato dall'Entit\u00e0, dove Atrocitus distrugge tre autobus colmi di assassini seriali evacuati dalle celle, massacrandone crudelmente gli occupanti, disgustato da quella che giudica eccessiva clemenza nei loro confronti: secondo lui, chi prende una vita merita di perdere la propria. Abbandonato da Sinestro (accorso a salvare la figlia Soranik su Qward), Atrocitus, attraverso il sangue di due nuove vittime, riuscir\u00e0 finalmente a rintracciare il Massacratore: l'Entit\u00e0 irrompe nel braccio della morte di un penitenziario, nel corso di un'esecuzione; il condannato si fa beffe del padre di una delle sue vittime ed il Massacratore, avvertitane la rabbia, cerca di usarlo come ospite, venendo fermato dallo Spettro che, dopo avergli intimato di abbandonare la Terra, ingaggia una lotta con lui. L'intromissione di Atrocitus consente tuttavia all'Entit\u00e0 di unirsi al prescelto, il cui primo atto \u00e8 uccidere brutalmente l'assassino di sua figlia; l'intervento congiunto dello Spettro e di Atrocitus riesce comunque a separare i due, con l'Entit\u00e0 che verr\u00e0 rinchiusa nella Lanterna di quest'ultimo. Atrocitus, accortosi dell'intenzione dello Spettro di condannare l'uomo unitosi al Massacratore, si schierer\u00e0 in sua difesa, sostenendo che l'aver eliminato chi ha ucciso sua figlia non basta comunque a bilanciarne la perdita. Lo Spettro rinuncia quindi a giudicare entrambi, affermando che la missione di Atrocitus contro Krona \u00e8 sacra e non pu\u00f2 essere interrotta. La Lanterna Rossa, raggiunti gli altri membri dei Corpi al momento sulla Terra, si intromette nello scontro tra Hal Jordan e Krona, assalendo ferocemente quest'ultimo. L'attacco non sortisce effetto, esattamente come quello operato simultaneamente dalle Lanterne Indaco, Hal Jordan, Carol Ferris, Larfleeze, Saint Walker e lo stesso Atrocitus: Krona scatena contro di loro Ofide (entit\u00e0 dell'Avarizia) e, dopo aver sottomesso anche il Massacratore, estratto dalla Lanterna Rossa, riesce a dileguarsi. I leader dei Sette Corpi sono dunque nuovamente costretti ad unire le forze contro un comune nemico; i sette, seguendo le tracce lasciate da Krona e dalle Entit\u00e0, giungono su Ryut, e qui si trovano al cospetto del Libro del Nero.\nLa Guerra delle Lanterne Verdi.\nDinanzi al Libro, Atrocitus svela la natura del suo patto con Gardner e Ganthet: questi aveva rivelato alla Lanterna Rossa che il genocidio del settore 666 era stato provocato da Krona, che aveva volontariamente alterato il programma che regolava le azioni dei Manhunters allo scopo di dimostrare ai Guardiani i limiti di una forza di polizia priva di emozioni; in cambio della rinuncia a distruggere il Corpo delle Lanterne Verdi, Ganthet aveva dunque offerto ad Atrocitus la vita di Krona. All'improvviso, il libro si apre e le sette Lanterne vengono attaccate da Lyssa Drak che li risucchia all'interno delle pagine del Libro. Grazie all'intervento di Sinestro, il solo a salvarsi \u00e8 Hal Jordan, che riesce a recuperare anche gli anelli degli altri. Nel corso della battaglia tra le Lanterne terrestri ed i Guardiani posseduti dalle Entit\u00e0, l'anello rosso di Atrocitus verr\u00e0 indossato da Guy Gardner. Liberato dalla prigione di carta grazie all'intervento di Kyle Rayner, che ne disegner\u00e0 la fuga su una delle pagine bianche del Libro, Atrocitus non riuscir\u00e0 in ogni caso ad ottenere la tanto agognata vendetta contro Krona, che trover\u00e0 la morte per mano di Hal Jordan.\nPoteri e abilit\u00e0.\nAtrocitus indossa un anello rosso del potere simile a quello della Lanterne Verdi, a parte il fatto che questo \u00e8 alimentato dalla rabbia e non dalla volont\u00e0.Chi utilizza un anello rosso ha poteri analoghi a quello di un anello di una Lanterna Verde o Gialla (creazione di costrutti, volo nello spazio, ecc.). I pieni poteri dell'anello rosso non sono ancora stati rivelati, ma fu affermato in \"Final Crisis: Rage of The Red Lanterns\" che gli anelli rossi hanno sostituito il cuore del portatore, pompando il sangue tinto di rabbia dal loro corpo attraverso la bocca. Hal Jordan riusc\u00ec a creare dei costrutti con questo anello, e, nel corso degli eventi narrati ne \"Il Giorno pi\u00f9 Splendente\" Atrocitus si dimostrer\u00e0 capace di fare altrettanto. Fu anche mostrato che l'energia dell'anello rosso corrompe l'aura degli altri anelli del potere e li brucia, compromettendo la capacit\u00e0 di un anello di essere utilizzato da un'altra Lanterna. A differenza degli altri membri del Corpo delle Lanterne Rosse, ridotte alla condizione di bestie rabbiose senza raziocinio, del tutto incapaci di creare costrutti e mantenerli, come fanno le Lanterne Verdi e le Lanterne Blu, Atrocitus \u00e8 nel pieno controllo delle sue facolt\u00e0 mentali e indossando il suo anello non \u00e8 vittima di questi limiti. L'energia corruttrice delle Lanterne Rosse pu\u00f2 essere sopraffatta e purificata dall'energia delle Lanterne Blu.\nAtrocitus \u00e8 un esperto nel combattimento corpo a corpo e possiede una naturale super forza e resistenza; \u00e8 forte al punto di squarciare un vagone o da sollevare agevolmente una scavatrice ed abbastanza resistente da resistere ad armi potenti e a colpi di esseri dotati di forza sovrumana come Superman, Aquaman o Shazam.\nIl suo affiancamento all'Impero delle Lacrime gli garantisce una grande dimestichezza con la magia sciamanica e la Negromanzia, che utilizz\u00f2 per forgiare gli anelli delle Lanterne Rosse e scovare la locazione di William Hand."}
{"id": "2583645", "revid": "247933", "url": "https://it.wikipedia.org/wiki?curid=2583645", "title": "Laja (Chile)", "text": ""}
{"id": "2583647", "revid": "335784", "url": "https://it.wikipedia.org/wiki?curid=2583647", "title": "Gasbeton", "text": ""}
{"id": "2583651", "revid": "124697762", "url": "https://it.wikipedia.org/wiki?curid=2583651", "title": "Wolfgang Reitherman", "text": "Biografia.\nNato a Monaco nel 1909, Wolfgang Reitherman, figlio di genitori tedeschi, si trasfer\u00ec negli Stati Uniti da piccolo. Nel 1934 approd\u00f2 alla Disney, dove diverr\u00e0 ben presto un apprezzato animatore, tanto da essere considerato nel tempo come uno dei cosiddetti \"Nine Old Men\". Esord\u00ec come animatore nel primo dei Classici Disney, \"Biancaneve e i sette nani\". Gi\u00e0 dal film successivo, \"Pinocchio\", lavor\u00f2 come direttore dell'animazione. Venne promosso al ruolo di regista da \"La bella addormentata nel bosco\", lavorando come supervisore e produttore nei film successivi.\nWoolie Reitherman s'era sposato con Janie Marie McMillan, da cui ebbe i figli Richard, Robert e Bruce Reitherman, i quali furono doppiatori in alcuni film diretti dal padre. I primi due si alternarono con Rickie Sorensen come voci di Semola nel film del 1963 \"La spada nella roccia\", mentre il terzo doppi\u00f2 Christopher Robin in \"Winny-Puh l'orsetto goloso\" e Mowgli ne \"Il libro della giungla\", lavorando poi tra gli anni novanta e duemila a diversi documentari naturalistici televisivi. Si ritir\u00f2 dalla Disney nel 1981. Mor\u00ec a Burbank nel 1985, 75enne, a causa d'un incidente stradale nei pressi della sua abitazione."}
{"id": "2583655", "revid": "15756", "url": "https://it.wikipedia.org/wiki?curid=2583655", "title": "Heinrich Campendonk", "text": "Biografia.\nIl suo percorso formativo segu\u00ec le tappe di Krefeld e di Monaco. Il suo maestro fu l'olandese Thorn-Prikker, simbolista mistico seguace dei Nabis e di Maurice Denis.\nNel 1911 intensific\u00f2 i contatti con il \"Neue K\u00fcnstlervereinigung M\u00fcnchen\", movimento artistico monacense, soprattutto con Franz Marc, August Macke e con Wassily Kandinsky. Prese parte anche al gruppo \"Der Blaue Reiter\".\nI suoi lavori, caratterizzati dal linguaggio di severe forme geometriche, sono molto influenzati dal futurismo e dall'espressionismo.\nNel 1920 comp\u00ec un viaggio in Italia, dove rimase favorevolmente colpito dalle opere di Giotto e dai mosaici ravennati. Il gusto artistico di Campendonk comprese anche la passione per la pittura votiva e per l'arte popolare, da cui deriv\u00f2 alcuni temi compositivi e le proporzioni delle figure.\nCon l'avvento del regime nazista nel 1933, fu tra i molti esponenti di arte moderna condannati come artisti degenerati, e perci\u00f2 gli fu proibito di esibire le sue opere. Si trasfer\u00ec quindi nei Paesi Bassi, dove trascorse il resto della sua vita lavorando alla Rijksakademie van beeldende kunsten in Amsterdam, prima come insegnante di arte decorativa, stampa e arte su vetro, dopo come direttore dell'accademia.\nNel 1956 Campendonk \u00e8 stato insignito del \"Quellinus Prize\" dalla citt\u00e0 di Amsterdam e nominato cavaliere dell'ordine Ordine del Leone dei Paesi Bassi (\"De Nederlandse Leeuw\").\nTra gli elementi fondamentali della sua pittore, si possono citare le strutture orfico-cubiste di Marc, il colore simbolista ispirato da Gauguin e la rappresentazione di un'umanit\u00e0 semplice e accostabile alla fauna nell'ambito di una mistica della natura."}
{"id": "2583656", "revid": "124123", "url": "https://it.wikipedia.org/wiki?curid=2583656", "title": "Paul Renner", "text": "Biografia.\nIl giovane Paul Renner studi\u00f2 pittura a Berlino, Monaco e Karlsruhe. Dal 1925 al 1926 insegn\u00f2 le materie grafica pubblicitaria e tipografia presso la scuola di arte di Francoforte. Fu invitato a partecipare al Deutscher Werkbund.\nDal 1926 condusse le scuole grafiche di formazione professionale a Monaco dove nel 1927 divenne direttore. Nel 1933 il regime nazista lo allontan\u00f2 dall'insegnamento.\nTra il 1927 e il 1931 inizia a progettare i caratteri Futura e Neuzeit per la fonderia Bauer. Entrambi sono caratteri geometrici, di chiara ispirazione bauhausiana."}
{"id": "2583661", "revid": "92723", "url": "https://it.wikipedia.org/wiki?curid=2583661", "title": "Adolf Erbsl\u00f6h", "text": "Nel 1909 fece la sua prima mostra personale presso il Kunstverein di Barmen. Nello stesso anno fond\u00f2 con Wassily Kandinsky, Alexej von Jawlensky, Gabriele M\u00fcnter, Marianne von Werefkin, Alexander Kanoldt, Wladimir von Bechtejeff, Karl Hofer e Alfred Kubin la Neue K\u00fcnstlervereinigung M\u00fcnchen (NKVM), precursore del movimento artistico Der Blaue Reiter."}
{"id": "2583662", "revid": "113392648", "url": "https://it.wikipedia.org/wiki?curid=2583662", "title": "Lena Christ", "text": "Biografia.\nUno dei suoi capolavori \u00e8 il romanzo \"Rumpelhanni\", pubblicato a Monaco di Baviera nel 1916, tutto ambientato in un ambiente rurale povero e misero.\nAmmalata di tubercolosi, Lena Christ si tolse la vita a 38 anni, dopo che il suo ex marito gli avevo dato una bottiglietta di Zyankali.\nDal 2000 il suo busto si trova nella Ruhmeshalle, il Panteon dei celebri bavaresi, costruito dal re Luigi I di Baviera. \u00c8 stata la prima donna ad essere onorata nella Ruhmeshalle, e viene celebrata come una delle grandi scrittrici di lingua tedesca/bavarese."}
{"id": "2583665", "revid": "1372005", "url": "https://it.wikipedia.org/wiki?curid=2583665", "title": "Schalom Ben-Chorin", "text": "Ben-Chorin lavor\u00f2 con determinazione per il dialogo cristiano-ebraico, per il superamento dell'antisemitismo cristiano e per la possibilit\u00e0 di una teologia dopo la tragedia di Auschwitz.\nIl suo nome significa \"Pace, figlio della Libert\u00e0\"."}
{"id": "2583666", "revid": "767487", "url": "https://it.wikipedia.org/wiki?curid=2583666", "title": "Franco Jadanza", "text": "Biografia.\nFondatore assieme a Maurizio Arcieri, Renato Vignocchi detto Ren\u00e8, Ferruccio Sansoni detto Ferry dei New Dada, Giorgio Fazzini e Riki Rebaioli, in seguito allo scioglimento del gruppo incide alcuni singoli come solista usando lo pseudonimo Luca D'Ammonio (ed avendo un notevole successo nel 1977 con \"Ragazzina\").\nForma poi il gruppo di rock progressivo dei Dragon, con cui incide un album nel 1981 (etichetta Best Sound, distribuzione RCA Italiana), prodotto dall'etichetta di sua propriet\u00e0 Hit Promotion. Con i Dragon partecipa a numerose trasmissioni sia della Rai che di Canale 5.\nIn seguito si trasferisce in Canada, dove, nel 2013, riforma i New Dada con artisti italo-canadesi."}
{"id": "2583667", "revid": "400694", "url": "https://it.wikipedia.org/wiki?curid=2583667", "title": "Luca D'Ammonio", "text": ""}
{"id": "2583672", "revid": "31886", "url": "https://it.wikipedia.org/wiki?curid=2583672", "title": "Julij Martov", "text": "Assieme a Lenin a Monaco di Baviera, dove viveva nel quartiere di Schwabing, negli anni dieci era uno dei redattori di \"Iskra\". Fu portavoce dei menscevichi nel Partito Operaio Socialdemocratico Russo. Inoltre, fond\u00f2 in Russia i primi giornali e riviste in lingua ebraica e yiddish: \"Hamelits\", \"Kol Mevasser\", \"Yidisher Folksblat\", e \"Vestnik Russkikh Evreev\".\nEra un vecchio amico e mentore di Lev Trockij, con il quale per\u00f2 in seguito ruppe ogni rapporto. Trockij lo defin\u00ec \"l'Amleto del socialismo democratico\".\nBiografia.\nMartov nacque in una famiglia del ceto medio ebraico a Costantinopoli (l'odierna Istanbul), in Turchia. Sua sorella era la futura leader dei menscevichi Lydia Dan, moglie di F\u00ebdor Dan.\nNel periodo 1891\u201392 si avvicin\u00f2 al Marxismo. A tal proposito disse: \nSi rec\u00f2 a studiare nella capitale russa, ma rest\u00f2 ben presto coinvolto in attivit\u00e0 politiche illegali che lo condussero ad essere arrestato nel 1892. Condannato al confino, si stabil\u00ec a Vilnius, dove era iniziata l'agitazione socialista tra i lavoratori nella regione.\nDurante l'esilio all'estero, difese e appoggi\u00f2 gli attacchi della borghesia liberale nei confronti del regime autocratico, avvertendo per\u00f2 del pericolo insito in un'eventuale coalizione con essi, visti i diversi obiettivi politici che dividevano socialisti e liberali. Si oppose fermamente all'ascesa della nuova corrente \"revisionista\" all'interno del marxismo rappresentata principalmente da Eduard Bernstein, sostenendo la rivoluzione contro il riformismo e denunciando le alleanze con la borghesia e l'ingresso nel governo francese di Alexandre Millerand.\nIn Russia, Martov conobbe Vladimir Lenin e insieme a lui e con un piccolo gruppo di intellettuali marxisti, fond\u00f2 nel 1895 l'Unione di lotta per l'emancipazione della classe operaia. I fondatori furono arrestati quasi subito, anche se l'iniziativa riscosse qualche successo nel 1896 in attivit\u00e0 locali a supporto di 30,000 lavoratori. Sia Martov che Lenin furono esiliati in Siberia: Martov venne mandato a Turuchansk nell'Artide (dove contrasse la tubercolosi che alla fine lo uccider\u00e0), mentre Lenin fu destinato a \u0160u\u0161enskoe nella meno rigida cosiddetta \"Italia siberiana\". Costretto a lasciare la Russia visse in esilio insieme ad altri rifugiati politici. Nel giugno del 1898 apprese la notizia della fondazione, avvenuta a Minsk, del Partito Operaio Socialdemocratico Russo ed ader\u00ec a esso. Nel 1900 fu uno dei membri fondatori, con Lenin, del giornale \"Iskra\" (\"\u0418\u0441\u043a\u0440\u0430\", \"La scintilla\"). A Monaco di Baviera, Martov fu uno degli editorialisti insieme a Lenin e Aleksandr Nikolaevi\u010d Potresov. Successivamente, si rifiut\u00f2 di collaborare ancora al giornale insieme a Lenin e Plechanov, dopo che Lenin aveva estromesso i tre veterani menscevichi Aksel'rod, Potresov e Vera Zasuli\u010d.\nScissione del POSDR tra bolscevichi e menscevichi.\nInizialmente, in buoni rapporti con l'Unione Generale dei Lavoratori Ebrei (Bund), in seguito Martov avrebbe avuto un atteggiamento critico verso il Bund opponendosi ad esso per uniformarsi alle posizioni del Partito Operaio Socialdemocratico Russo. Durante il secondo Congresso del POSDR, tenutosi a Londra nel 1903, ci fu una disputa tra Martov e Lenin circa la definizione di membro del partito. Lenin aveva pubblicato le sue idee nel saggio \"Che fare?\", che era considerato il documento ufficiale del \"gruppo Iskra\" capeggiato da Lenin e Martov. Tuttavia, nel congresso di Londra, le differenti vedute sullo statuto del partito tra i membri del gruppo sancirono una spaccatura tra i due. Il 17 novembre il partito si separ\u00f2 in due frazioni inconciliabili: i bolscevichi (\u0431\u043e\u043b\u044c\u0448\u0435\u0432\u0438\u0301\u043a; da Bolshinstvo - \"maggioranza\" in russo), capeggiati da Lenin, e i menscevichi (\u043c\u0435\u043d\u044c\u0448\u0435\u0432\u0438\u0301\u043a; dal russo Menshinstvo, \"minoranza\"), guidati da Martov. Contraddittoriamente, i menscevichi erano in realt\u00e0 la fazione maggioritaria, tuttavia i nomi menscevico e bolscevico facevano riferimento al voto tenutosi in quel congresso del 1903 per decidere il comitato di redazione del giornale di partito \"Iskra\".\nMartov concepiva il partito come un'organizzazione di massa. Secondo Lenin, in condizioni nelle quali \"stabilire un limite tra il rivoluzionario e il parolaio ozioso\" era gi\u00e0 difficile, Martov \"spalancava le porte del partito a qualsiasi avventuriero\" e a \"ogni sorta di opportunisti\", proprio quando almeno una terza parte di esso gi\u00e0 \"era composta da intriganti\".\nRivoluzione del 1905.\nLa sconfitta russa nella guerra russo-giapponese e la successiva rivoluzione causarono la momentanea perdita di importanza delle dispute interne al partito. Nel mese di aprile 1905, tuttavia, i bolscevichi tennero un congresso del partito a Londra, mentre i menscevichi risposero con un proprio congresso a Ginevra in maggio. In esso Martov difese la democratizzazione del partito, l'introduzione dell'elezione delle cariche direttive e l'astensione dell'organizzazione dal governo del Paese, che considerava immaturo per un governo socialista.\nDurante la rivoluzione del 1905, Martov sostenne che il ruolo dei rivoluzionari doveva essere quello di oppositori del governo borghese. In una societ\u00e0 arretrata ancora non del tutto industrializzata i socialisti non dovrebbero, secondo lui, essere tentati di prendere il potere o di formare una coalizione con la borghesia al governo. Martov predicava una rivoluzione popolare che avrebbe dovuto sostituire gradualmente il governo autocratico in decomposizione con un governo rivoluzionario spontaneo.\nAlla fine di ottobre, torn\u00f2 in Russia da Vienna, ma si trov\u00f2 in minoranza tra i menscevichi che, data l'insicurezza dei liberali borghesi, pensavano di prendere subito il potere, come sostenuto da Trockij. Prima della fallita insurrezione di dicembre, Martov aveva consigliato cautela, considerando che il proletariato non era ancora sufficientemente forte per cogliere di sorpresa il potere, ma era stato ignorato. Nonostante i suoi crescenti dubbi circa l'opportunit\u00e0 di collaborare con i liberali, sempre pi\u00f9 conservatori, Martov opt\u00f2 alla fine per la collaborazione con essi contro l'autocrazia zarista, ma mantenne sempre una sfiducia di base, condivisa con il pi\u00f9 radicale Lenin:\nMesso in minoranza all'interno del partito, Martov venne arrestato nel febbraio 1906 e non pot\u00e9 partecipare al Congresso di unificazione tenutosi nel mese di aprile; torn\u00f2 all'attivit\u00e0 solo a maggio in tempo per le elezioni della Duma. La maggior parte del partito, tuttavia, era incline a boicottarle, per il dispiacere di Martov, che riteneva le tattiche clandestine e terroriste avrebbero favorito i bolscevichi. In luglio venne nuovamente arrestato e a settembre fu esiliato a Berlino per evitare un'altra deportazione in Siberia. Nel mese di novembre torn\u00f2 in Finlandia per continuare il suo lavoro.\nRivoluzione di febbraio.\nAllo scoppio della rivoluzione di febbraio del 1917, Martov si trovava a Zurigo con Lenin.\nEgli torn\u00f2 in Russia ma troppo tardi per impedire che alcuni menscevichi si unissero al Governo provvisorio. Martov critic\u00f2 aspramente menscevichi quali Iraklij Tsereteli e F\u00ebdor Dan che, ora membri del governo, supportavano la guerra imperialista. Tuttavia, nel corso di una conferenza tenutasi il 18 giugno 1917, il suo tentativo di diffondere tra i delegati una politica di pace immediata fall\u00ec miseramente. Non fu in grado di allearsi con il vecchio rivale Lenin per formare una coalizione, nonostante i punti ideologici in comune con la maggioranza delle fazioni di sinistra all'interno del movimento rivoluzionario.\nRivoluzione di ottobre.\nQuando i Bolscevichi salirono al potere dopo i fatti della rivoluzione di ottobre, Martov venne emarginato politicamente. Egli era fermamente convinto che l'unico modo per evitare la guerra civile fosse un governo democratico unito basato sui soviet. Il suo discorso venne accolto da scroscianti applausi alla riunione del Soviet. Tuttavia, la fazione di Martov rest\u00f2 isolata, e la sua idea venne criticata e fermamente condannata da Trockij. Lo strappo irrimediabile con i bolscevichi venne esemplificato infatti dai commenti fatti da Trockij sul vecchio alleato, e dall'abbandono del consiglio dei soviet da parte della fazione di Martov dopo il 25 ottobre 1917 per protesta contro il modo nel quale i bolscevichi stavano monopolizzando il potere: \u00abSiete solo dei patetici individui isolati; mirabili bancarottieri; siete fuori dai giochi. Andatevene nel luogo al quale appartenete d'ora in poi... nel bidone dell'immondizia della storia!\u00bb. A queste offese Martov replic\u00f2 in un momento di rabbia: \u00abAllora ce ne andiamo!\u00bb, e si incammin\u00f2 in silenzio fuori dall'aula senza voltarsi indietro. Prima di uscire si ferm\u00f2 un attimo, vide un giovane bolscevico in piedi nell'ombra del portico. Il ragazzo insult\u00f2 Martov definendolo un traditore, al che egli rispose: \u00abUn giorno capirai la portata del crimine al quale stai prendendo parte\u00bb.\nPer qualche tempo ancora, Martov continu\u00f2 a capeggiare il gruppo menscevico all'opposizione all'interno dell'Assemblea Costituente fino a quando i bolscevichi non la abolirono.\nGuerra civile.\nDurante la guerra civile russa, Martov support\u00f2 l'Armata Rossa contro le forze controrivoluzionarie dell'Armata Bianca; tuttavia, egli continu\u00f2 a denunciare la persecuzione degli oppositori politici non-violenti del bolscevismo, fossero reazionari socialdemocratici, anarchici, o giornalisti.\nParlando del Terrore rosso, Martov disse: \nNell'ottobre 1920, a Martov venne concesso di lasciare la Russia per recarsi in Germania. Il mese seguente egli tenne un discorso al congresso del Partito Socialdemocratico Indipendente di Germania. Martov non aveva previsto di restare in Germania a tempo indefinito, e solamente dopo la messa al bando del partito menscevico nel marzo 1921 da parte dei bolscevichi, decise di non tornare in Russia. Martov mor\u00ec a Sch\u00f6mberg, Germania, nell'aprile 1923. Poco tempo prima di morire, fond\u00f2 il giornale \"Messaggero Socialista\", organo ufficiale dei menscevichi in esilio a Berlino, Parigi e New York. Si \u00e8 vociferato che Lenin, all'epoca gi\u00e0 gravemente ammalato e preoccupato dall'ascesa di Stalin all'interno del partito, possa aver fornito fondi a Martov per questa sua ultima avventura.\nAttivit\u00e0 politica.\nMartov divenne uno dei leader incontrastati della fazione menscevica insieme a Georgij Plechanov, F\u00ebdor Dan e Iraklij Tsereteli. Anche Lev Trockij fu membro dei menscevichi per un breve periodo ma ben presto ruppe con loro. Martov si trovava confinato in esilio durante i disordini succedutisi alla \"domenica di sangue\" del 1905.\nDopo la riforma statale seguita ai fatti della Rivoluzione russa del 1905, Martov cap\u00ec che era ruolo dei rivoluzionari fornire un'opposizione militante al nuovo governo borghese. Quindi si spese per organizzare una rete che riunisse le varie organizzazioni, cooperative, consigli cittadini e soviet, per contrastare la borghesia al governo fino a quando non fossero giunte le condizioni economiche e sociali per l'avvento della rivoluzione socialista.\nMartov si trov\u00f2 sempre all'ala sinistra della fazione menscevica e support\u00f2 la riunificazione con i bolscevichi nel 1905. Tuttavia, questa fragile unione ebbe vita breve, e gi\u00e0 nel 1907 i due gruppi si erano separati nuovamente. Nel 1911 Martov redisse il pamphlet \"Spasiteli ili uprazdniteli? Kto i kak razru\u0161al R.S.-D.R.P.\" (\"Salvatori o distruttori? Chi ha distrutto il POSDR e come\"), nel quale condannava i Bolscevichi per avere, tra le altre cose, raccolto fondi attraverso \"espropriazioni forzate\", cio\u00e8, in definitiva rapinando banche. Il pamphlet venne denunciato come \"reazionario\" sia da Kautsky sia da Lenin.\nNel novembre 1914, Martov venne raggiunto a Parigi da Trockij, con il quale collabor\u00f2 alla rivista \"Na\u0161e slovo\" (\"La nostra parola\"). Egli fu l'unico collaboratore di \"Nashe slovo\" a non uniformarsi alla linea di Lenin nel 1917.\nNel 1914, Martov si oppose alla Prima guerra mondiale, da lui condannata come guerra imperialista con toni molto simili a quelli utilizzati da Lenin e Trockij; inoltre, divenne il capo della fazione dei menscevichi internazionalisti, in opposizione alla corrente principale del partito menscevico. Nel 1915, si alle\u00f2 con Lenin durante la conferenza internazionale in Svizzera, ma successivamente ripudi\u00f2 i bolscevichi. La minoranza \"internazionalista\" era a favore di una politica di \"pace democratica\".\nMartov fu anche l'ideatore dello scambio di esiliati marxisti russi con cittadini tedeschi internati in Russia; in questo modo, molti leader rivoluzionari, incluso Lenin, poterono tornare in Russia durante la rivoluzione del 1917.\nIdeologia.\nSia Martov sia Lenin basarono la propria ideologia politica sul marxismo, ma avevano opinioni contrastanti circa l'organizzazione del partito operaio socialdemocratico russo ispirata a quella degli altri partiti socialdemocratici europei, in particolare quello tedesco. La divergenza d'idee con Lenin crebbe da una diversa concezione della stesura dell'articolo 1 dello statuto del partito, inerente alla definizione dei membri, nel corso del secondo congresso del POSDR svoltosi a Bruxelles e Londra. Martov credeva nell'enunciato che quanti accettassero di obbedire alle direttive e attenersi al programma politico potevano essere automaticamente ammessi nel partito, mentre Lenin voleva limitare le ammissioni a chi era coinvolto nelle attivit\u00e0 di partito. Inizialmente sembr\u00f2 prevalere il punto di vista di Martov con 28 voti a favore contro 23, ma 7 votanti se ne andarono per protesta in risposta al respingimento delle loro proposte, e quindi Lenin vinse con una maggioranza risicata.\nMartov venne descritto \"troppo buono ed intellettuale per essere un politico di successo\", in quanto spesso veniva tenuto a freno dalla sua integrit\u00e0 morale, e dall'approccio filosofico alla politica. Tendeva a scegliere gli alleati politici in base alla loro coerenza, piuttosto che alla convenienza o alla praticit\u00e0 del momento. Inoltre, i nobili principi di Martov lo rendevano fin troppo \"morbido\" ed indeciso con gli avversari politici, lo stesso Trockij in fondo soleva definirlo \"l'Amleto del socialismo democratico\". \u00c8 stato descritto pi\u00f9 \"un brillante intellettuale ed un teorico di partito\" che un uomo d'azione."}
{"id": "2583674", "revid": "287204", "url": "https://it.wikipedia.org/wiki?curid=2583674", "title": "Bojana Novakovic", "text": ""}
{"id": "2583682", "revid": "416175", "url": "https://it.wikipedia.org/wiki?curid=2583682", "title": "Lingue caucasiche nordoccidentali", "text": "Le lingue caucasiche nord-occidentali, note anche come abcaso-adighezie o talvolta pontiche (in contrasto con le lingue \"caspiche\", cio\u00e8 le lingue caucasiche nordorientali), sono un gruppo di lingue parlate nella regione del Caucaso, principalmente in Russia (Adighezia, Cabardino-Balcaria, Kara\u010daj-Circassia), nel territorio conteso di Abcasia, e nella Turchia, con comunit\u00e0 minori sparse per il Medio Oriente.\nCaratteristiche principali.\nFonetica.\nL'intera famiglia \u00e8 caratterizzata da una scarsit\u00e0 di fonemi vocalici (due o tre, in base all'analisi che viene fatta) e da un ricco sistema consonantico che include molte forme di articolazione secondaria. La lingua ubykh (Ubyx), per esempio, possiede sia un numero minimo di vocali (due), e probabilmente, se si esclude l'Africa Meridionale, l'inventario di consonanti pi\u00f9 grande.\nLe ricostruzioni linguistiche fanno pensare che sia la ricchezza del sistema consonantico che la penuria di sistemi vocalici possano essere dovute a un processo storico, a causa del quale le caratteristiche vocali come labializzazione e palatalizzazione venivano trasferite alle consonanti adiacenti. Per esempio, l'ancestrale pu\u00f2 essere diventato e magari trasformato in , perdendo le vecchie vocali */i/ e */u/ e la lunghezza (quantit\u00e0) vocalica, ma guadagnando le nuove consonanti , , e le consonanti \"forti\". Il linguista John Colarusso ha inoltre postulato che alcuni casi di questo fenomeno possano anche essere dovuti al livellamento di un antico sistema prefissale di classe grammaticale (cos\u00ec pu\u00f2 essersi trasformato in ), in base a coppie come l'ubykh vs. cabardico e ebcasico \"cuore\".\nGrammatica.\nLe lingue caucasiche nord-occidentali hanno sistemi sostantivali piuttosto semplici, che evidenziano soltanto una manciata di casi al massimo, insieme a sistemi verbali altamente agglutinanti cos\u00ec complessi che virtualmente l'intera struttura sintattica della frase \u00e8 contenuta nel verbo. Essi generalmente non permettono in una frase pi\u00f9 di un verbo finito, precludendo l'esistenza di proposizioni subordinate nel senso indoeuropeo; funzioni equivalenti sono ottenute da insiemi estesi di forme verbali infinite nominali e participiali (sebbene l'abcasico sembra stia sviluppando proposizioni subordinate limitate, forse sotto l'influenza russa).\nClassificazione.\nCi sono cinque lingue riconosciute incluse nella famiglia caucasica nord-occidentale: abcaso, abazo, cabardo o circasso orientale, adighe o circasso occidentale, e ubykh. Esse sono classificate come segue:\nContinuum dialettale circasso.\nIl circasso (o cherkess) \u00e8 un termine definente una serie di dialetti che includono le lingue letterarie delle popolazioni adyghe e cabarda.\nAdigh\u00e8 (adyghe).\nLa lingua adigh\u00e8 (adyghe, adyge, adyg) \u00e8 una delle lingue caucasiche nord-occidentali pi\u00f9 estesamente parlate, con circa 500.000 parlanti sparsi per tutta la Russia e il Medio Oriente: 280.000 in Turchia, 125.000 in Russia, dove \u00e8 la lingua ufficiale nella Repubblica di Adighezia; 45.000 in Giordania, 25.000 in Siria, e 20.000 in Iraq. C'\u00e8 anche una piccola comunit\u00e0 negli Stati Uniti. Vengono riconosciuti quattro dialetti principali: temirgoy, abdzakh, bzhedugh e shapsegh, come pure molti altri minori come il dialetto turco hakuchi parlato dagli ultimi ubykh. L'adigh\u00e8 possiede tre fonemi vocalici, e le sue consonanti e i gruppi consonantici sono meno complessi di quelli dei dialetti abcazo-abazi.\nCabardo.\nIl cabardo ha pi\u00f9 di un milione di parlanti: 550.000 in Turchia e 450.000 in Russia, dove \u00e8 una lingua ufficiale delle repubbliche di Cabardino-Balcaria e Kara\u010daj-Circassia. Possiede inoltre il minor numero di consonanti (48) rispetto ad ogni altra lingua caucasica nord-occidentale, incluse alcune consonanti fricative eiettive piuttosto insolite e un piccolo numero di vocali. I suoi dialetti maggiori sono due, chiamati cabardo e circasso; il cabardo stesso ha diversi dialetti, incluso il terek, il letterario standard, e il besleney, che \u00e8 mutuamente intelligibile sia con il terek che con l'adigh\u00e8.\nContinuum dialettale abcaso-abazo.\nLingua abcasa (abxaz).\nLa lingua abcasa (abxaz) ha 100.000 parlanti in Abcasia (una repubblica \"de facto\" indipendente, ma \"de jure\" un'entit\u00e0 autonoma nella Georgia), dove l'abcaso \u00e8 la lingua ufficiale, e un numero sconosciuto di parlanti in Turchia. \u00c8 stata una lingua letteraria dall'inizio del XX secolo. Si pu\u00f2 dire che l'abcaso e l'abazo siano dialetti della stessa lingua, ma ognuno conserva fonemi che l'altro ha perso. L'abcaso \u00e8 caratterizzato da insoliti gruppi consonantici ed possiede uno dei pi\u00f9 piccoli \"inventari\" vocalici al mondo: soltanto due distinte vocali: una aperta /a/ e una media /\u0259/. Vicino alle consonanti palatalizzate o labializzate, /a/ viene realizzata come [e] od [o], e /\u0259/ come [i] o [u]. Ci sono tre dialetti maggiori: l'abzhuy e il bzyp in Abcasia e sadz in Turchia.\nLingua abaza.\nLa lingua abaza ha quasi 45.000 parlanti, 35.000 in Russia e 10.000 in Turchia. \u00c8 una lingua letteraria, ma non \u00e8 ufficiale in nessun luogo e condivide con l'abcaso la particolarit\u00e0 di avere appena due vocali fonemiche. L'abazo \u00e8 fonologicamente pi\u00f9 complesso dell'abcaso, ed \u00e8 caratterizzato da una grande quantit\u00e0 di gruppi consonantici, simili a quelli che possono essere trovati nel georgiano. Ci sono tre dialetti maggiori: t'ap'anta, ashkhar e bezshagh. Alcuni sono mutualmente intelligibili in modo parziale con l'abcaso.\nLingua ubykh (ubyx).\nLa lingua ubykh (ubyx) \u00e8 pi\u00f9 strettamente correlata all'abcaso e all'abazo rispetto all'adyghe e al cabardo. La popolazione fin\u00ec per parlare l'adyghe, e l'ubykh si \u00e8 estinto il 7 ottobre 1992, con la morte del suo ultimo parlante, l'esule circasso Tevfik Esen\u00e7. Una divisione dialettale dell'ubykh venne intuita da Georges Dum\u00e9zil, ma la forma divergente che egli descrisse nel 1965 non venne mai analizzata ulteriormente. Con 81 consonanti, l'ubykh possiede uno dei pi\u00f9 grandi inventari consonantici al mondo, e probabilmente il pi\u00f9 grande dopo le lingue khoisan. Ci sono consonanti faringealizzate e quattro luoghi di articolazione per le sibilanti. \u00c8 la sola lingua caucasica nord-occidentale che non ha una forma letteraria.\nRelazione con altre famiglie linguistiche.\nUn numero di fattori rende problematica la ricostruzione della proto-lingua caucasica nord-occidentale:\nPer queste ragioni, il proto-caucasico nord-occidentale viene ampiamente riconosciuto come una delle pi\u00f9 difficili proto-lingue da trattare, e perci\u00f2 maggiormente difficile da relazionare alle altre famiglie.\nCollegamenti con l'hattico.\nFino al 1800 a.C., la regione dell'Anatolia intorno ad \u1e2aattu\u0161a (attuale Bo\u011fazkale), che pi\u00f9 tardi venne ad essere occupata dagli ittiti, fu la patria di un popolo pi\u00f9 antico, convenzionalmente chiamato Hatti, che parlava una lingua (scarsamente nota) non-indoeuropea e non correlata all'ittita. Questa lingua hatti isolata ed estinta sembra avere qualche a affinit\u00e0 con le lingue caucasiche nord-occidentali . \u00c8 stato proposto il nome hetto-iberico per una superfamiglia che comprende la caucasica nord-occidentale e l'hatti.\nCollegamenti con l'indoeuropeo.\n\u00c8 stato ipotizzato che le lingue caucasiche nord-occidentali possano essere geneticamente relazionate alla famiglia indoeuropea, forse a una distanza temporale di circa 12.000 anni BP. La proto-lingua ipotizzata viene chiamata proto-pontica, ma non \u00e8 ampiamente accettata.\nSembra esserci stato almeno un contatto esteso tra le due proto-lingue, e le somiglianze possono essere dovute a questa influenza.\nFamiglia nord-caucasica.\nMolti linguisti raggruppano le lingue caucasiche nord-orientali e settentrionali in una famiglia, talvolta chiamata semplicemente \"caucasica\", in contrasto con la cartvelica (caucasica meridionale), che si pensa non sia correlata, quantunque fortemente influenzata dalle loro vicine settentrionali. Questa ipotesi \u00e8 forse stata meglio illustrata da Sergej A. Starostin e Sergej Nikolaev, i quali presentano una quantit\u00e0 di corrispondenze fonologiche e strutture morfologiche condivise. Tuttavia, non c'\u00e8 nessun consenso riguardo al fatto che la relazione sia stata dimostrata, e molti considerano che le corrispondenze siano spurie per le ragioni menzionate sopra. (Vedi i sottostanti Collegamenti esterni).\nCollegamenti a un livello maggiore.\nAlcuni linguisti hanno proposto anche relazioni pi\u00f9 ampie, tra cui l'ipotesi denecaucasica \u00e8 forse la pi\u00f9 popolare. La denecaucasica collega le famiglie caucasica settentrionale (inclusa la caucasica nordoccidentale), basco, burushaski, ienisseiana, sino-tibetana e na dene. Tuttavia, questa \u00e8 un'ipotesi ancora pi\u00f9 incerta di quella nostratica, che tenta di relazionare indoeuropeo, uralico, cartvelico, altaico, \"ecc.,\" e che \u00e8 largamente considerata poco espansiva.\nUn'ulteriore ipotesi \u00e8 quella che venne proposto dal linguista georgiano Arnold \u010cikobava, che definisce una famiglia detta ibero-caucasica, con lo scopo di unire le tre famiglie linguistiche specifiche della regione del Caucaso: Cartveliche, Caucasiche nordorientali e Caucasiche nordoccidentali. Questa ipotesi, inizialmente osteggiata, \u00e8 stata recentemente rivalutata."}
{"id": "2583684", "revid": "17204", "url": "https://it.wikipedia.org/wiki?curid=2583684", "title": "Soul Calibur", "text": ""}
{"id": "2583688", "revid": "44627", "url": "https://it.wikipedia.org/wiki?curid=2583688", "title": "Misura assolutamente continua", "text": ""}
{"id": "2583691", "revid": "26941526", "url": "https://it.wikipedia.org/wiki?curid=2583691", "title": "Porto d'Anzio", "text": ""}
{"id": "2583692", "revid": "2210568", "url": "https://it.wikipedia.org/wiki?curid=2583692", "title": "Ragnina", "text": "La famiglia Ragnina (nelle fonti indicata anche come \"Ranana\", \"Ranane\", \"Ragnana\", \"Rannina\" o \"Ranina\"; a partire dal 1500 il nome viene anche latinizzato in \"Aranei\"; in croato \"Ranjina\", \"Ranini\u0107\" o \"Raneni\u0107\") fu una famiglia nobile della Repubblica di Ragusa.\nStoria.\nIn epoca rinascimentale, la famiglia Ragnina pretese di essere una delle famiglie originarie latine che avrebbero fondato la citt\u00e0 di Ragusa fuggendo da Epidauro distrutta da Avari e Slavi nel VII secolo. Secondo un'altra tradizione, il nome \"Ragnina\" deriverebbe da una presunta citt\u00e0 romana omonima, posta sulle rive del fiume Boiana, emissario del lago di Scutari. Un'ultima ipotesi invece \u00e8 la loro provenienza dalla citt\u00e0 di Taranto.\nIn un documento del 1208 si parla di un \"Domano Ranane, iudex\" (giudice). Molti discendenti della casata furono giudici, cio\u00e8 magistrati addetti al governo della Repubblica.\nSul finire del Trecento, un \"Ranane\" ottenne il titolo di \"comes insularum\", cio\u00e8 di conte rettore delle isole di Calamotta, Giuppana, Isola di Mezzo e di altre minori dell'arcipelago ragusino delle Elafiti. Il titolo fu trasmesso agli eredi.\nFino al XVI secolo, la famiglia Ragnina fu una delle pi\u00f9 influenti di Ragusa, imparentandosi con altre casate cittadine secondo una complessa suddivisione delle alleanze perseguita per il tramite di matrimoni incrociati. Fra il 1440 e il 1640 diedero alla Repubblica di Ragusa 72 membri del Maggior Consiglio, pari al 3,27% sul totale nell'intero periodo. In questi duecento anni, ottennero anche 88 cariche senatoriali (2,69%), 55 volte la qualifica di Rettore della Repubblica (2,31%), 57 membri del Minor Consiglio (2,63%) e 14 Guardiani della Giustizia (1,71%).\nOrsato Savino conte di Ragnina e Orsato Luigi Ragnina furono fra i patrizi ragusei firmatari dell'appello \"Contro l'usurpazione della sovranit\u00e0 ad opera dell'Austria\" del 18 giugno 1817, estremo tentativo per cercare di far risorgere gli antichi fasti della Repubblica cessata per mano francese nel 1808.\nLa famiglia Ragnina \u00e8 estinta nel suo ramo principale. In Italia rimarrebbero alcuni discendenti di un ramo secondario, con capostipite un \"Marco Ragnina\" - trasferitosi dalla Dalmazia a Messina nel secolo XV."}
{"id": "2583702", "revid": "198277", "url": "https://it.wikipedia.org/wiki?curid=2583702", "title": "Modena Football Club 2018", "text": "Il Modena Football Club 2018, meglio noto come Modena, \u00e8 una societ\u00e0 calcistica italiana con sede nella citt\u00e0 di Modena. Milita in Serie C, la terza divisione del campionato italiano.\nIl sodalizio, sorto nel 2018, \u00e8 l'erede del \"Modena Football Club\", fondato nel 1912 e fallito nel 2017, da cui \u00e8 tramandata la tradizione sportiva che vanta 28 partecipazioni complessive al massimo campionato italiano di calcio (ove il miglior piazzamento \u00e8 un terzo posto nella Serie A 1946-1947). Nel suo palmar\u00e8s si annoverano inoltre la vittoria di due campionati di Serie B, una Supercoppa di Serie C e, in campo internazionale, due Coppe Anglo-Italiane (competizione in cui la squadra modenese vanta il primato di successi) e un Torneo Internazionale dell'Amicizia di Ginevra. In virt\u00f9 di ci\u00f2, il club \u00e8 il sodalizio pi\u00f9 prestigioso della provincia di appartenenza vantando la 21\u00aa miglior tradizione sportiva in Italia.\nStoria.\nLe origini.\nDopo alcune sporadiche esibizioni a livello scolastico nei primi anni del XX secolo, sotto la spinta degli studenti universitari (tra cui spicca l'impulso di Luigi Ventura) e di quelli dell'Istituto Tecnico, all'inizio del 1910 nacque a Modena l\"Associazione Studentesca del Calcio\", che partecip\u00f2 nelle stagioni 1911 e 1912 ai tornei regionali di III e II Categoria, vincendoli. Tra la fine del 1911 e l'inizio del 1912 sorse poi l\"Audax Foot Ball Club\", in rappresentanza del Liceo San Carlo. Dopo un breve periodo di rivalit\u00e0 cittadina, le due societ\u00e0 decisero di fondersi, non senza qualche mugugno, il 5 aprile 1912; la decisione venne pubblicata sugli organi di stampa cittadini, e il giornale \"Il Panaro\" pubblic\u00f2 cos\u00ec la notizia della fusione societaria:\nLa sua prima struttura societaria prevedeva Giuseppe Salotti, docente universitario, quale presidente, il tenente Claudio San Donnino, ricco possidente cittadino, quale presidente onorario, e una Commissione Tecnica composta da Silvio Secchi, in qualit\u00e0 di Direttore Tecnico, e da Luca Mariani e Francesco Vaccari.\nAnni 1910.\nDopo aver ottenuto dall'Amministrazione Comunale l'area dell'ex Velodromo per l'ubicazione dello Stadio cittadino (area nella quale la societ\u00e0 ha poi giocato tutte le gare interne della propria storia) e l'ammissione al campionato di Prima Categoria, espressione del massimo livello calcistico, il Modena partecip\u00f2 alla sua prima stagione (1912-1913) nel girone Veneto-Emiliano, dapprima con solo elementi locali (Secchi, Mariani, Zanasi, Minchio, Zanetti - il futuro dirigente federale degli anni 1920 e 1930), poi, dopo i primi rovesci, pescando alcuni giocatori oltre provincia quali Diaderico Raffaldini, Brassi e Soresina. Quel primo torneo termin\u00f2 con una sola vittoria, nel derby interno contro il , e tutte sconfitte.\nApprofittando (al pari di Juventus e Racing Libertas) del blocco delle retrocessioni nell'estate del 1913, il Modena ottenne di giocare sempre in Prima categoria anche nella successiva stagione, 1913-1914, nella quale la societ\u00e0 decise di ingaggiare il primo straniero della sua storia, l'inglese Roberts: grazie alle sue capacit\u00e0 tecniche e alla maturata esperienza dei ranghi della squadra, il Modena si classific\u00f2 al 3\u00ba posto nel girone. Nella stagione 1914-1915, il Modena, pur partendo con qualche ambizione, si vide inserito nel girone Lombardo, molto pi\u00f9 qualificato tecnicamente. Nonostante l'ingaggio dei due nuovi calciatori Giuseppe Forlivesi e Bernardo Perin, al termine della stagione il Modena risult\u00f2 ultimo, pagando duramente dazio nel girone, ottenendo un'unica vittoria contro il .\nNel novembre del 1914 arriv\u00f2 a Modena la notizia \"sensazionale\" dell'ingaggio di Attilio Fresia di ritorno dal Reading, uno dei migliori esponenti del calcio dell'epoca, primo giocatore italiano a essere tesserato per una squadra inglese. Pendendo sul suo capo una squalifica per professionismo, Fresia non pot\u00e9 partecipare alle gare di quel campionato, tuttavia gli vennero affidati incarichi di allenatore della squadra. I suoi metodi innovativi, la sua idea di calcio furono alla base, per molti anni, della scuola calcistica modenese.\nAllo scoppio della Grande Guerra gli organi federali decisero di annullare il campionato di calcio, tuttavia la passione di calciatori e pubblico cre\u00f2 una pressione tale che fu ideato un torneo succedaneo, la Coppa Federale, al quale parteciparono le principali formazioni dell'epoca. Il Modena, dopo aver vinto il girone eliminatorio contro Bologna e Audax, contese fino all'ultima gara contro il (sconfitta per 2-3), la vittoria finale al . In quel periodo la squadra poteva contare sulla presenza a Modena del XX Autoparco, Reggimento automobilistico di retroguardia, nel quale affluirono grandi campioni dell'epoca, quali Ara, Leone, Albertoni, Varese, Gay. Nella stagione 1916-1917 il Modena partecip\u00f2 alla Coppa Emiliana istituita dal Comitato Regionale, aggiudicandosi il trofeo nella finale giocata a Mantova il 25 marzo 1917, sconfiggendo per 5-1 il Bologna, che era terminato a pari punti.\nAnni 1920.\nAl termine della guerra la societ\u00e0 fu ricostituita. Partiti i grandi campioni del periodo bellico, la squadra venne imperniata su Giuseppe Forlivesi, diventato uomo simbolo del Modena, da qualche giocatore del periodo precedente (Minchio, Vandelli, Barbieri) e pescando in profondit\u00e0 calciatori nelle squadre del movimento uliciano che, nel periodo bellico e immediatamente successivo al termine del conflitto, erano proliferate in citt\u00e0, sia sotto la spinta dell'emulazione dell'attivit\u00e0 del XX Autoparco, che grazie agli insegnamenti di Attilio Fresia. Nella stagione 1919-1920 il Modena vinse il girone regionale e arriv\u00f2 al 3\u00ba posto nel girone B delle Semifinali Nazionali, dietro a Juventus e US Milanese. Nella successiva stagione il Modena si impose di nuovo nel girone regionale garantendosi anche la finale regionale per il primo posto contro il Bologna, vincitore dell'altro girone regionale, finale persa per 1-0 solo ai supplementari della partita di spareggio giocata a Ferrara dopo aver nettamente perso l'andata a Bologna per 1-10 e vinto la seconda in casa per 1-0. Venne successivamente inserito nel girone B delle Semifinali Nazionali, con Alessandria, Andrea Doria e US Milanese.\nI canarini contesero il passaggio del turno ai grigi piemontesi, dai quali vennero sconfitti solo in un incontro di spareggio (0-4) giocatosi a Milano nel luglio del 1921. Nell'estate di quell'anno il Modena, come la maggior parte delle squadre pi\u00f9 importanti dell'epoca, decise di fare fronte comune con le societ\u00e0 scissioniste che andarono a formare la C.C.I. I canarini furono inseriti nel girone B della Lega Nord, e riuscirono a ottenere un quarto posto finale, sempre con ranghi formati quasi esclusivamente da elementi cittadini. Rientrata la scissione dell'anno precedente il Modena si classific\u00f2 al 6\u00ba nel girone B della Lega Nord di Prima Divisione nella stagione 1922-1923, nella quale Fresia fece esordire a sorpresa due giovani speranze: Bruno Dugoni e Luciano Vezzani.\nNella stagione 1922-1923 il Modena, per festeggiare i suoi primi dieci anni di vita, organizz\u00f2 un torneo non ufficiale ad inviti, la Coppa Oro, con in palio un trofeo d'oro a 18 carati che sarebbe stato assegnato alla squadra che avesse vinto il torneo per due volte. Furono necessarie tre edizioni al termine delle quali ne usc\u00ec vincente la squadra modenese che vinse la seconda e la terza edizione.\nUn settimo posto nella stagione 1923-24, con la sempre maggiore maturazione dei calciatori locali, suggerirono alla dirigenza di essere pi\u00f9 intraprendente nel compiere passi per la stagione 1924-1925. La squadra, composta da elementi locali ormai conosciuti a livello nazionale (Brancolini, Boni, Benassati, Dugoni, Scaltriti, Vezzani, Breviglieri, Forlivesi) venne migliorata con l'acquisto dei due interni ungheresi R\u00f3bert Winkler e Dezso Tischovski, a rinforzare la linea d'attacco dei gialli. In pi\u00f9, venne assunto il tecnico ungherese Gonda a cui vennero affidate interamente le decisioni tecniche, per la prima volta nella storia della societ\u00e0. Il Modena part\u00ec di slancio e per lunghi tratti comand\u00f2 il girone A di Lega Nord - Prima Divisione, con il Genoa quale principale antagonista. La morte di Tichovski (sostituito dall'esordio di un giovanissimo Alfredo Mazzoni), l'infortunio (frattura) di Winkler all'inizio del girone di ritorno e alcune contestate decisioni di posticipare 3 gare del Genoa al termine del campionato non consentirono al Modena l'approdo alla finale della Lega Nord contro i cugini felsinei, proprio a vantaggio dei liguri.\nNonostante propositi ambiziosi della societ\u00e0, il Modena termin\u00f2 al 3\u00ba posto nel girone A di Lega Nord, stagione 1925-26, piuttosto distanziato dalla coppia Bologna-Torino; nella stagione 1926-1927 i canarini ottenerono un 6\u00ba posto nel girone A della Divisione Nazionale, disputando poi la Coppa CONI, trofeo riservato alle squadre che non erano riuscite a qualificarsi al girone finale della Divisione Nazionale, chiudendo per\u00f2 al quarto posto del girone B. Sempre nella stagione 1926-1927 il Modena esord\u00ec nella Coppa Italia, dove i canarini uscirono al terzo turno, sconfitti dalla Pro Vercelli per 7-2. Fece seguito un 5\u00ba posto nel girone B della Divisione Nazionale 1927-1928, proprio a ridosso delle squadre promosse per il girone finale che avrebbe assegnato il Titolo Italiano, ma garantendo l'ammissione alla Coppa CONI, nella quale il Modena raggiunse la finale, persa per 1-2 contro la Roma solo ai supplementari della partita di spareggio giocata a Firenze dopo che l'andata e il ritorno erano terminati in pareggio (0-0 a Roma, 2-2 a Modena). La Divisione Nazionale 1928-1929, ancora divisa in due gironi, avrebbe consentito l'accesso alla nuova Serie A, campionato unico per la prima volta nella storia del calcio nazionale, alle prime otto squadre di ogni raggruppamento. Il Modena venne inserito nel girone A nel quale ottenne un 6\u00ba posto finale, sotto la spinta di calciatori come Boni, Dugoni, Mazzoni (capocannoniere della squadra con 15 reti) e Piccaluga.\nAnni 1930 e 1940.\nIl primo campionato di Serie A 1929-1930 vide ai nastri di partenza un Modena che gi\u00e0 negli anni precedenti aveva manifestato via via una incipiente crisi economica della societ\u00e0, con l'obbiettivo di salvarsi. Dopo una discreta partenza, il Modena ebbe una netta flessione nella parte centrale del campionato che la colloc\u00f2 in piena zona retrocessione per buona parte del girone discendente: solo 7 punti nelle ultime 4 gare consentirono ai canarini di evitare la retrocessione. Nella successiva stagione 1930-31, pur con i medesimi propositi di salvezza, il Modena si dimostr\u00f2 per lunga parte del torneo come la migliore delle provinciali (venendo poi sopravanzata dal Brescia), chiudendo con un onorevole 10\u00ba posto finale.\nI sempre maggiori effetti della crisi societaria convinsero al dirigenza a cedere Alfredo Mazzoni, che era assieme a Bruno Dugoni uno dei due giocatori simbolo della squadra. La stagione 1931-1932 vide il Modena retrocedere in Serie B dopo una stagione tribolata, nella quale i canarini non trovarono mai n\u00e9 gioco n\u00e9 risultati. Dopo tre stagioni nella Serie A, da poco istituita, nel 1932 arriv\u00f2 la prima retrocessione in Serie B, cui il Modena non seppe reagire: due secondi posti consecutivi, poi il 3\u00b0 nel 1935, sembrava una maledizione. Arriv\u00f2 intanto nel 1936 l'inaugurazione del nuovo stadio, inizialmente denominato semplicemente Comunale, che nel maggio-giugno 1938 fu intitolato a Cesare Marzari, ex giocatore giallobl\u00f9 caduto nella guerra civile spagnola; nel febbraio 1957 cambi\u00f2 nuovamente nome venendo intitolato al ginnasta modenese Alberto Braglia, vincitore di tre ori olimpici. In quegli anni la societ\u00e0 cambi\u00f2 anche la denominazione da \"Modena F.C.\" in \"Modena Calcio\", in ossequio alle direttive del regime volte all'eliminazione di ogni parola straniera nel lessico sportivo.\nNel campionato 1937-1938 vi fu il ritorno in Serie A, mentre l'anno successivo il Modena si salv\u00f2 per un solo punto. All'inizio della stagione 1939-1940 comparvero anche i numeri sulle maglie dei giocatori. La squadra venne rinnovata ma gli acquisti si rivelarono al di sotto delle aspettative e cos\u00ec fu di nuovo serie cadetta. Nel periodo bellico, furono diversi i giocatori che il Modena riusc\u00ec a lanciare: Vittorio e Lucidio Sentimenti, Renato Braglia, Maino Neri, Ermando Malinverni e Otello Zironi. Tra gli stenti dovuti alla guerra, il Modena si barcamen\u00f2 tra la A e la B, in attesa di tempi migliori. Da ricordare la semifinale raggiunta nella Coppa Italia 1941-42, persa per 4-1 contro la Juventus, tutt'oggi il miglior risultato raggiunto dal Modena nella Coppa nazionale.\nTempi migliori che coincisero con la fine della Seconda guerra mondiale: nella stagione 1946-1947 il Modena infatti chiuse al terzo posto in Serie A, dietro al Grande Torino e alla Juventus, che lo sopravanz\u00f2 di sole due lunghezze. Fu sorprendente che quel gruppo fosse riuscito ad arrivare cos\u00ec in alto pur avendo inserito, durante il mercato, ben undici nuovi giocatori. Fu quello il miglior campionato di A dei giallobl\u00f9, che in casa ottennero anche risultati clamorosi come il 6-1 inflitto al , le vittorie su Juve, Inter e nonch\u00e9 le \"doppiette\" (successi in casa e trasferta) rifilate alla e alla Fiorentina.\nL'anno successivo il Modena chiuse al 5\u00ba posto e, con diversi giocatori che ormai facevano parte della Nazionale italiana (come Enzo Menegotti, Francesco Pernigo, Maino Neri e Valerio Cassani, tutti presenti al torneo di calcio della Olimpiadi di Londra del 1948), sembrava destinato a entrare tra le grandi del calcio italiano. Ad inizio stagione, il Modena fu designato dalla FIGC per andare a disputare in Svizzera il Torneo Internazionale dell'Amicizia di Ginevra in quella che fu la prima competizione internazionale a cui prese parte la squadra giallobl\u00f9. Il Modena vinse poi il torneo battendo in finale il Servette per 4-0.\nMa le vicissitudini societarie, culminate nelle dimissioni del presidente prima e dell'allenatore poi, portarono la squadra, nel campionato successivo, al penultimo posto e quindi alla retrocessione in Serie B.\nAnni 1950.\nIl Modena prov\u00f2 subito a ritornare nella massima serie, ma chiuse il campionato solamente al 5\u00ba posto. Ci riprov\u00f2 la stagione successiva, nel 1950-1951, ma riusc\u00ec solo a sfiorare l'impresa, conquistando un 3\u00ba posto finale. Ed ebbe cos\u00ec inizio la grande fuga dei talenti modenesi nelle squadre pi\u00f9 blasonate: fu il caso, tra i tanti di Maino Neri, di Sergio Brighenti e di Giorgio Ghezzi. I risultati ne risentirono: un 8\u00ba e due 10\u00ba posti consecutivi cominciarono a ridimensionare i progetti modenesi, che solo lievemente tornarono felici quando nella stagione 1954-55 giunse di nuovo 3\u00ba.\nIntanto, le finanze cominciavano a ristagnare. Il Modena sembrava sul punto di collassare, quando la Zenit (un'azienda cremonese di carburanti e lubrificanti) si offr\u00ec di abbinare il proprio nome alla squadra (le canoniche sponsorizzazioni erano, infatti, ancora vietate nel calcio italiano). Fu una manna dal cielo: 100 milioni di lire (una cifra colossale all'epoca) per un'ambiziosa campagna acquisti con cui tentare la scalata alla Serie A. Soldi spesi con oculatezza, che diedero risultati immediati nella prima parte della stagione; poi, un girone di ritorno disastroso costrinse lo \"Zenit Modena\" ad \"accontentarsi\" del 7\u00ba posto. L'anno dopo and\u00f2 ancora peggio: 14\u00ba posto e retrocessione evitata per pochi punti. La Zenit a questo punto si ritir\u00f2, e al Modena (ritornato alla sua classica denominazione) non rest\u00f2 che vendere il vendibile e sperare in qualche giovane promessa: tuttavia, malgrado un'ottima prima met\u00e0 di campionato, un disastroso girone di ritorno fu la causa della retrocessione per la prima volta nella storia della societ\u00e0 in Serie C.\nAnni 1960 e 1970.\nNonostante il ritiro dei finanziamenti della Zenit e la retrocessione in Serie C, il nuovo organico modenese comp\u00ec un doppio salto spinto dai gol di Enrico Pagliari: vinse la Serie C 1960-1961 e giunse 2\u00ba nella Serie B 1961-1962, appaiato al Napoli, appena vincitore della Coppa Italia di quella stagione. Nel primo anno in Serie A, che mancava dal 1949, la squadra si salv\u00f2 grazie anche ai gol della ex mezzala della Nazionale brasiliana Cinesinho, ma nell'anno successivo le cose si complicarono: alla fine del campionato, il Modena era 15\u00ba ma a pari punti con la , contro la quale si gioc\u00f2 la permanenza in Serie A. Lo spareggio si gioc\u00f2 il 7 giugno 1964 a Milano, campo neutro: Sampdoria-Modena 2-0 e ritorno in Serie B. La stagione 1963-1964 vede la squadra canarina partecipare anche ad un torneo internazionale: i giallobl\u00f9 furono invitati a partecipare alla Coppa Piano Karl Rappan, il Modena vinse il proprio girone composto dai belgi de La Gantoise (l'attuale Gent), i francesi del Tolosa e gli svizzeri dello Young Boys, qualificandosi al primo turno eliminatorio, perso contro i cecoslovacchi dello Slovnaft Bratislava, futuri vincitori della competizione, ma qualificandosi comunque ai quarti come una fra le due migliori sconfitte, dove trovarono nuovamente lo Slovnaft che li elimin\u00f2 una seconda volta.\nNei sette anni di B successivi il Modena raggiunse, come massimo traguardo, il 6\u00ba posto, lontanissimo dalla lotta per la promozione. In compenso, sfior\u00f2 la retrocessione nel campionato 1968-1969, quando si salv\u00f2 solo per miracolo e chiuse 17\u00ba. Era l'inizio degli anni pi\u00f9 duri: la lunga parentesi della Serie B fin\u00ec nel campionato 1971-1972, quando il Modena chiuse all'ultimo posto e precipit\u00f2 in Serie C. Inizialmente, si verific\u00f2 comunque l'ottimismo della prima retrocessione in Serie B, quando si pensava che per il Modena sarebbe stata una passeggiata o poco pi\u00f9. Invece gli ci vollero tre anni difficili per risalire, quando finalmente vinse il campionato 1974-1975 grazie anche ad un prolifico attaccante quale Roberto Bellinazzi, detto \"Baffo-gol\", che nei successivi quattro anni raggiunger\u00e0 il traguardo di oltre 50 gol segnati in maglia canarina.\nDue campionati \"anonimi\" del Modena (un 8\u00ba e un 17\u00ba posto) sembravano il preludio di un lungo periodo di militanza in cadetteria. Invece, un'ennesima crisi finanziaria port\u00f2 la squadra sull'orlo del fallimento, e di conseguenza la squadra fu smantellata. Imbottita di giovani di belle speranze ma di poco bagaglio tecnico, il Modena affond\u00f2 prima in Serie C1 (come si era chiamata in quegli anni la terza divisione) e la stagione successiva addirittura in Serie C2 (prima e unica volta della storia del club canarino).\nAnni 1980 e 1990.\nLa Serie C2 fu comunque un'esperienza passeggera: la crisi societaria fu risolta con l'ingresso dell'industriale Bergamini e anche grazie alla rivelazione di Stefano Cuoghi, al primo tentativo la vittoria del campionato della stagione 1979-1980 fu assicurata, e la C1 riconquistata, dopo un duello con Trento e Padova. La tifoseria per\u00f2 \u00e8 costretta a subire diverse delusioni: dopo il 12\u00ba nella stagione 1980-1981, la stagione successiva il Modena chiude 3\u00ba per un solo punto. La societ\u00e0 intanto aveva cambiato propriet\u00e0: era entrato Francesco Farina che rimarr\u00e0 alla direzione per i successivi 15 anni.\nArrivano i primi due trofei internazionali: il Modena si aggiudica la Coppa Anglo-Italiana del 1981 e del 1982, battendo in finale, rispettivamente, gli inglesi del Poole Town e quelli dello Sutton United, vittorie che consentono al Modena di detenere il record di pi\u00f9 titoli della competizione, soppressa nel 1996. Ma le vittorie non seguono invece in campionato, dove il Modena giunge nelle deludenti 11\u00aa, 10\u00aa e 8\u00aa posizione nei tre anni a seguire. Nel campionato 1985-86, al secondo anno sotto la guida di Luigi Mascalaito e grazie anche ai gol di Sauro Frutti, arriva la promozione in B, ottenuta all'ultima giornata nella partita vinta contro l' grazie alla rete di Damiano Longhi, davanti a circa 16.000 spettatori. Dopo la salvezza nella stagione 1986-1987 (conclusasi con la vittoria nel derby contro il Bologna, successo che mancava da quaranta anni esatti) e il ritorno nella Coppa Italia maggiore dopo nove anni, nel campionato 1987-1988 arriva la nuova retrocessione in Serie C1.\nGli anni 1980 si chiudono con la vittoria del campionato di Serie C1, sotto la guida tecnica di Renzo Ulivieri, che vale il nuovo ritorno in Serie B, grazie ad un ottimo reparto difensivo e al portiere Marco Ballotta che sub\u00ec solo 9 reti in tutto il campionato. Dopo tre salvezze raggiunte faticosamente, nella stagione 1993-1994, il Modena, che vede nella propria rosa anche Enrico Chiesa e Giuseppe Baresi, chiude al 18\u00ba posto e retrocede in C1. Nella stagione successiva 1994-1995 la squadra retrocesse in C2, dopo aver perso i play-out con la Massese (sconfitta 0-2 in casa e pareggio 2-2 in trasferta). I canarini rimasero per poche settimane in quarta serie, grazie alle mancate iscrizioni di Crevalcore, Siracusa e Barletta che rinunciarono a iscriversi alla C1 fallendo o venendo radiate: il Modena (secondo nella graduatoria dei ripescaggi) venne ripescato a fine luglio. La propriet\u00e0 della squadra passa al conte Giuseppe Degli Albertini e la presidenza di Mauro Bassinghi. Questa stagione vide esordire nelle file canarine un giovane Luca Toni, alla sua prima esperienza nel calcio professionistico.\nGli anni successivi furono caratterizzati da complesse vicende societarie e tecniche, tanto da portare quattro punti di penalizzazione per illecito amministrativo nella stagione 1996-1997 (ridotti dai sei iniziali) a causa di una fideiussione irregolare. La societ\u00e0 trov\u00f2 poi tranquillit\u00e0 con l'acquisto della squadra da parte dell'imprenditore Luigi Montagnani nel gennaio 1997. Dopo un'annata interlocutoria, nella stagione 1998-1999 arriva il 4\u00ba posto e la qualificazione ai play-off poi persi contro il , frutto di due sconfitte (1-3 in casa e 1-2 in trasferta). La stagione successiva arriva una salvezza ottenuta con l'arrivo a met\u00e0 stagione del tecnico Gianni De Biasi.\nAnni 2000.\nIl 20 luglio 2000, la societ\u00e0 conosce un lutto: la morte del presidente Montagnani, stroncato da un malore a quasi 78 anni. L'incarico viene cos\u00ec assunto da Gianpaolo Manfredi, mentre in panchina \u00e8 confermato De Biasi. Un altro episodio disdicevole \u00e8 legato alla data del 19 novembre, quando - dopo la sconfitta di Como - Bertolotti \u00e8 colpito con un pugno alla testa dal lariano Ferrigno: nel cadere a terra il giocatore modenese batte violentemente il capo, circostanza che - dopo una settimana di coma ed un intervento chirurgico - ne determina l'addio alla carriera agonistica. Dal punto di vista sportivo, i \"canarini\" conoscono invece maggiori soddisfazioni: oltre a raggiungere le semifinali della Coppa Italia di categoria (eguagliando un risultato gi\u00e0 conseguito in altre due occasioni), si impongono infatti in campionato (ritrovando la Serie B dopo sette anni) e Supercoppa di C. La stagione 2001-02 vede i gialloblu affrontare la divisione cadetta con un organico pressoch\u00e9 immutato, conseguendo un'altra promozione. Viene in tal modo ritrovata la Serie A, dove la compagine aveva concorso per l'ultima volta nel 1964. Il Modena nella stagione 2002-03 ottiene 38 punti in classifica, certificando all'ultima giornata una salvezza gi\u00e0 ipotecata nelle settimane precedenti. I risultati degli scontri diretti premiano gli emiliani, lasciando Atalanta e Reggina a contendersi l'ultimo posto tramite uno spareggio.\nPer la stagione 2003-04 fu ingaggiato Alberto Malesani, segnalatosi grazie ad un discreto avvio in campionato. Malgrado una posizione tranquilla al giro di boa, Malesani entr\u00f2 in polemica con lo spogliatoio ed in particolare col capitano Marco Ballotta. Dopo un periodo senza vittorie, fu sostituito in panchina da Gianfranco Bellotto. Il Modena conobbe la retrocessione all'ultima domenica, perdendo 1-2 sul campo della Lazio. Nel giugno 2004 sedette in panchina Stefano Pioli, che condusse la squadra - penalizzata di un punto (ridotto dai quattro iniziali) per il coinvolgimento in un giro di scommesse - ad un passo dal ritorno in massima categoria, sfumato per la sconfitta all'ultima giornata contro l'Ascoli (diretta concorrente degli emiliani).\nNella stagione 2005-2006, il Modena, con un centravanti come Cristian Bucchi, che segna 29 gol in campionato e 1 nei play-off, giunge agli spareggi promozione seppur con una crisi di risultati giunta verso met\u00e0 campionato che ha portato all'esonero Pioli e all'arrivo di Maurizio Viscidi e nuovamente il ritorno di Pioli dopo tre giornate. Nelle semifinali play-off \u00e8 stato poi eliminato dal , i due pareggi (0-0 in casa e 1-1 in trasferta) hanno sorriso ai virgiliani, premiati per il miglior piazzamento in campionato. In Coppa Italia, come l'anno precedente, esce subito ad agosto al primo turno, eliminato dal Cittadella.\nL'anno dopo, con il nuovo mister Daniele Zoratto e con un organico indebolito dalla cessione di Bucchi ma con una partenza abbastanza positiva in Coppa Italia (eliminato al terzo turno dal ), il Modena \u00e8 passato dalla lotta per la A a quella per evitare la C1. Tuttavia, l'obiettivo \u00e8 stato conseguito solo all'ultima giornata grazie alla vittoria interna sul Frosinone; importante fu anche il cambio di rotta avvenuto con l'arrivo di Bortolo Mutti come allenatore. Per il campionato 2007-08, il Modena, eliminato al primo turno di Coppa Italia dal Bologna, si presenta con un organico in grado di raggiungere la salvezza. Dopo una buona partenza, per\u00f2, i canarini affondano in un lungo periodo nero di ben 15 partite senza vittorie, durante il girone di ritorno, culminato con l'esonero di Mutti e il ritorno del discusso Daniele Zoratto. La nuova avventura di Zoratto si conclude con la salvezza giunta alla penultima giornata grazie alla vittoria contro l'.\nLa stagione 2008-2009 verr\u00e0 ricordata a lungo come una delle pi\u00f9 difficoltose per il Modena. Un'annata cominciata sotto i cattivi auspici di un'estate dominata dall'incertezza dal punto di vista societario. Si susseguono, infatti, anche durante tutto l'anno, voci su possibili acquirenti della societ\u00e0 di Romano Amadei, intenzionato a passare di mano il Modena. Il risultato \u00e8 una squadra mal costruita che fatica molto nella prima parte di campionato; in agosto viene anche eliminato dall'Atalanta nel terzo turno di Coppa Italia. In campionato, i soli 16 punti del girone di andata fanno da contraltare ai 35 del girone di ritorno, culminati con la vittoria all'ultima giornata a Trieste contro la Triestina e al quindicesimo posto finale che sancisce una miracolosa salvezza. Una tale inversione di marcia \u00e8 la summa di vari fattori tra cui il ritorno di Alex Pinardi da un lungo infortunio, i gol ritrovati di Salvatore Bruno e il cambio in panchina alla 23\u00aa giornata quando Daniele Zoratto viene sostituito dal suo vice Luigi Apolloni.\nNella stagione successiva i canarini restano a lungo in lotta per i play-off, ma un calo nel finale port\u00f2 la squadra a giocarsi addirittura la salvezza all'ultima giornata, poi conquistata grazie a un 3-2 (all'inizio del secondo tempo i giallobl\u00f9 erano sotto per 2 reti a 0) contro il . In Coppa Italia esce subito al secondo turno, eliminato ai rigori dal Novara.\nAnni 2010.\nL'annata successiva inizia con un passaggio societario: il 29 giugno 2010 Romano Amadei cede il 49% del Modena alla consociata Ghirlandina Sport che vede, tra gli altri nomi, quello di Roberto Casari (presidente di CPL Concordia) che diverr\u00e0 proprietario della societ\u00e0. Ghirlandina Sport rileva completamente la societ\u00e0 a gennaio 2011. Come D.S. viene confermato Fausto Pari mentre in panchina viene chiamato Bergodi, che conduce i canarini al 10\u00ba posto finale e al terzo turno di Coppa Italia, eliminato dal Bologna.\nIl campionato del Centenario, 2011-2012, non inizia nel migliore dei modi, ragion per cui, nel novembre 2011 viene nominato Agatino Cuttone come allenatore della prima squadra in sostituzione di Cristiano Bergodi con la squadra al quart'ultimo posto in classifica. Il cammino di Cuttone, che ottiene risultati di rilievo, non durer\u00e0 molto sulla panchina dei canarini venendo presto esonerato in favore del ritorno di Cristiano Bergodi. La squadra, grazie a una serie di dieci risultati utili consecutivi, si riprende e chiude la stagione al 12\u00ba posto. In Coppa Italia il cammino si conclude a novembre al quarto turno dove i canarini vengono eliminati dal Chievo.\nNel luglio 2012 il patron Casari passa il 64% del Modena nelle mani della societ\u00e0 romana Acgf con a capo l'imprenditore Stefano Commini che diventa il nuovo proprietario, portando con s\u00e9 Alessio Secco (direttore generale, ex Juventus), Giuseppe Cannella (direttore sportivo) e il procuratore Antonio Caliendo (consulente). Nella stagione 2012-2013 il Modena parte con due punti di penalizzazione dovuti allo scandalo del Calcioscommesse 2011. L'allenatore \u00e8 Dario Marcolin; la squadra resta spesso a ridosso della zona play-off, ma nel girone di ritorno accusa un brusco calo e Marcolin viene esonerato il 20 marzo, venendo sostituito da Walter Novellino. Il team chiude il campionato all'8\u00ba posto, mentre in Coppa Italia si ferma al terzo turno eliminato dalla Reggina. In evidenza il grande rendimento di Ardemagni, realizzatore di ben 23 reti, a un solo gol dal capocannoniere di Serie B, Cacia. Il 24 marzo 2013 muore a 41 anni Paolo Ponzo, centrocampista che ha militato nella squadra emiliana dal 2000 al 2005. Giocatore molto amato dalla tifoseria giallobl\u00f9, tanto che il 5 aprile 2013 in occasione del suo 101\u00ba anniversario, il Modena lo ha voluto ricordare con una targa posta sotto la gradinata dello Stadio Alberto Braglia.\nLa stagione successiva vede un nuovo cambio ai vertici: Antonio Caliendo, entrato in societ\u00e0 l'anno prima, diventa azionista di maggioranza della Acgf (gi\u00e0 di sua propriet\u00e0), societ\u00e0 che detiene il Modena, divenendo il nuovo proprietario. Successivamente la Acgf lascia, e il pacchetto di maggioranza del Modena viene trasferito alla societ\u00e0 lussemburghese World Promotion Company, una holding di cui Caliendo \u00e8 amministratore. La squadra, invece, disputa un buon campionato e ottiene il quinto posto finale, qualificandosi per i play-off in cui saranno eliminati in semifinale dal . In Coppa Italia esce subito al secondo turno, eliminato dal Frosinone.\nL'annata 2014-2015, si rivela essere opposta alla precedente: a luglio Massimo Taibi diventa il nuovo direttore sportivo, ma il Modena si trova a lottare per la salvezza e mantenere la categoria solo grazie a due pareggi (1-1 in trasferta e 2-2 in casa) ottenuti nei play-out contro la Virtus Entella, retrocessa (e successivamente ripescata) per la peggior posizione in classifica nei confronti dei giallobl\u00f9. Durante la stagione, a febbraio, era stato esonerato Novellino, chiamando la coppia Melotti-Pavan, entrambi ex giocatori giallobl\u00f9 (Melotti anche ex allenatore, al ritorno in panchina dopo 19 anni). In Coppa Italia il Modena esce di scena al quarto turno dopo i calci di rigore in una partita spettacolare contro il Cagliari, sfiorando pi\u00f9 volte il passaggio del turno. L'attaccante Pablo Granoche, soprannominato \"El Diablo\", vince, in coabitazione con Cocco del Vicenza e Catellani dello Spezia, la classifica marcatori della B.\nLa stagione successiva, 2015-2016, si rivela ancora pi\u00f9 deludente: iniziata con il neo mister Hern\u00e1n Crespo (primo allenatore straniero del Modena dal 1969), la squadra non ottiene risultati e a marzo l'allenatore viene esonerato. Viene chiamato Cristiano Bergodi (al ritorno dopo quattro anni) che non riesce ad evitare ai canarini la retrocessione: il Modena dopo quindici anni retrocede in terza serie, ora chiamata Lega Pro, dato il ventunesimo e penultimo posto finale in classifica, concludendo la striscia di dodici stagioni consecutive nella serie cadetta. In Coppa Italia il Modena esce al terzo turno, eliminato nel derby dal Sassuolo.\nPer la stagione 2016-2017 il Modena, inserito nel girone B della Lega Pro, affida la prima squadra a Simone Pavan, promosso dalla primavera e gi\u00e0 co-allenatore dei canarini l'anno precedente. La rosa viene profondamente rinnovata cedendo molti giocatori (tra cui la bandiera Simone Gozzi) ed egualmente vengono rinnovati i quadri dirigenziali, con la nomina di Luigi Pavarese a direttore sportivo e la trasformazione della forma sociale da S.p.A. a S.r.l.. La formazione giallobl\u00f9 si dimostra poco competitiva, attestandosi stabilmente a fondo classifica, finanche nelle posizioni di retrocessione diretta: in virt\u00f9 di ci\u00f2, nel mese di novembre, il tecnico Pavan viene esonerato e sostituito da Ezio Capuano. Tale avvicendamento riesce a rivitalizzare la squadra, che ottiene sufficienti risultati utili a staccare le ultime posizioni del girone e infine a raggiungere la matematica salvezza, conseguita alla penultima giornata, grazie alla vittoria interna contro il . Poco fruttuoso \u00e8 anche il cammino modenese in Coppa Italia (eliminazione al secondo turno contro lo Spezia) e in Coppa Italia Lega Pro (uscita ai sedicesimi per mano della Reggiana).\nLa stagione 2017-2018 \u00e8 la pi\u00f9 complicata della storia della societ\u00e0 canarina. La squadra viene iscritta al campionato nell'ultimo giorno disponibile, mentre l'organico viene profondamente rinnovato a causa del termine di molti prestiti di giocatori della stagione precedente. Le problematiche relative alla costruzione della squadra vedono aggiungersi anche le dimissioni del DS Pavarese che lascia vacante l'incarico. Tra i vari problemi, quello di maggior peso \u00e8 legato alla questione dello stadio casalingo: all'inizio di agosto il comune di Modena revoca al club la concessione d'uso dello stadio Alberto Braglia, denunciando una situazione di morosit\u00e0 del club in merito ai canoni d'utilizzo dell'impianto. Impossibilitato a giocare al Braglia, il Modena disputa dunque le prime gare interne stagionali allo stadio Tullo Morgagni di Forl\u00ec: scaduta la deroga per l'uso di tale impianto, il club canarino si trova tuttavia privo di un campo interno, dal quale viene ufficialmente sfrattato nella prima met\u00e0 di ottobre 2017, sfratto che \u00e8 relativo anche al campo di allenamento adiacente allo stadio e agli uffici dei dipendenti. A causa prima dell'indisponibilit\u00e0 iniziale e poi dello sfratto, il Modena perde a tavolino ben tre partite le cui ultime due sono seguite da una penalizzazione di uno e due punti per recidivit\u00e0. Ad ottobre 2017 avviene un cambio societario: Caliendo, dopo aver formalizzato una richiesta di concordato preventivo presso il tribunale cittadino, cede la totalit\u00e0 delle quote del Modena alla Ital Slovakia, societ\u00e0 slovacca dell'imprenditore Aldo Taddeo, che diviene il nuovo amministratore unico della societ\u00e0 canarina. Risentendo di tali dinamiche societarie, i risultati sportivi sono disastrosi: la squadra inizia il suo cammino ad agosto in Coppa Italia Serie C venendo subito eliminata ai gironi, mentre in campionato inanella una serie di sconfitte consecutive (tre delle quali a tavolino) trovandosi all'ultimo posto con tre punti di penalizzazione. La squadra e lo staff tecnico, vista la grave situazione, decidono di mettere in mora la societ\u00e0 e di scioperare in occasione delle trasferte contro Fano e Santarcangelo. Nel primo caso FIGC e Lega Pro decidono di comune accordo di rinviare la partita, mentre nel secondo caso la partita viene confermata e non disputata sancendo la quarta sconfitta a tavolino che ha determinato l'esclusione dal campionato della squadra canarina e l'annullamento dei risultati ottenuti nel girone.\nIl fallimento e la rinascita.\nIl 28 novembre 2017 il Tribunale di Modena emette la sentenza dichiarante il fallimento ad istanza in proprio del Modena, nominando Claudio Trenti come curatore fallimentare ed avviando in questo modo l'iter fallimentare. Vista la dichiarazione di fallimento, a dicembre 2017, la FIGC revoca l'affiliazione alla societ\u00e0 con conseguente svincolo dei tesserati.\nNel marzo 2018 il Comune di Modena pubblica un bando per verificare l\u2019esistenza, la solidit\u00e0 e la sostenibilit\u00e0 di progetti calcistici capaci di raccogliere l\u2019eredit\u00e0 sportiva del Modena. Tra marzo e aprile si costituiscono cos\u00ec tre diverse societ\u00e0 le quali presentano tutte il loro progetto entro la scadenza prevista. Il 18 maggio 2018, il sindaco Gian Carlo Muzzarelli, coadiuvato da una commissione di sette esperti, decreta vincitrice del bando la \"Pro Modena Societ\u00e0 Sportiva Dilettantistica\", fondata il 12 aprile e composta dai soci Carmelo Salerno (presidente), Romano Amadei, Romano Sghedoni e Doriano Tosi (direttore sportivo), che due settimane dopo nomina allenatore Luigi Apolloni, che torna sulla panchina modenese a distanza di otto anni dall'ultima volta. In giugno la societ\u00e0 cambia nome in \"Modena Football Club 2018 Societ\u00e0 Sportiva Dilettantistica\" ottenendo l'affiliazione alla FIGC il mese seguente e l'ammissione in soprannumero al campionato di Serie D 2018-2019 poche settimane dopo.\nLa stagione dopo la rifondazione vede il Modena ripartire da zero, ricostruendo tutta la squadra. Il DS Tosi, alla sua quarta esperienza a Modena, riesce a riportare sotto la Ghirlandina due bandiere come Armando Perna e Simone Gozzi. L'annata sportiva inizia subito con l'eliminazione nel turno preliminare di Coppa Italia Serie D dal Mezzolara, ma in campionato la squadra si issa al primo posto sin dalle prime giornate, mantenendo la vetta. A gennaio, complici le prestazioni al di sotto delle aspettative della squadra, che tuttavia mantiene le prime posizioni di classifica, la societ\u00e0 esonera Apolloni chiamando in panchina Alberto Bollini che torna ad allenare i \"canarini\" dopo oltre venti anni. La squadra chiude il campionato al primo posto a pari punti con la Pergolettese, rendendo necessario lo spareggio sul campo neutro di Novara per la promozione diretta che vede il Modena perdere per 1-2, consentendo comunque ai giallobl\u00f9 di partecipare ai play-off. Lo spareggio perso porta la societ\u00e0 a cambiare allenatore per la seconda volta in stagione, esonerando Bollini e promuovendo Christian Ferrante dal suo ruolo di vice, salvo poi essere nuovamente degradato ad allenatore in seconda dopo appena un giorno in favore di Roby Malverti, promosso dalla Juniores, che porta la squadra a vincere i play-off in finale nel derby con la Reggio Audace. Al termine della stagione vi sono due cambi: il DS Tosi lascia l'incarico, sostituito da Fabrizio Salvatori, mentre in panchina viene ingaggiato Mauro Zironelli, ex calciatore canarino. La societ\u00e0 rinnova inoltre molte figure dell'area amministrativa oltre a mutare la propria denominazione in \"Modena Football Club 2018\", abbandonando lo status di societ\u00e0 sportiva dilettantistica. A met\u00e0 luglio, il Modena viene ripescato in Serie C a completamento degli organici, sancendo la promozione in categoria superiore dopo appena un anno passato nei dilettanti.\nLa stagione 2019-2020 vede un nuovo un consistente ricambio di giocatori della rosa, con pochi confermati e molti volti nuovi. Tuttavia l'annata comincia subito con l'eliminazione ai gironi dalla Coppa Italia Serie C. A fine novembre viene esonerato l'allenatore Zironelli con la squadra a met\u00e0 classifica, venendo sostituito da Michele Mignani. A fine maggio il DS Salvatori lascia la societ\u00e0, sostituito da Luca Matteassi. I giallobl\u00f9 chiudono la stagione al nono posto centrando l'ammissione ai play-off a cui la societ\u00e0 decide di non partecipare, dopo la cristallizzazione della classifica alla 27\u00aa giornata a causa della sospensione della regular season in seguito alla pandemia di COVID-19.\nAnni 2020.\nL'annata 2020-2021 comincia subito con l'eliminazione al primo turno di Coppa Italia ad opera del Monopoli. Il campionato viene chiuso al quarto posto nel girone B, guadagnando l'accesso ai play-off a partire dalla fase nazionale in quanto migliore quarta dei tre gironi, ma la squadra viene eliminata subito al primo turno dall'Albinoleffe. Il giorno successivo all'eliminazione, la societ\u00e0 cambia propriet\u00e0 passando dalle mani della Kerakoll a quelle della Rivetex, societ\u00e0 controllata dalla famiglia Rivetti, ex proprietaria del gruppo Stone Island. A giugno vengono nominati nuovo direttore sportivo Davide Vaira e nuovo allenatore Attilio Tesser.\nColori e simboli.\nColori.\nGli storici e principali colori del Modena sono il giallo e il blu.\nLa divisa casalinga della squadra \u00e8 tradizionalmente composta da maglia gialla con finiture blu, abbinata a pantaloncini e calzettoni blu.\nPer le seconde e terze divise (laddove previste), il club ricorre in genere a completi blu scuro con inserti gialli, e divise bianche con dettagli giallobl\u00f9.\nNon sono tuttavia mancate soluzioni peculiari e innovative: nel corso degli anni il Modena ha infatti adottato finanche completi rossi, grigi oppure celesti.\nSimboli ufficiali.\nStemma.\nTra i loghi societari, il pi\u00f9 longevo e rappresentativo \u00e8 un ancile partito giallo e blu; sulla sinistra (nel campo giallo) contiene il monogramma \"FCM\", acronimo della ragione sociale), sulla destra (nel campo blu) l'anno di fondazione, \"1912\", entrambi a caratteri color oro. Adottato per la prima volta nel 1946, \u00e8 ancora oggi il logo in uso bench\u00e9 sia stato rivisitato e ammodernato pi\u00f9 volte nel corso degli anni, con l'ultima modifica risalente al 2011. \u00c8 comparso per la prima volta sulle maglie dei giocatori nel 1987 in una versione leggermente differente, con il monogramma \"FCM\" in blu; questa versione \u00e8 stata utilizzata fino al 1993 e di nuovo, leggermente ammodernata, dal 1995 al 1997.\nLa societ\u00e0 si \u00e8 data nel tempo anche altri emblemi, tra i quali sono noti:\nInno.\nL'inno ufficiale della societ\u00e0 \u00e8 \"Sangue Giallobl\u00f9\", scritto da Stefano Casolari, Antonio Montefusco ed Enrico Benassi in occasione del centottesimo anniversario del club e suonato dallo stesso Enrico insieme al figlio Federico.\nGli inni del passato sono stati:\nAltri inni composti per occasioni speciali sono: \"Modena!! Modena!! (SentiMoqua..)\", del 2012 in occasione del centenario della societ\u00e0, mentre \"Per un pir,\u00a0un\u00a0pom,\u00a0un persegh\" \u00e8 lo storico inno cantato in curva dai tifosi pi\u00f9 accesi del Modena.\nMascotte.\nAd oggi non \u00e8 presente nessuna mascotte.\nIn precedenza, la mascotte del club, dalla stagione 2013-2014 alla 2016-2017, \u00e8 stato \"Ghirlo\", un canarino dai tratti antropomorfi vestito con la maglia numero 10 del Modena; essa presenziava tutte le partite casalinghe della squadra emiliana. L'uccello in questione, dal piumaggio di colore giallo al pari della tinta dominante sulle maglie modenesi, \u00e8 dunque il simbolo pi\u00f9 iconico della squadra: in virt\u00f9 di esso, ai giocatori del club viene associato il soprannome di \"canarini\".\nDell'iconografia del club fa parte anche la cosiddetta Ghirlandina, la torre campanaria del duomo cittadino, che dalla stagione 2013-2014 a quella 2017-2018 \u00e8 stata disegnata sulle casacche da gioco, mentre nella stagione 2021-2022, la prima divisa si ispira alle cuspidi della Ghirlandina mentre la terza si rif\u00e0 ai rosoni del Duomo di Modena, altro simbolo della citt\u00e0.\nAll'aspetto religioso \u00e8 altres\u00ec collegato un altro soprannome riferito al club e ai relativi giocatori: \"gemininano\", in nome del santo patrono della citt\u00e0 di Modena.\nStrutture.\nCentro di allenamento.\nIl principale centro di allenamento della squadra \u00e8 l'antistadio Zelocchi, situato nei pressi dello stadio Braglia. Come sito di allenamento secondario la societ\u00e0 dispone anche del campo sportivo Mario Magotti, intitolato all'ex giocatore canarino e situato nella frazione di Marzaglia. Il Modena utilizza anche il campo sportivo Allegretti, situato nella frazione di San Damaso, in particolare per le amichevoli interne estive. Per gli allenamenti del settore giovanile, il club ha a disposizione la polisportiva nella frazione di Saliceta San Giuliano.\nSociet\u00e0.\nOrganigramma societario.\nDal sito ufficiale della societ\u00e0:\nSponsor.\nDi seguito la cronologia dei fornitori tecnici e degli sponsor ufficiali.\nSezione femminile.\nLa stagione 2020-2021 vede la nascita della sezione femminile del club, che partecipa al campionato regionale di Eccelenza.\nDiffusione nella cultura di massa.\nUn riferimento alla squadra di calcio del Modena \u00e8 contenuto nel celeberrimo film \"Ladri di biciclette\" di Vittorio De Sica. I due protagonisti (padre e figlio), alla ricerca in una domenica romana della bicicletta rubata, vengono superati da un camioncino pieno di tifosi dei canarini, che si recano allo stadio Nazionale per assistere alla partita Roma-Modena. Il padre chiede al figlio, per rallegrarlo, \u00ab\u00c8 una buona squadra il Modena?\u00bb, al che il bambino fa cenno di no con il capo. Al termine della pellicola si vedono i due protagonisti nei pressi dello stadio, dove si conclude la partita. \u00c8 l\u00e0 che il padre si impossessa di una bicicletta isolata e viene per questo inseguito proprio da un gruppo di spettatori in uscita dallo stadio.\nAllenatori e presidenti.\nAllenatori.\nSono 102 gli allenatori che si sono avvicendati alla guida tecnica del Modena nel corso degli anni. Il tecnico pi\u00f9 presente \u00e8 Leandro Remondini (gi\u00e0 ex giocatore \"canarino\" negli anni 1940) che ha collezionato 177 panchine in tre diversi periodi, dal 1965 al 1967, poi dal 1969 al 1971 e infine dal 1971 al 1972. L'allenatore pi\u00f9 vincente \u00e8 Gianni De Biasi, che nel suo periodo di permanenza a Modena ha conquistato una promozione in Serie A, un campionato di Serie C1 (con relativa promozione in Serie B) e una Supercoppa di Serie C.\nAnnotazioni\nPresidenti.\nSono 56 i presidenti che ha avuto il Modena nel corso degli anni. Il presidente rimasto in carica per pi\u00f9 tempo \u00e8 il dirigente Francesco Farina, che guid\u00f2 il Modena dal luglio 1984 all'agosto 1994, per dieci anni e un mese. I presidenti pi\u00f9 vincenti sono stati Beppe Nino Banzi, sotto la cui gestione il Modena conquist\u00f2 tre promozioni in Serie A, due delle quali vincendo il campionato di Serie B, e Giancarlo Messori Roncaglia nel cui periodo di presidenza il club giallobl\u00f9 vinse due Coppe Anglo-Italiane e un campionato di Serie C2 (con relativa promozione in Serie C1).\nAnnotazioni\nStatistiche e record.\nStatistiche di squadra.\nIl Modena, nel corso della sua storia, ha ottenuto cinque promozioni dalla Serie B alla Serie A, nelle stagioni 1937-1938, 1940-1941, 1942-1943, 1961-1962 e 2001-2002. Cinque sono anche le promozioni dalla terza serie nazionale al campionato cadetto; in particolare sono due quelle dalla Serie C alla Serie B, stagioni 1960-1961 e 1974-1975, e tre quelle dalla Serie C1 alla Serie B, nelle stagioni 1985-1986, 1989-1990 e 2000-2001. Due i salti di categoria invece, dalla quarta serie nazionale alla terza: uno dalla Serie C2 alla Serie C1, avvenuto nel campionato 1979-1980 e uno dalla Serie D alla Serie C, ottenuto nel campionato 2018-2019 tramite ripescaggio.\nIn totale sono 28 i campionati di massima serie alla quale i canarini hanno preso parte. Essi si dividono in cinque campionati di Prima Categoria, cinque di Prima Divisione, cinque campionati di Divisione Nazionale e tredici della moderna Serie A. Il miglior piazzamento in massima serie dei canarini, \u00e8 il terzo posto ottenuto nel campionato di Serie A 1946-1947. Tuttavia, il campionato nella quale i modenesi contano pi\u00f9 partecipazioni \u00e8 quello di Serie B: sono infatti ben 50, a partire dalla stagione 1932-1933, che valgono il terzo posto come squadra pi\u00f9 presente nel campionato cadetto dietro a Brescia e Verona. Il campionato di Serie B \u00e8 stato vinto per due volte nella storia dal Modena. Venticinque invece le partecipazioni a un campionato di terza serie, esattamente otto al campionato di Serie C (vinto due volte), sedici al campionato di Serie C1 (vinto due volte) e una in Lega Pro. A questi si aggiungono due campionati di quarta serie disputati dal Modena durante la sua storia: uno semiprofessionistico di Serie C2 disputato e vinto nella stagione 1979-1980, e uno dilettantistico (unico della ultracentenaria storia del club) di Serie D nel 2018-2019.\nPer quanto riguarda le coppe nazionali \u00e8 la Coppa Italia il torneo che vede pi\u00f9 partecipazioni dei canarini con 52 presenze dalla stagione 1926-1927; il massimo risultato ottenuto \u00e8 stata la semifinale raggiunta nel 1941-1942. Ventiquattro invece le partecipazioni alla Coppa Italia riservata alle squadre partecipanti ai campionati semiprofessionistici, mentre \u00e8 una sola la partecipazione alla Coppa Italia riservata alle squadre che disputano il campionato di Serie D. Da ricordare inoltre la vittoria della Supercoppa di Serie C nel 2001 e in ambito regionale la vittoria della Coppa Emilia nel 1916-1917.\nIn ambito internazionale la squadra modenese vanta due vittorie nella Coppa Anglo-Italiana, nel 1981 e nel 1982, in un periodo in cui erano ammesse formazioni semiprofessionistiche italiane e dilettantistiche inglesi e la vittoria nel Torneo Internazionale dell'Amicizia di Ginevra nel 1947.\nStatistiche individuali.\nIl miglior marcatore di sempre nella storia del Modena \u00e8 Alfredo Mazzoni con 91 reti realizzate. Di ruolo interno sinistro, ha militato nelle file giallobl\u00f9 in tre diversi periodi: dopo essere stato promosso dalla squadra riserve nel 1924, \u00e8 rimasto a Modena per sette anni fino al 1931, salvo poi tornare per la stagione 1935-1936 e nuovamente otto anni dopo nel campionato di guerra 1944 nelle vesti di allenatore-giocatore.\nIl miglior cannoniere stagionale \u00e8 il centravanti Remo Galli che nella stagione 1933-1934 mise a segno ben 32 reti (26 delle quali gli garantirono il titolo di capocannoniere di Serie B, mentre le restanti 6 le segn\u00f2 nel girone finale).\nIl primatista di presenze in maglia giallobl\u00f9 \u00e8 il terzino Renato Braglia. Nativo di Bomporto in Provincia di Modena, durante la sua carriera indoss\u00f2 per 17 stagioni consecutive la maglia del Modena collezionando 518 presenze in partite ufficiali fra il 1939 e il 1957.\nDi seguito le top 10 dei primatisti di presenze e reti in maglia giallobl\u00f9.\nTifoseria.\nStoria.\nIl primo gruppo organizzato fu quello dei \"Boys\", nato nel 1972: il nome ricalcava quello dei Boys San dell\u2019Inter, squadra per cui simpatizzavano alcuni dei fondatori. L'anno successivo, nel 1973, i \"Boys\" si sciolgono e confluiscono nel neonato club dei \"Fedelissimi\", che dal settore gradinata dello stadio Alberto Braglia si spostarono in curva spogliatoio (l'attuale curva Sud). Nel 1974 gli ex \"Boys\" fuoriescono dai \"Fedelissimi\" e fondano i \"Commandos\" con questi ultimi che si riuniscono ai \"Fedelissimi\" nel 1975. Nel dicembre 1975 in seguito ad un'altra scissione tra \"Boys\" e \"Fedelissimi\", nacquero le \"Brigate giallobl\u00f9\", vero fulcro della vita ultras a Modena, formati dagli ex \"Boys\". Nel 1979 nelle \"Brigate\" si fa strada un nuovo nucleo, quello di \"San Biagio\" che per l'appunto si ritrovava sotto lo striscione di \"Brigate giallobl\u00f9 sezione San Biagio\", quartiere del centro di Modena. Nello stesso anno i \"Fedelissimi\" cessano di esistere.\nDalla \"sezione San Biagio delle Brigate\", nel 1985 nacquero gli \"Sconvolts\", a loro volta una sezione. Nel 1986 nasce il gruppo \"C.u.C.s.\" (Commando Ultras Curva Sud) che generer\u00e0 una rivalit\u00e0 con \"Brigate\". Nel novembre 1986 a Genova avvengono alcuni scontri tra gli ultr\u00e0 del Modena (\"Brigate\") e quelli del Genoa, replicati in modo pi\u00f9 violento nel gennaio del 1988, il fatto desta molto clamore tanto che Pippo Baudo annunci\u00f2 a \"Domenica in\" l'interruzione del programma per una edizione speciale del telegiornale: ne segu\u00ec un processo, che fin\u00ec a \"Un giorno in pretura\". Le condanne che ne scaturirono segnano sostanzialmente la fine dell\u2019era \"San Biagio delle Brigate giallobl\u00f9\". Cessano di esistere anche gli \"Sconvolts\".\nSuccessivamente, a cavallo tra gli anni 1980 e 1990, sempre dalle costole delle \"Brigate giallobl\u00f9\", uscite molto provate dai fatti del 1988, sorsero altri gruppi che volevano avere una loro identit\u00e0 ben precisa, e non si trovavano pi\u00f9 in sintonia con le nuove direttive del gruppo d'origine, ma che quasi tutti ebbero vita breve. In quel periodo ci fu il trasferimento di tutta la tifoseria dalla curva Sud alla Nord del Braglia, per motivi di maggiore capienza del settore. Nacquero cos\u00ec il gruppo \"Sezione\" (nel 1990, primo in Italia a usare quel nome, seguaci di quell'estradizione casual appena nata nel mondo anglosassone), gli \"Ultras\" (nel 1998), le \"Vecchie brigate\" (nel 2002), oltre ad altri gruppi minori.\nNegli anni 2000, con la completa ristrutturazione dello stadio Braglia, la tifoseria giallobl\u00f9 fece ritorno in curva Sud (appena intitolata allo scomparso presidente del Modena, Luigi Montagnani). Nel 2004 dall'unione tra \"Sezione\", \"Ultras\" e alcune sottosezioni nasce il gruppo \"Fedelissimi\" (omonimo di quello degli anni 1970). Nel 2005 \"Fedelissimi\" e \"Vecchie Brigate\" danno l\u2019impulso per la creazione di un gruppo unico della curva, nasce cos\u00ec \"Curva Sud 1912\", eliminando qualsiasi simbolo di appartenenza politica (motivo in passato di lotte intestine; la tifoseria organizzata era schierata a sinistra), mantenendo solo i simboli cittadini; in risposta a ci\u00f2, le \"Brigate giallobl\u00f9\" decisero lo spostamento in gradinata laterale, in contrasto con l'unificazione di tutti i gruppi ultras della curva Sud sotto un unico striscione. Nel 2006, dopo trent'anni, si scioglie infine anche lo storico gruppo delle \"Brigate giallobl\u00f9\" in seguito a forti contrasti con il gruppo \"Curva Sud 1912\" il quale rimane l'unico grande gruppo organizzato della tifoseria modenese, fino al 2014, quando anche quest'ultimo gruppo si scioglie. Da allora la curva ha nuovamente una fisionomia pi\u00f9 variegata, in cui convivono gruppi storici come \"Vecchie Brigate\", \"Noi di San Biagio\" e \"C.u.C.s.\", e nuovi come \"Avia Pervia\", \"Belli Carichi\" e \"QBR1912\".\nGemellaggi e rivalit\u00e0.\nLa tifoseria modenese \u00e8 gemellata con gli ultras del Messina e del Venezia. Con i lagunari vi era la tradizione di fare un giro di campo durante l'intervallo delle partite dove si affrontavano le due squadre, sbandierando insieme ciascuno i propri vessilli. Tuttavia questi gemellaggi, nati tra la fine degli anni 1980 e l'inizio di quelli 1990, si sono affievoliti nel corso degli anni 2010 a causa della militanza in diverse categorie per diverse stagioni di queste squadre e del Modena e le poche occasioni in cui si sono potute affrontare. Dalla seconda met\u00e0 degli anni 2010 si \u00e8 rinsaldato il gemellaggio con il Venezia, che tuttavia \u00e8 rimasto sempre solido e molto sentito da entrambe le parti. In ambito internazionale i tifosi modenesi sono gemellati con quelli del Siviglia dalla met\u00e0 degli anni 2000.\nBuoni rapporti si hanno con le tifoserie di Pistoiese, Sampdoria (per la comune rivalit\u00e0 con quella del Genoa), Bari, Cittadella e Crotone. In passato la tifoseria modenese \u00e8 stata gemellata con quelle dello Spezia, del Parma, del Prato, del Livorno, della Fiorentina, del Padova, dell'Hellas Verona e del Piacenza.\nTra le maggiori rivalit\u00e0 ci sono invece quelle con varie realt\u00e0 calcistiche corregionali: il \"Derby della Secchia\", cos\u00ec chiamato per il retaggio della storica battaglia di Zappolino, \u00e8 in assoluto la sfida pi\u00f9 sentita fra le tifoserie di Modena e Bologna, cui per importanza segue a ruota quella con la Reggiana. Vi sono inoltre i derby provinciali con il Sassuolo, molto sentito dai modenesi con l'arrivo della squadra neroverde in Serie B e conseguente condivisione forzata dello stadio Braglia (non vista di buon occhio dalla tifoseria giallobl\u00f9), e quello con il Carpi, pur se sentito in maniera minore. Da non dimenticare infine il cosiddetto \"Derby della Ghirlandina\", stracittadina modenese oggi scomparsa che si svolse, negli anni 1910, fra i giallobl\u00f9 e i dissidenti che rifondarono brevemente l'Audax.\nAltri derby regionali e conseguenti rivalit\u00e0 si hanno con: Parma (rivalit\u00e0 nata nella stagione 1986-87 dopo un gemellaggio che era in atto dagli anni 1970), SPAL (\"Derby Estense\"), Cesena, Ravenna e Rimini. Vi \u00e8 inoltre il \"Derby della Bassa\" disputato con il Mantova col quale vi \u00e8 una forte rivalit\u00e0.\nAltre rivalit\u00e0 minori si hanno con: Atalanta, Brescia, Hellas Verona, Vicenza (tutte rivalit\u00e0 nate negli anni 1980 in seguito a scontri tra le tifoserie), Genoa (in seguito all'aggressione degli ultr\u00e0 rossoblu ai danni dei modenesi nel 1986 poi sfociata nei fatti del 1988), Padova e Varese (rivalit\u00e0 nate negli anni 1990), Livorno (rivalit\u00e0 nata nel 1999 a causa dell'invasione di campo dei tifosi amaranto e conseguente aggressione ai giocatori canarini), Como (rivalit\u00e0 nata nel 1999 e inasprita nel 2000 in seguito aggressione di Ferrigno ai danni del giallobl\u00f9 Bertolotti), Arezzo e Triestina (rivalit\u00e0 nate negli anni 2000), Spezia e Reggina (per via del gemellaggio dei giallobl\u00f9 col Messina, rivale dei calabresi).\nOrganico.\nRosa.\nDal sito ufficiale della societ\u00e0:\nStaff tecnico.\nDal sito ufficiale della societ\u00e0:"}
{"id": "2583708", "revid": "17204", "url": "https://it.wikipedia.org/wiki?curid=2583708", "title": "Soul Calibur III", "text": ""}
{"id": "2583744", "revid": "5983", "url": "https://it.wikipedia.org/wiki?curid=2583744", "title": "Console de' placiti", "text": "Il Console de' placiti \u00e8 stata una carica consolare della Repubblica di Genova detta anche console delle cause civili, avendo giurisdizione in materia civile.\n&lt;br&gt;Vi si alternarono pressoch\u00e9 tutti gli uomini in vista della Genova del XII secolo. La carica venne definitivamente soppressa dopo il 1217 quando la Repubblica di Genova adott\u00f2 una forma di governo che al vertice aveva Podest\u00e0 non genovesi nominati annualmente, sebbene tale termine sia stato utilizzato ancora in epoche successive (sino al XIV secolo) nei documenti ufficiali per indicare genericamente i consoli di giustizia.\nNumero.\nIl numero dei consoli dei placiti fu variabile secondo i tempi e le circostanze. A partire dal 1134 essi furono in numero di otto, tanti quante le \"Compagne\" in cui era divisa la cittadinanza.\nSede.\nLa sede in cui i Consoli de' placiti esercitavano la loro attivit\u00e0 fu, fino al 1190, nel palazzo dell'arcivescovo, che in cambio riceveva cento soldi annui. \n&lt;br&gt;Per cercare di mantenere separato il governo secolare della citt\u00e0 dal potere religioso della curia, nel 1190 venne deciso che i consoli dei placiti avrebbero esercitato, a rotazione, tre mesi in Santa Maria di Castello, tre mesi in San Giorgio, altri tre in San Donato e solo gli ultimi tre nel palazzo arcivescovile."}
{"id": "2583841", "revid": "1543377", "url": "https://it.wikipedia.org/wiki?curid=2583841", "title": "Nunavik", "text": "Il territorio denominato Nunavik \u00e8 collocato nel terzo settentrionale della provincia del Qu\u00e9bec, in Canada. Copre una porzione di terreno vasta 443.684,71\u00a0km\u00b2 situata a nord del 55\u00ba parallelo, ed \u00e8 la patria degli Inuit del Qu\u00e9bec. Gran parte degli abitanti della Regione (erano 11.627 al Censimento canadese del 2006 dei quali il 90% sono Inuit) vive nei quattordici centri urbani della costa nord di Nunavik e nel territorio della riserva Cree di Whapmagoostui, nei pressi di Kuujjuarapik.\nIl significato di \"Nunavik\" nella lingua locale Inuktitut significa \"posto in cui vivere\" e gli abitanti Inuit della regione chiamano se stessi \"Nunavimmiut\". Fino al 1912 la regione \u00e8 stata parte del distretto di Ungava dei territori del nordovest canadesi.\nSono in corso negoziati per garantire l'autonomia della regione, ed \u00e8 possibile che Nunavik diventi un territorio autonomo all'interno della provincia del Qu\u00e9bec, con la soluzione delle irrisolte rivendicazioni territoriali prevista per il 2011. La sede del governo dovrebbe essere Kuujjuaq.\nGeografia.\nNunavik \u00e8 un vasto territorio, pi\u00f9 grande della California, situato nell'estremo nord del Qu\u00e9bec. \u00c8 posto in posizione tale da comprendere le zone climatiche artica e subartica. In tutto vivono nella regione circa 11.000 persone, il cui numero \u00e8 in crescita.\nNunavik \u00e8 separato dal territorio Nunavut dalla Baia di Hudson ad ovest e dallo Stretto di Hudson e dalla Baia di Ungava a nord. Nunavik confina con la regione C\u00f4te-Nord del Qu\u00e9bec e con la regione Labrador della provincia di Terranova e Labrador. La Penisola di Ungava costituisce i due terzi pi\u00f9 settentrionali del territorio.\nNunavik ha quattordici centri urbani, popolati a maggioranza Inuit. Il pi\u00f9 importante centro urbano e amministrativo del territorio \u00e8 Kuujjuaq, situato sulla costa pi\u00f9 a sud della baia di Ungava; Gli altri centri sono Inukjuak (dove \u00e8 stato girato il film \"Nanook of the North\"), Salluit, Puvirnituq, Ivujivik, Kangiqsujuaq, Kangiqsualujjuaq, Kangirsuk, Tasiujaq, Aupaluk, Akulivik, Quaqtaq, e Umiujaq. Secondo il censimento del 2006 la popolazione dei centri urbani varia dai 2.132 abitanti di Kuujjuaq ai 174 di Aupaluk.\nNon ci sono strade che collegano Nunavik con il Qu\u00e9bec meridionale, poich\u00e9 la Trans-Taiga Road della regione Jam\u00e9sie termina vicino al 55\u00ba parallelo, nella Riserva Caniapiscau, diverse centinaia di chilometri a sud di Kuujjuaq. Esiste un collegamento aereo annuale con tutti i villaggi e collegamenti marittimi stagionali in estate ed autunno.\nA Nunavik sono presenti tre crateri meteoritici: il Cratere Pingualuit, il Cratere Couture, ed il Cratere La Moinerie.\nStoria.\nManovre geopolitiche del governo federale del Canada hanno spinto diverse famiglie Inuit a lasciare Nunavik negli anni cinquanta. Furono trasportate in centri urbani improduttivi a Grise Fiord e Resolute in quella che adesso \u00e8 Nunavut nel tentativo di rivendicare la sovranit\u00e0 del Canada nell'Alto Artico nel corso della Guerra Fredda. Otto famiglie Inuit traslocarono da Inukjuak (nella Penisola di Ungava) dopo che furono promessi case e permessi di caccia ma le persone che si trasferirono trovarono edifici inesistenti e poca selvaggina. Alle famiglie trasferite fu raccontato che, se avessero voluto, sarebbero potute tornare a casa nel Nunavik dopo un anno, ma la promessa pi\u00f9 tardi fu ritirata in quanto avrebbe potuto danneggiare le rivendicazioni territoriali canadesi nell'area e gli Inuit furono forzati a rimanere. In ogni caso gli Inuit impararono a conoscere le rotte locali della migrazione del beluga e furono in grado di sopravvivere nella zona, estendendo la loro zona di caccia per un'area di 18,000\u00a0km\u00b2 ogni anno..\nNel 1993 il Governo canadese si riun\u00ec per valutare il programma di rilocazione. La Commissione Reale sulla Popolazione Aborigena present\u00f2 l'anno seguente un rapporto intitolato \"La rilocazione nell'Alto Artico: un rapporto sulla rilocazione del 1953-55\". Il Governo canadese pag\u00f2 10 milioni di dollari canadesi ai sopravvissuti ed alle loro famiglie, ma (almeno fino al 2007) non present\u00f2 scuse ufficiali.\nL'intera storia \u00e8 narrata da Melanie McGrath nel libro \"The Long Exile: A Tale of Inuit Betrayal and Survival in the High Arctic\".\nGoverno.\nInsieme alla regione del Jam\u00e9sie, il territorio del Nunavik forma il distretto amministrativo del Nord-du-Qu\u00e9bec.\nLa \"James Bay and Northern Quebec Agreement\" emanata nel 1978 prevede una maggiore autonomia politica per gran parte del territorio Nunavik con l'istituzione del Governo regionale del Kativik. Tutti gli abitanti dei quattordici centri urbani situati pi\u00f9 a nord, sia Inuit che non Inuit, hanno diritto di voto. il Governo regionale del Kativik \u00e8 finanziato al 50% dal Governo del Qu\u00e9bec, al 25% dal Governo federale canadese e copre il restante 25% del suo fabbisogno con le risorse interne.\nLa Makivik Corporation, che ha il proprio quartier generale a Kuujjuaq, rappresenta gli Inuit del nord Qu\u00e9bec nelle relazioni che questi hanno con i governi del Qu\u00e9bec e del Canada. Lo scopo \u00e8 quello di richiedere una maggiore autonomia politica per il territorio e si \u00e8 recentemente negoziato un accordo per la definizione dei tradizionali diritti degli Inuit sull'uso delle risorse delle isole al largo della costa di Nunavik, tutte facenti parte del territorio Nunavut.\nIl centro urbano di Whapmagoostui, che costituisce una enclave nella porzione pi\u00f9 orientale della Baia di Hudson nei pressi del villaggio settentrionale di Kuujjuarapik, \u00e8 ricompreso nella giurisdizione dell'Autorit\u00e0 regionale Cree, la quale a sua volta concorre a costituire il Grand Council della popolazione Cree.\nGoverno regionale di Nunavik.\nI Governi provinciale del Qu\u00e9bec e federale del Canada da una parte e i rappresentanti del territorio Nunavik dall'altra hanno recentemente negoziato un accordo che prevede la costituzione di un Governo regionale di Nunavik. L'accordo prevede che, mentre Qu\u00e9bec e Canada manterranno ancora la piena giurisdizione sull'intera area, l'amministrazione regionale di Nunavik avr\u00e0 un consiglio eletto con le stesse regole parlamentari, un esecutivo, unico esempio in Canada per un accordo di questo tipo, e una pubblica amministrazione locale, creata dal governo provinciale e responsabile della gestione di diversi servizi pubblici quali l'educazione e la salute. Il governo regionale avr\u00e0 anche diritti sulle risorse naturali, tra cui royalties provenienti dalle miniere presenti.\nIl governo sar\u00e0 basato sul territorio, non sulla etnicit\u00e0, in modo che tutta la popolazione residente sul territorio possa partecipare a pieno titolo. Le preesistenti strutture governative quali il Governo regionale, l'Ufficio scolastico ed il Dipartimento per la Sanit\u00e0 e per i Servizi Sociali di Kativik, saranno assorbiti dal nuovo governo regionale.\nIl Governo provinciale del Qu\u00e9bec ha inoltre espresso il desiderio di aggiungere un ulteriore seggio nell'Assemblea Nazionale in rappresentanza di Nunavik, nonostante la scarsit\u00e0 di popolazione della zona. Attualmente Nunavik \u00e8 parte del Distretto elettorale di Ungava, la cui popolazione residente \u00e8 meno della met\u00e0 degli aventi diritto al voto nel collegio elettorale. Come collegio elettorale autonomo, Nunavik sarebbe il secondo collegio con meno elettori nel Qu\u00e9bec, essendo leggermente pi\u00f9 popolato della \u00celes-de-la-Madeleine, che costituisce collegio elettorale autonomo grazie a una apposita eccezione alla legge canadese che suddivide la popolazione in collegi elettorali.\nEconomia.\nIl Nunavik \u00e8 ricco di depositi minerali: uno tra i pi\u00f9 importanti \u00e8 la miniera di Raglan, che si trova nei pressi di Salluit, nel Qu\u00e9bec: \u00e8 collegata da strade aperte con ogni condizione atmosferica ad una pista di atterraggio dell'aeroporto Kattiniq/Donaldson ed all'agglomerato di stoccaggio e carico via mare della Deception Bay. La produzione nella miniera \u00e8 iniziata nel 1997 e la sua vita produttiva \u00e8 stata stimata in oltre 30 anni.\nA causa del fatto che la miniera \u00e8 situata nella regione subartica, sono state necessarie particolari tecniche costruttive e minerarie a protezione del fragile permafrost e per rispondere ad altre esigenze ambientali. La temperatura media annuale \u00e8 di -10\u00a0\u00b0C con una media di -15\u00a0\u00b0C al di sotto del suolo."}
{"id": "2583843", "revid": "110157", "url": "https://it.wikipedia.org/wiki?curid=2583843", "title": "Chiesa di San Pietro a Coppito", "text": "La chiesa di San Pietro a Coppito \u00e8 un edificio religioso dell'Aquila, capoluogo del quarto di San Pietro.\nDeve la sua realizzazione ai castellani di Coppito, che contribuirono cos\u00ec alla fondazione della citt\u00e0 nel XIII secolo, ma viene considerata la pi\u00f9 antica delle chiese aquilane \"intra moenia\" poich\u00e9 edificata sul luogo di un precedente tempio. Nel XIV secolo \u00e8 stata elevata a chiesa capoquarto, titolo che condivide con le concittadine Santa Giusta, Santa Maria Paganica e San Marciano.\nLa chiesa vanta una lunga e complessa vicenda costruttiva, conclusasi nel 1971 con il ripristino della struttura in stile romanico. Danneggiata dal terremoto del 2009, \u00e8 attualmente inagibile e sottoposta a lavori di ristrutturazione e consolidamento.\nStoria.\nLa chiesa venne eretta alla met\u00e0 del XIII secolo, probabilmente sul luogo di un preesistente tempio dalla datazione assai precedente alla fondazione dell'Aquila, diventando assai presto centro di aggregazione della nuova citt\u00e0 e dell'omonimo quartiere. Venne realizzata dagli abitanti del castello di Coppito \u2014 anticamente noto come Poppleto, oggi frazione cittadina \u2014 che la intitolarono all'apostolo Pietro a imitazione della chiesa posta nel loro centro d'origine.\nL'edificio doveva gi\u00e0 essere in piedi nel 1257, quando cio\u00e8 l'arciprete di San Pietro firm\u00f2, con il collega di San Vittorino e quello di Barete, il trattato per l'unione delle diocesi di Amiterno e Forcona. La prima edificazione \u2014 su una gi\u00e0 citata preesistenza, visibile soprattutto nelle fattezze proto-gotiche della navata di destra \u2014 viene perci\u00f2 riferita agli anni intorno al 1250 mentre una seconda riedificazione \u2014 sullo stesso luogo e successiva alla distruzione della citt\u00e0 da parte di Manfredi di Sicilia \u2014 \u00e8 databile al 1266. Alla fine del secolo, precisamente all'intervallo tra il 1266 e il 1280, \u00e8 invece databile l'elevazione della torre campanaria, simile a quella della basilica di Santa Maria di Collemaggio dello stesso periodo.\nLa chiesa venne poi rinnovata pi\u00f9 volte nel corso dei secoli, la prima delle quali dopo il terremoto del 1315: di questo periodo sono, ad esempio, i tre absidi, il prospetto di sinistra e, probabilmente, il portale principale, simile a quello dell'altra chiesa capoquarto di Santa Maria Paganica. Al XIV secolo viene anche riferito l'apparato decorativo. Successivamente all'arrivo dei Gesuiti in citt\u00e0 nel 1599, San Pietro fu sottoposta a nuovi ampliamenti, tra cui la realizzazione di una cappella alla destra del transetto dedicata a Santa Margherita; a questa si aggiunse, forse, una seconda cappella dedicata alla Concezione di cui non \u00e8 rimasta documentazione.\nSan Pietro e l'intero quartiere subirono danni gravissimi dal terremoto dell'Aquila del 1703: crollarono la facciata, la torre campanaria e scomparvero le cappelle della Concezione e di Santa Margherita. La ricostruzione ebbe tempi molto lunghi e port\u00f2 a una radicale modifica dell'impianto interno, con l'aula unica che venne allungata sino all'abside maggiore, voltata a botte e decorata in stile barocco. Nel XIX secolo, per volont\u00e0 dell'arciprete Filippo Camilli, l'edificio venne sormontato da una cupola (1862) e dotata di una nuova facciata (1870).\nTra il 1969 e il 1971, la chiesa venne infine sottoposta a un intervento di restauro operato dall'allora sovrintendente Mario Moretti che \u2014 come per altre architetture cittadine, tra cui la citata basilica di Santa Maria di Collemaggio \u2014 smantell\u00f2 quasi completamente l'apparato decorativo settecentesco e sbass\u00f2 i volumi; successivamente, per motivi d'omogeneit\u00e0, si decise di modificare anche la facciata esistente, caratterizzata da un altissimo frontone, riproponendo il fronte tipico della scuola aquilana di stile romanico. La ricostruzione avvenne secondo la tecnica dell'anastilosi, limitata tuttavia agli elementi originari della facciata (quali il portale, il rosone e le cornici) mentre il resto del materiale utilizzato \u00e8 moderno.\nNel 2009 San Pietro \u00e8 stata gravemente danneggiata da un nuovo violento sisma, subendo il collasso della sommit\u00e0 della facciata, il crollo parziale dell'abside e della torre campanaria e numerose altre lesioni. L'edificio \u00e8 stato sottoposto a un nuovo intervento di ristrutturazione; i lavori sulla facciata si sono conclusi nel 2014 mentre quelli sull'interno della chiesa e sulla torre campanaria nell'ottobre 2018. Attualmente la chiesa non \u00e8 stata ancora riaperta al pubblico e al culto.\nDescrizione.\nLa chiesa \u00e8 posta al centro del quarto di San Pietro di cui costituisce il capoluogo, all'incrocio tra il decumano cittadino di via Roma e il cardo principale del quarto, ossia via Coppito.\n\u00c8 posta a margine di una piccola piazza di forma irregolare, in un'area suggestiva del centro storico ma paradossalmente caratterizzata storicamente da \u00abedifici piuttosto modesti\u00bb, salvo il palazzo Porcinari che ne costituisce la quinta orientale. La collocazione della chiesa del tutto incoerente rispetto all'impianto urbanistico della citt\u00e0 angioina, indicherebbe la preesistenza dell'edificio religioso al momento dello sviluppo della maglia urbana.\nCome da tradizione cittadina, al centro della piazza \u00e8 presente una fontana di forma ottagonale con quattro cannelle e recante, nel parapetto frontale a via Roma, lo stemma dell'Aquila. La fontana \u00e8 posta lateralmente all'asse visivo che congiunge il portale della chiesa con la prospiciente via San Domenico.\nEsterno.\nLa facciata \u00e8 volta a meridione e posta rialzata rispetto alla quota della piazza al termine di una breve gradinata. Si tratta di una ricostruzione di un'ipotetica facciata, nello stile medievale della scuola aquilana, realizzata tra il 1969 e il 1971 sul luogo della precedente in stile tardo-barocco.\nPer l'edificazione della nuova facciata in falso storico vennero prese a riferimento le chiese aquilane del XIII secolo tra cui, forse, la scomparsa chiesa di San Martino in piazza Chiarino, demolita negli anni Trenta e caratterizzata anch'essa da un fronte quadrangolare. Questo particolare disegno di facciata \u2014 la cui origine assai dibattuta potrebbe derivare o da complessi significati simbolici o pi\u00f9 semplicemente da ragioni statiche \u2014 \u00e8 tuttora presente in numerose altre chiese come San Marciano, Santa Maria di Roio e San Quinziano.\nLa facciata si presenta piatta e luminosa, in pietra bianca, con coronamento orizzontale ad arcatelle cieche su mensole zoomorfe; quest'ultima caratteristica, venne dettata dalla tipologia degli elementi originari riproposti poi sapientemente nella ricostruzione del fronte. \u00c8 suddivisa in due ordini da una cornice marcapiano, rimossa dalla precedente facciata ottocentesca e riposizionata nella nuova con la tecnica dell'anastilosi.\nL'ordine inferiore ripartito in tre settori, con quello centrale caratterizzato da un portale rettangolare incassato in un'arcata a tutto sesto [n. 1]. Questo, ricco di notevoli motivi ornamentali in bassorilievo, \u00e8 caratterizzato da un architrave con figure di Cristo e degli Apostoli e sovrastato da una statua di Pietro apostolo di fattura moderna. Il riferimento principale per il portale parrebbe essere la chiesa di Santa Maria Paganica, anch'essa capoquarto, il cui portale \u00e8 databile al 1308. Ai lati dell'ingresso sono due leoni in pietra di epoca romana, probabilmente provenienti dagli scavi di Amiternum e ivi traslati nel XIX secolo. Nell'ordine superiore, in corrispondenza con il portale, si apre un ampio rosone, originario in buona parte dei materiali seppur mancante della raggiera romanica; \u00e8 possibile che nella chiesa duecentesca anche l'ordine superiore potesse essere tripartito, come peraltro nella coeva chiesa di Santa Giusta. \nSul prospetto di sinistra si apre un portale laterale in stile borgognone [n. 5], quindi databile al periodo della dominazione angioina (1266-1280).\nI volumi della chiesa ripropongono il dualismo interno tra il piedicroce e il transetto, con la copertura di quest'ultimo che sovrasta in maniera evidente la copertura dell'aula. Elemento di contrasto nelle volumetrie \u00e8 anche la massiccia torre campanaria a pianta ottagonale [n. 7], innestata tra l'abside laterale di destra e la sporgenza del transetto; la torre, anch'essa tradizionalmente datata alla seconda met\u00e0 del XIII secolo, presenta decisi riferimenti all'analogo torrione laterale della basilica di Santa Maria di Collemaggio e ad altre strutture d'influenza federiciana come la Torre Angioina del santuario di San Michele Arcangelo a Monte Sant'Angelo (FG). La terminazione a cuspide, presente nella chiesa barocca, \u00e8 stata rimossa con i lavori di ripristino del 1969-1971.\nSul retro, il volume della chiesa si affossa rispetto alla quota della strada. Sul motivo di effettuare uno sbancamento \u2014 in una citt\u00e0 che nel XIII secolo era stata appena fondata e disponeva quindi di ampi spazi pianeggianti \u2014 possono essere fatte diverse ipotesi; \u00e8 assai probabile che la chiesa originaria dovesse essere pi\u00f9 modesta dell'attuale, forse limitata all'attuale piedicroce e solo successivamente sviluppatasi nel transetto.\nInterno.\nL'impianto di San Pietro, caratterizzato da numerosi ampliamenti e trasformazioni, risulta uno dei pi\u00f9 complessi nell'ambito dell'architettura religiosa aquilana. \nSecondo un'opinione piuttosto diffusa tra gli storici del XX secolo, tra cui il Gavini, l'impianto originario duecentesco potrebbe essere stato a tre navate, pi\u00f9 equilibrato dell'attuale e di alcune strutture coeve come ad esempio la chiesa di Santa Giusta; tale ipotesi, dettata dalla presenza di una navatella alla destra del piedicroce, \u00e8 invece \u2014 secondo altri studiosi, tra cui l'Antonini \u2014 stata smentita dalle operazioni di ripristino delle strutture medievali con il restauro del 1969-1971.\nAttualmente, l'interno consta di un'aula unica a pianta rettangolare e copertura lignea, movimentata dalla sola presenza a destra di una navatella con arcate a tutto sesto: a sinistra non v'\u00e8 corrispondenza con un'eventuale navata scomparsa, non essendovi tracce di arcate nella muratura, che \u2014 costituita dal cosiddetto \"opus aquilanum\" (apparecchio aquilano), cio\u00e8 a cortina scoperta d'intonaco \u2014 \u00e8 con ogni probabilit\u00e0 quella della chiesa originaria. Sulla stessa parete di sinistra, un'edicola ogivale presenta la \"Madonna con bambino e i Santi Antonio da Padova e Giovanni Battista\", affresco di Paolo da Montereale del XVI secolo [n. 2]. Sulla destra, invece, un arcosolio reca una \"Madonna di Loreto\" dello stesso periodo [n. 3], mentre sulle arcate della navatella \u00e8 presente una \"Crocifissione con Madonna e San Giovanni\" d'origine trecentesca [n. 4].\nIl termine del piedicroce \u00e8 evidenziato dalla presenza di un grande arco a tutto sesto di concezione moderna, inserito per motivi strutturali, superato il quale si entra in un'area della chiesa decisamente inusuale e originale. Questo spazio, di forma quadrangolare, allargato rispetto all'aula, costituisce una sorta di anti-transetto prima che una nuova arcata \u2014 costituita da tre bucature, con la centrale a tutto sesto e le laterali a sesto acuto \u2014 immetta nel transetto vero e proprio; l'arcata poggia su pilastri ottagoni, del tutto analoghi a quelli presenti nelle basiliche di San Giuseppe Artigiano e Santa Maria di Collemaggio.\nIl transetto presenta sulla sinistra l'ingresso secondario [n. 5] e sulla destra un'arcata tamponata che originariamente immetteva in una cappella laterale, oggi scomparsa; si tratta probabilmente della cappella di Santa Margherita, edificata dai Gesuiti nel XVI secolo e sulle sue strutture oggi insiste la sacrestia. L'edificio termine senza coro, con un fondale caratterizzato da tre profondi spazi absidali presentati da tre archi ogivali. Dall'abside di destra si accede alla torre campanaria, caratterizzata da una raffinata scala a chiocciola [n. 7].\nLa semplicit\u00e0 dell'interno, che ora si presenta essenziale nelle sue forme architettoniche, doveva contrastare con un le pitture che probabilmente occupavano l'intera superficie della chiesa. Di questo imponente apparato decorativo rimane oggi il ciclo con \"La leggenda di San Giorgio\" [n. 6] posto nell'abside di sinistra e rinvenuto con i ripristini del Moretti e anticipato dalla didascalia:\nL'affresco presenta, nella parte inferiore, la raffigurazione di san Giorgio che combatte il drago: secondo alcune ipotesi, si tratta in realt\u00e0 del racconto in chiave simbolica di alcuni episodi della storia cittadina e in particolare della guerra dell'Aquila che si combatt\u00e9 nel XV secolo tra l'esercito di Antonuccio Camponeschi (San Giorgio) e quello di Braccio da Montone (il drago). Di difficile interpretazione sono anche le scene dipinte nella parte superiore, probabilmente a simboleggiare l'una il difficile periodo della dominazione aragonese e l'altra il buon governo degli angioini.\nLe numerose irregolarit\u00e0 in pianta \u2014 il piedicroce sghembo rispetto al transetto, a sua volta fortemente asimmetrico, e la presenza di una sola navatella laterale che peraltro non immette nell'area presbiteriale \u2014 testimoniano come l'intero impianto non sia sorto in maniera omogenea nel XIII secolo ma sia frutto di sostanziali rifacimenti successivi. \u00c8 tuttavia da considerare l'ipotesi che il mancato parallelismo tra i due spazi principali della chiesa non sia un involontario errore di costruzione, bens\u00ec sia dettato anch'esso da esigenze di simbolismo massicciamente presente nelle chiese aquilane; convinzioni tradizionali difatti sostengono che tale rotazione \u2014 peraltro presente anche in altri edifici religiosi, come la gi\u00e0 citata chiesa di Santa Giusta \u2014 rappresenti l'inclinazione del capo nel Cristo morto sulla croce."}
{"id": "2583844", "revid": "599013", "url": "https://it.wikipedia.org/wiki?curid=2583844", "title": "L\u00e9omar", "text": "Caratteristiche tecniche.\nGiocava come centrocampista difensivo.\nCarriera.\nClub.\nDebutt\u00f2 nel calcio professionistico nel 1991 con la maglia dell'Igua\u00e7u, tornando poi all'Atl\u00e9tico Paranaense, squadra nelle cui giovanili era cresciuto calcisticamente. Nel 1995 vinse la S\u00e9rie B e si trasfer\u00ec allo Sport di Recife, nello stato di Pernambuco, dove vinse quattro campionati statali consecutivi. Nel 1999 ebbe una brevissima esperienza al Botafogo, con una sola presenza, prima di tornare nuovamente allo Sport, con la maglia del quale si guadagn\u00f2 la convocazione nella Nazionale di \u00c9merson Le\u00e3o. Si \u00e8 ritirato nel 2006 con la maglia del CSA.\nNazionale.\nHa giocato 4 partite per il , venendo incluso tra i convocati per la Confederations Cup 2001."}
{"id": "2583846", "revid": "44627", "url": "https://it.wikipedia.org/wiki?curid=2583846", "title": "Sistema d'intorni", "text": ""}
{"id": "2583848", "revid": "1226", "url": "https://it.wikipedia.org/wiki?curid=2583848", "title": "Redgauntlet", "text": "Redgauntlet \u00e8 un romanzo di Walter Scott, scritto e pubblicato nel 1824.\nIn esso l'autore abbandona momentaneamente gli sfondi inglesi o medievali dei romanzi immediatamente precedenti, per tornare all'ambiente (la Scozia del Settecento) dei suoi esordi come narratore; Redgauntlet \u00e8 l'ultimo dei romanzi giacobiti (\"Waverley, Il nano nero, Vecchia mortalit\u00e0, Rob Roy),\" imperniati sul conflitto fra i sostenitori della dinastia Stuart (i cosiddetti giacobiti, aristocratici e, in religione, anglicani o cattolici) e quelli dalla dinastia Hannover (borghesi e calvinisti). Non molto famoso presso il grande pubblico (non ne esistono traduzioni italiane, dopo quelle ottocentesche), \u00e8 tuttavia considerato dalla critica il migliore fra gli ultimi romanzi di Scott.\nTrama.\nL'azione si svolge nel 1765, venti anni dopo il fallimento della rivolta giacobita guidata dal principe Carlo Edoardo Stuart, l'ultimo erede della dinastia.\nI due protagonisti sono Darsie Latimer (un orfano tenuto all'oscuro delle sue origini dai tutori) e il giovane avvocato Alan Fairford, legati da profonda amicizia nonostante la differenza di carattere (romantico e sognatore Darsie, disincantato ed ironico Alan). Darsie, durante una vacanza lungo il Border (confine tra Scozia e Inghilterra), fa conoscenza con alcuni singolari personaggi: il Signore dei Laghi, un nobile giacobita costretto a vivere quasi in clandestinit\u00e0, assieme ad una sua nipote (la Dama dal Mantello Verde), l'ospitale quacchero Joshua Geddes e il violinista cieco Willie Steenson, che racconta a Darsie una tenebrosa leggenda su Robert Redgauntlet, sanguinario sostenitore degli Stuart (questo racconto, il \"Wandering Willie Tale\", in dialetto scozzese, \u00e8 stato spesso pubblicato a parte ed \u00e8 considerato una delle migliori storie di fantasmi mai scritte).\nAnche se, prima Alan e poi la Dama dal Mantello Verde lo hanno ammonito di un misterioso pericolo che incombe su di lui, Darsie, per amicizia verso Joshua Geddes, \u00e8 coinvolto in un tafferuglio, durante il quale viene stordito e rapito.\nAl risveglio, Darsie si scopre prigioniero del Signore dei Laghi e, gradualmente, scopre la verit\u00e0 sulle sue origini: egli \u00e8 in realt\u00e0 sir Arthur Darsie di Redgauntlet, pronipote di Robert e figlio di un giacobita giustiziato nel 1745; la Dama dal Mantello Verde \u00e8 sua sorella Lilas; il Signore dei Laghi \u00e8 suo zio Edward (noto anche come Herries di Birrenstock), che vuole averlo al suo fianco in una nuova rivolta contro gli Hannover. Intanto, Alan, appresa la notizia del rapimento dell'amico proprio mentre stava sostenendo la sua prima causa, abbandona subito Edimburgo e il suo cliente Peter Peebles (un ex mercante di stoffe rovinato dalla sua mania per le cause, esasperante per i suoi stessi avvocati) e inizia una sua inchiesta personale, nel corso della quale viene in contatto con una serie di figure pittoresche, quali il contrabbandiere Tam Trumbull (che nasconde le sue attivit\u00e0 illegali dietro l'apparenza di un severo puritano), l'ex pirata Nanty Edward e il misterioso gesuita padre Bonaventura (in realt\u00e0 il pretendente Carlo Edoardo Stuart, tornato clandestinamente in Inghilterra per assumere il comando dei ribelli).\nQuasi tutti i personaggi del romanzo si trovano riuniti all'osteria di Crackenporth, quartier generale dei giacobiti. Qui, la rivolta fallisce prima ancora di cominciare: prima, Carlo Edoardo \u00e8 abbandonato dai suoi perch\u00e9 rifiuta di allontanare la sua amante, poi Redgauntlet \u00e8 tradito dal suo servitore Cristal Nixon, che avverte le autorit\u00e0 della congiura. Il generale inglese Campbell, non volendo creare dei martiri, lascia il pretendente ed Edward Redgauntlet liberi di partire per l'esilio.\nDarsie entra in possesso del suo titolo e, col consenso di suo zio, giura fedelt\u00e0 agli Hannover; Alan sposa Lilas; Edward si fa frate e muore priore del suo monastero.\nStruttura.\nIl libro ha una struttura insolita: l'inizio \u00e8 in forma di romanzo epistolare, con la corrispondenza fra Alan e Darsie, poi, dopo alcuni capitoli in cui Alan racconta in prima persona il suo rapimento e la sua prigionia, la vicenda \u00e8 raccontata in terza persona fino alla conclusione.\nCritica.\n\"Redgauntlet\" \u00e8 considerato dai critici il pi\u00f9 autobiografico dei romanzi di Scott, che per il libro si \u00e8 ispirato alle proprie esperienze come avvocato e alle sue vacanze giovanili nel Border. In Alan, l'autore ha rappresentato se stesso; in Darsie gli amici William Clerk e Charles Kerr; nel burbero Saunders Fainford, padre di Alan, il proprio padre; nell'amore di Alan per la Dama dal Mantello Verde il proprio amore di giovent\u00f9 per Willialmina Belsches.\nCuriosit\u00e0.\nUna statua di Peter Peebles, il pi\u00f9 riuscito fra i personaggi minori del libro, si trova a Edimburgo sulla facciata del grande monumento a Walter Scott."}
{"id": "2583850", "revid": "1428919", "url": "https://it.wikipedia.org/wiki?curid=2583850", "title": "Claes Horn", "text": "Biografia.\nVisse una parte della sua giovinezza in Francia dove venne in contatto con le idee anti-monarchiche. Rientrato in Svezia si leg\u00f2 fortemente alle correnti politiche che si opponevano all'operato del re. Queste sue posizioni lo spinsero a partecipare con Jacob Johan Anckarstr\u00f6m ad una congiura contro il re Gustavo III di Svezia che provoc\u00f2 la morte del sovrano. Per le sue azioni venne condannato a morte e alla perdita di tutti i suoi averi e titoli nobiliari. La pena capitale venne in seguito convertita in un esilio perpetuo. Allontanato dal suo paese natale si rifugi\u00f2 a Copenaghen dove si dedic\u00f2 all'arte e alla letteratura pur senza rinunciare all'impegno politico nella speranza di poter un giorno ritornare in patria. Nel 1816, pochi anni prima di morire, diede alla stampe nella citt\u00e0 danese una raccolta delle sue poesie intitolata \"Po\u00e9sies l\u00e9g\u00e8res\"."}
{"id": "2583856", "revid": "1865216", "url": "https://it.wikipedia.org/wiki?curid=2583856", "title": "Adolf Ribbing", "text": "Biografia.\nPrese parte alla congiura orchestrata da Jacob Johan Anckarstr\u00f6m per assassinare il re Gustavo III. Dopo l'omicidio del sovrano fu condannato a morte e alla perdita di tutti i propri beni e titoli nobiliari. Gli fu risparmiata la vita ma fu privato del titolo nobiliare e costretto all'esilio perpetuo. Nel 1799 si spos\u00f2 con Ad\u00e8le Billard d'Aubigny . Joseph Fran\u00e7ois e Louis-Gabriel Michaud, autori della \"Biographie universelle\", riferiscono che subito dopo l'esilio fu accolto a Coppet da Madame de Sta\u00ebl, e che poco tempo dopo contrasse matrimonio in Svizzera .\nDurante la sua frequentazione con Madame de Sta\u00ebl, di cui fu amante, venne in contatto con personaggi di rilievo quali Mathieu de Montmorency e Benjamin Constant .\nLa stessa fonte riporta che durante l'esilio Ribbing assunse il nome di Van Leuven e che, una volta giunto a Parigi, frequent\u00f2 i salotti delle dame pi\u00f9 in vista dell'epoca, quali Madame Tallien e Madame de Beauharnais, che lo soprannominarono \"le beau r\u00e9gicide\" (il bel regicida). Nel 1819 fu uno dei redattori del giornale \"Vrai Lib\u00e8rale\" pubblicato a Bruxelles. Ritornato in Francia si occup\u00f2 di tradurre pubblicazioni inglesi per il giornale \"Le Courrier Fran\u00e7ais\". "}
{"id": "2583859", "revid": "61051", "url": "https://it.wikipedia.org/wiki?curid=2583859", "title": "Cessna A-37", "text": ""}
{"id": "2583862", "revid": "1226", "url": "https://it.wikipedia.org/wiki?curid=2583862", "title": "Primo a morire", "text": "Primo a morire (\"1st to Die\") \u00e8 un romanzo poliziesco dello scrittore statunitense James Patterson e fa parte di una serie di racconti cui protagonista \u00e8 Lindsay Boxer, detective della polizia di San Francisco. Questo romanzo \u00e8 il primo del ciclo che verr\u00e0 ribattezzato \u201cle donne del Club Omicidi\u201d, proprio dal nome del club fondato dal detective Boxer e dalle sue colleghe. \nTrama.\nSan Francisco \u00e8 nella morsa di un terribile serial killer, che si accanisce con ferocia su giovani coppie in luna di miele. Il detective Lindsay Boxer indaga in modo febbrile, anche se deve far fronte ai pregiudizi di un ambiente maschile e su dei capi reticenti a lasciare proprio ad una donna il compito di gestire un'indagine cos\u00ec importante. Ma Lindsay non \u00e8 sola: ha con s\u00e9 una cara amica, l'esperto medico legale Claire Washborn, amichevolmente ribattezzata \"Butterfly\", non per ironia verso le sue rotondit\u00e0, ma per una piccola farfalla tatuata sulla spalla. Al duo, si unisce la giornalista Cindy Thomas, giovane e intraprendente, e il procuratore distrettuale Jill Bernhardt, apparentemente fredda ed altezzosa, ma in realt\u00e0 dedita al suo lavoro e alla giustizia. Quattro donne che, creando il \u201cclub omicidi\u201d, collaborano in modo informale e senza pressioni, arrivando dove i canali ufficiali, bloccati dalla burocrazia, non giungono. I risultati non tardano, anche perch\u00e9 lo spietato assassino che tortura in modo morboso le sue vittime non accenna a smettere di uccidere. In un misto di colpi di scena, corse contro il tempo, e un finale inaspettato il \u201cclub\u201d si trova a far fronte ad un killer veramente fuori dal comune, \u201cil killer della luna di miele\u201d, che avr\u00e0 l'onore di inaugurare una nuova, anomala, ma formidabile squadra."}
{"id": "2583869", "revid": "287204", "url": "https://it.wikipedia.org/wiki?curid=2583869", "title": "Leomar", "text": ""}
{"id": "2583870", "revid": "767487", "url": "https://it.wikipedia.org/wiki?curid=2583870", "title": "Modena Football Club 2009-2010", "text": "Questa pagina raccoglie i dati riguardanti il Modena Football Club nelle competizioni ufficiali della stagione 2009-2010.\nStagione.\nViene confermato Luigi Apolloni in panchina, dopo la miracolosa salvezza ottenuta nel campionato precedente.\nL'avvio \u00e8 ancora una volta stentato e la squadra perde le prime due partite di campionato, mentre in Coppa Italia viene eliminato ai calci di rigore dal Novara. La prima vittoria arriva alla terza giornata (1-2 a Salerno), a cui seguiranno un pareggio a reti bianche con il Lecce ed una serie di risultati altalenanti.\nSfortunata sar\u00e0 poi la gara contro il Frosinone capolista (0-3), ma vi seguiranno le vittorie contro Piacenza e Vicenza e lo 0-0 nel derby con il Sassuolo che porteranno la squadra a ridosso della zona play-off.\nDopo la vittoria per 2-0 sulla Triestina i canarini salgono al sesto posto e manterranno quella posizione per diverse giornate, complice la vittoria sul Cesena nella prima partita del 2010.\nDa quel momento ci sar\u00e0 per\u00f2 una serie di prestazioni opache da parte della squadra di Apolloni che si allontaner\u00e0 di fatto dalle prime posizioni, seppur rimanendo all'ottavo posto per diverse giornate.\nLe vittorie contro l'Ancona al Braglia e l'1-0 con la Reggina faranno sperare la tifoseria in un possibile aggancio agli spareggi promozione, ma i giallobl\u00f9 entreranno in un lungo periodo senza vittorie (a causa anche del peggior attacco del campionato) e si salveranno soltanto all'ultima giornata, battendo in rimonta il gi\u00e0 retrocesso Gallipoli, dopo essere stati sotto di due gol ed aver rischiato i play-out.\nMaglie e sponsor.\nLo sponsor tecnico per la stagione 2009-2010 \u00e8 Givova, mentre lo sponsor ufficiale \u00e8 Immergas.\nStatistiche.\n\"Statistiche aggiornate al 29 settembre 2009\""}
{"id": "2583874", "revid": "174925", "url": "https://it.wikipedia.org/wiki?curid=2583874", "title": "Monumento sepolcrale di Alessandro VII", "text": ""}
{"id": "2583875", "revid": "15756", "url": "https://it.wikipedia.org/wiki?curid=2583875", "title": "Seconda chance (romanzo)", "text": "Seconda chance (\"2nd Chance\") \u00e8 il secondo romanzo poliziesco dello scrittore statunitense James Patterson riguardo alla serie di racconti coi protagonista \u00e8 Lindsay Boxer, detective della polizia di San Francisco. Il ciclo, che ha come personaggio principale il detective Boxer, verr\u00e0 ribattezzato \"le donne del Club Omicidi\", proprio dal nome del club fondato dal detective Boxer e dalle sue colleghe.\nTrama.\nLe donne del \"Club Omicidi\" non hanno tempo libero nella bellissima e violenta San Francisco. Un folle spara ripetuti colpi di arma da fuoco davanti ad una chiesa contro un coro di bambini, e uccide una ragazzina di colore, Tasha. Questo assassinio senza senso fa piombare la citt\u00e0 nella morsa dell'odio e dell'intolleranza razziale. Il detective Boxer deve mettercela tutta, per cercare di assicurare l'omicida alla legge. Ma mentre indaga e sembra trovare dei \u201cperch\u00e9\u201d, una donna di colore viene trovata impiccata, e immediatamente si comprende che \u00e8 un suicidio simulato per nascondere un delitto; gli indizi scarseggiano, di prove neppure l'ombra, eppure il killer continua a colpire. Ma se la ragione delle morti non fosse il razzismo? Lindsay chiama rapporto le menti del Club e la verit\u00e0, ancora pi\u00f9 sconvolgente di quanto si volesse credere, emerge."}
{"id": "2583876", "revid": "287204", "url": "https://it.wikipedia.org/wiki?curid=2583876", "title": "Stephanos Skouloudis", "text": "Biografia.\nAttivit\u00e0 economico-commerciali.\nSkouloudis nacque a Costantinopoli (l'attuale Istanbul) nel 1838. I suoi genitori, John e Zena Skouloudis, erano originari dell'isola di Creta e suo padre era un uomo d'affari a Costantinopoli. Nel 1852, venne mandato ad Atene per frequentare la scuola superiore, dopo la quale fin\u00ec la scuola medica all'Universit\u00e0 di Atene. Nel 1859, Skouloudis cominci\u00f2 a lavorare per la famosa azienda commerciale dei fratelli Ralli, diventando un manager dell'import/export di questa societ\u00e0, portandosi a capo, nel 1863, delle operazioni in Turchia. Nel 1871, insieme a Andreas Syngros, fond\u00f2 la Banca di Costantinopoli. Skouloudis occasionalmente aiut\u00f2 il governo greco negli affari diplomatici con l'impero ottomano. Grazie a questo, ottenne molta stima e, nel 1876, si trasfer\u00ec permanentemente ad Atene.\nVita diplomatica e politica.\nAd Atene, Skouloudis fu attivo politicamente e la crisi del 1877 gli concesse l'occasione per servire il governo. Quando la \"crisi dell'est\" sfoci\u00f2 nella Guerra turco-russa del 1877-1878, Skouloudis fu un informatore segreto presso la popolazione albanese fuori dai confini greci. Copr\u00ec inoltre la carica di rappresentante della citt\u00e0 di Giannina nelle trattative del congresso di Berlino, che, dopo questa guerra, ridefin\u00ec le frontiere tra la Grecia e l'impero ottomano.\nA fianco di queste cariche diplomatiche, Skouloudis partecip\u00f2 anche ad altre cariche pubbliche. Fu ai vertici governativi della Banca di Grecia nel 1880. Nel 1882, istitu\u00ec la prima compagnia di drenaggio del lago Copaide, che alimentava le produttive fattorie del nord di Tebe, e che qualche volta straripava.\nEletto per la prima volta al Parlamento Ellenico nelle elezioni del 1881, rappresentando l'isola di Syra, Skouloudis prese parte al Partito nuovo di Charilaos Trikoupis. Dal 1883 al 1886, copr\u00ec la carica di ambasciatore della Grecia in Spagna. Dopo l'annessione unilaterale da parte della Bulgaria della Rumelia orientale, ascapito dell'impero ottomano, Skouloudis rappresent\u00f2 il governo greco nelle trattative di pace a Costantinopoli nel 1886.\nVenne di nuovo eletto al parlamento greco come rappresentante di Tebe nelle lezioni del 1892 e venne nominato dal primo ministro Trikoupis \"ministro dell'educazione nazionale e degli affari religiosi\", e in seguito, \"ministro della marina greca\". Inoltre venne chiamato, sia dai governi del liberale Trikoupis, sia da quelli del conservatore Theod\u014dros D\u012bligiann\u012bs a rappresentare la Grecia nella ricerca di prestiti ed estensioni di questi da parte delle nazioni pi\u00f9 facoltose.\nSkouloudis fece parte del comitato organizzatore delle prime Olimpiadi moderne del 1896; present\u00f2 un articolo al presidente del comitato, il principe Costantino I, dimostrando che i fondi necessari per l'organizzazione dei giochi olimpici sarebbero stati tre volte superiori rispetto a quelli ipotizzati da Pierre de Coubertin. Concluse che i giochi non si sarebbero potuti organizzare. Skouloudis e altri membri del comitato diedero le loro dimissioni, tuttavia Costantino decise di continuare comunque il progetto; le prime Olimpiadi vennero considerate un grande successo, specialmente in confronto con i giochi olimpici del 1900 di Parigi e delle Olimpiadi estive di St. Louis del 1904.\nGrazie alle sue numerose attivit\u00e0 diplomatiche, Skouloudis, che era un liberale, prese parte al governo del conservatore D\u012bm\u012btrios Rall\u012bs nel 1897, ricoprendo la carica di \"ministro degli esteri\". Durante questa carica, si trov\u00f2 protetto rispetto alla risposta diplomatica della Grecia, dopo la netta sconfitta dell'esercito greco nella prima battaglia della guerra greco-turca del 1897, per il fatto che questa port\u00f2 una perdita minima del territorio greco, grazie agli sforzi diplomatici di Skouloudis.\nNelle elezioni legislative del 1905, Skouloudis venne di nuovo eletto in parlamento per la citt\u00e0 di Tebe, ma non fece parte del governo. Dopo la rivolta di Goudi da parte della \"lega militare\" (\"\u03a3\u03c4\u03c1\u03b1\u03c4\u03b9\u03c9\u03c4\u03b9\u03ba\u03cc\u03c2 \u03a3\u03cd\u03bd\u03b4\u03b5\u03c3\u03bc\u03bf\u03c2\") nel 1909, il nome di Skouloudis venne preso in considerazione come possibile primo ministro, insieme a Stephanos Dragoumis, che era stato da poco scelto come premier e che aveva intenzione di affidare il governo, nel 1910, a Eleutherios Venizelos, per porre termine alla crisi politica. Skouloudis venne in seguito sfruttato da Venizelos per essere il rappresentanre alle trattative di pace a Londra, nel 1913, al termine della prima guerra balcanica.\nLa carica di primo ministro.\nDopo la morte di re Giorgio I nel 1912, il primo ministro greco Venizelos e il nuovo re Costantino I erano sempre in conflitto. Quando in Europa scoppi\u00f2 la prima guerra mondiale, il re filotedesco e Venizelos, che appoggiava gli Alleati, discussero sull'entrata in guerra della Grecia; il re appoggiava la neutralit\u00e0, mentre il primo ministro era favorevole alla partecipazione greca al conflitto, a fianco delle forze alleate. Venizelos rassegn\u00f2 le sue dimissioni e Alexandros Zaim\u012bs lo sostitu\u00ec. Nell'ottobre 1915, Venizelos lasci\u00f2 Atene, nel tentativo di istituire un proprio governo a Salonicco e Zaimis si dimise. A quel punto, il re chiese a Skouloudis di formare un governo di unit\u00e0 nazionale, includendo rappresentanti di tutti i partiti nel suo governo, che discusse al lungo sulla questione della neutralit\u00e0 della Grecia nella prima guerra mondiale. Tent\u00f2 di scongiurare la formazione del governo rivale al norsd ma fall\u00ec e Zaimis venne richiamato in carica dal re.\nAlla fine, con l'abdicazione di Costantino I nel 1918 e con il ritorno trionfante di Venizelos ad Atene, Skouloudis venne posto sotto inchiesta con l'accusa di aver collaborato con il re. Fu accusato e condannato insieme ai membri del suo governo e rimase in carcere fino al novembre 1920. Con la sconfitta elettorale di Venizelos, la sentenza su Skouloudis venne commutata nel 1921 e venne graziato. Skouloudis mor\u00ec il 19 agosto 1928.\nFu membro della Massoneria e dal 1867 al 1882 fu Gran maestro della Grande Loggia inglese di Turchia e fu un amico personale del re Edoardo VII del Regno Unito, che fu Gran maestro della Grande Loggia unita d'Inghilterra dal 1875 al 1901."}
{"id": "2583880", "revid": "183976", "url": "https://it.wikipedia.org/wiki?curid=2583880", "title": "Ninna Quario", "text": ""}
{"id": "2583894", "revid": "104864", "url": "https://it.wikipedia.org/wiki?curid=2583894", "title": "O-Bahn", "text": "Con il termine O-Bahn (formato a partire dalla parola latina \"omnibus\" \"autobus\" e dalla parola tedesca \"bahn\" \"strada, via\" sul modello di \"U-Bahn\", \"metropolitana\") si indica un tipo di trasporto pubblico su gomma a guida vincolata meccanicamente con un percorso dedicato dove la velocit\u00e0 massima consentita pu\u00f2 arrivare fino a 100\u00a0km/h. La O-Bahn \u00e8 stata ideata dalla Daimler-Benz e costruita per la prima volta al mondo nel 1980 nella citt\u00e0 tedesca di Essen, per permettere agli autobus di evitare la congestione del traffico in superficie condividendo anche i tunnel riservati ai tram.\nIl sistema O-Bahn \u00e8 considerato un servizio Bus Rapid Transit.\nUno dei servizi pi\u00f9 estesi che fanno uso di questo sistema \u00e8 quello di Adelaide (Australia).\nI mezzi usati dalle O-Bahn sono classici autobus ai quali sono agganciate delle rotelline che scorrono su supporti verticali laterali lisci che quindi rendono impossibile lo scavalcamento da parte degli stessi autobus e permettono di mantenere la traiettoria costante come un treno che scorre sulle rotaie. Questo sistema permette di ridurre l'ampiezza della corsia stessa al minimo indispensabile e rende superfluo lo sterzo. Inoltre nei tratti in viadotto o comunque riservati solo ai mezzi O-Bahn sono costruite solo le piastre dove scorrono le ruote mentre non viene costruita la zona centrale.\nI bus O-Bahn possono anche essere utilizzati in modalit\u00e0 classica.\nDiversi sono i sistemi O-Bahn nel mondo i quali utilizzano diversi mezzi e diversi nomi (O-Bahn \u00e8 il nome usato solo ad Adelaide).\nA San Paolo il sistema O-Bahn \u00e8 chiamato Fura-Fila e vengono utilizzati filobus.\nConfronto con altri sistemi.\nOptiguide.\nUn sistema simile all'O-Bahn per quanto riguarda il mantenimento della traiettoria costante \u00e8 l\"'Optiguide\" prodotto dalla \"Siemens Transportation Systems\" ed \u00e8 installato in alcune versioni degli autobus Irisbus Agora, Irisbus Citelis e Irisbus Civis. Tuttavia il meccanismo di base \u00e8 completamente diverso: infatti il sistema della \"Siemens\" si basa sull'elaborazione, per mezzo di un sensore ottico (una telecamera posta nella parte anteriore), dell'apposita segnaletica orizzontale posta sull'asfalto mantenendo la traiettoria costante.\nPhileas.\nUn altro sistema simile all\"'O-Bahn\" per quanto riguarda il mantenimento della traiettoria costante \u00e8 il \"Phileas\". Tuttavia il meccanismo di base \u00e8 completamente diverso: infatti il Phileas si basa su guide magnetiche annegate nell'asfalto che permettono di mantenere la traiettoria costante."}
{"id": "2583927", "revid": "88740", "url": "https://it.wikipedia.org/wiki?curid=2583927", "title": "Hoppegarten (M\u00fcncheberg)", "text": "Hoppegarten \u00e8 una frazione del citt\u00e0 tedesca di M\u00fcncheberg, nel Brandeburgo.\nStoria.\nHoppegarten fu nominata per la prima volta nel 1352, e costituiva un piccolo centro rurale.\nIl 31 marzo 2002 il comune di Hoppegarten fu aggregato alla citt\u00e0 di M\u00fcncheberg."}
{"id": "2583951", "revid": "599013", "url": "https://it.wikipedia.org/wiki?curid=2583951", "title": "Carlos Miguel", "text": "Caratteristiche tecniche.\nGiocava come centrocampista offensivo. Si mise in evidenza per la sua tecnica e il suo stile di gioco.\nCarriera.\nClub.\nInizi\u00f2 la carriera nel Gr\u00eamio nel 1992, e inizi\u00f2 ad avere visibilit\u00e0 grazie al tecnico Luiz Felipe Scolari, arrivato al club nel 1993. Con varie vittorie nel corso del suo periodo al \"Tricolor Ga\u00facho\", tra cui la Coppa Libertadores 1995 e la Recopa Sudamericana 1996, si guadagn\u00f2 il trasferimento in Europa nel 1997, quando pass\u00f2 ai portoghesi dello Sporting di Lisbona, ma dopo solo cinque presenze torn\u00f2 in patria, al San Paolo.\nCon la maglia del club paulista vinse il campionato statale nel 1998, affiancato da giocatori come Rog\u00e9rio Ceni, Fran\u00e7a, Den\u00edlson e Ra\u00ed, segnando anche una delle reti della finale vinta contro il Corinthians, terminata 3-1. Nel 2000 vinse di nuovo il Paulist\u00e3o, stavolta contro il Santos, e arriv\u00f2 in finale di Copa do Brasil, perdendo contro il Cruzeiro.\nDopo la vittoria del Torneio Rio-S\u00e3o Paulo 2001, firm\u00f2 per l'Internacional di Porto Alegre. Con i rivali del Gr\u00eamio, gioc\u00f2 nel 2002, per poi tornare alla squadra che lo aveva lanciato, restandovi dal 2003 al 2004, e si ritir\u00f2 con la maglia del Corinthians Alagoano nel 2007.\nNazionale.\nHa giocato 5 partite per il , venendo incluso tra i convocati per la Confederations Cup 2001. Durante la competizione Carlos Miguel segn\u00f2 la seconda rete della vittoria contro il , dopo che Washington aveva portato in vantaggio la \"sele\u00e7\u00e3o\"."}
{"id": "2583953", "revid": "22475", "url": "https://it.wikipedia.org/wiki?curid=2583953", "title": "Terzo grado (romanzo)", "text": "Terzo grado \u00e8 il terzo romanzo poliziesco dello scrittore statunitense James Patterson riguardo alla serie di racconti coi protagonista \u00e8 Lindsay Boxer, detective della polizia di San Francisco. Il ciclo che ha come personaggio principale il detective Boxer verr\u00e0 ribattezzato \"le donne del Club Omicidi\", proprio dal nome del club fondato dal detective Boxer e dalle sue colleghe. \nTrama.\nLindsay si sta rilassando col suo cane, domenica mattina, correndo nel parco. Ma il detective non ha pace, perch\u00e9 mentre passa davanti ad un grande villa, uno scoppio la distrugge. La Boxer salva un ragazzino dalla casa, ma lascia in terra tre cadaveri, assassinati. Un volantino, infatti, rivendica l'attentato, dichiarando che il proprietario, spregiudicato imprenditore \u00e8 un \"servo dello Stato\". Firma: Augus Spies. Mentre il \"club\" si riunisce, emerge che il figlio minore della coppia \u00e8 scomparso assieme alla baby-sitter. Le indagini si incanalano verso questa pista, ma un altro omicidio, ai danni di un ricco e famoso assicuratore, sconvolge la citt\u00e0. Appare evidente che il piano \u00e8 bene progettato e ha come fine colpire i rappresentanti di una societ\u00e0 considerata \"malvagia\". Questa volta, il club dovr\u00e0 mettercela tutta, senza risparmiarsi un minuto, per comprendere la verit\u00e0 e consegnare alla legge i brutali responsabili di tante morti."}
{"id": "2583965", "revid": "149727", "url": "https://it.wikipedia.org/wiki?curid=2583965", "title": "Hoppegarten (Mark)", "text": ""}
{"id": "2584040", "revid": "28592", "url": "https://it.wikipedia.org/wiki?curid=2584040", "title": "Finnici", "text": ""}
{"id": "2584043", "revid": "183694", "url": "https://it.wikipedia.org/wiki?curid=2584043", "title": "Gerhard Kubik", "text": "Biografia.\nStudia etnologia, musicologia e lingue africane all'Universit\u00e0 di Vienna. Nel 1971 consegue il Dottorato con una tesi sulle scuole Mukanda per l'iniziazione dei ragazzi (Angola). Sin dal 1959 conduce numerose ricerche in Africa, in Brasile (dal 1974) e negli Stati Uniti (dal 1977).\nGerhard Kubik ha girato per oltre quarant'anni il continente africano armato del suo clarino e di un registratore audio.\nAttualmente, Kubik \u00e8 insegnante di etnomusicologia all'Universit\u00e0 di Vienna.\n\u00c8 membro onorario del Royal Anthropological Institute di Londra e membro permanente del Center for Black Music Research di Chicago."}
{"id": "2584051", "revid": "196390", "url": "https://it.wikipedia.org/wiki?curid=2584051", "title": "LTCM", "text": ""}
{"id": "2584053", "revid": "104458", "url": "https://it.wikipedia.org/wiki?curid=2584053", "title": "Federica Brignone", "text": "\u00c8 la sciatrice italiana pi\u00f9 vincente in Coppa del Mondo, dove si \u00e8 imposta in 19 occasioni. Nel suo palmar\u00e8s figurano tra l'altro tre medaglie olimpiche, una medaglia iridata, una Coppa del Mondo generale (\u00e8 stata la prima italiana ad aggiudicarsi il trofeo) e due di specialit\u00e0.\nBiografia.\nNata a Milano e residente a La Salle, \u00e8 figlia di Maria Rosa Quario, ex sciatrice di alto livello, e di Daniele Brignone, maestro di sci.\nStagioni 2006-2007.\nHa esordito nel Circo bianco il 1\u00ba dicembre 2005, partecipando ad Alleghe a uno slalom gigante valido come gara FIS. Dopo aver debuttato in Coppa Europa nel febbraio 2006, nello stesso anno si \u00e8 laureata campionessa nazionale juniores di slalom speciale e slalom gigante a Pozza di Fassa, giungendo inoltre terza in supergigante. Nella stagione seguente ha partecipato ai Mondiali juniores sulle nevi austriache di Altenmarkt-Zauchensee, piazzandosi 19\u00aa in supergigante.\nHa esordito in Coppa del Mondo il 28 dicembre 2007, partecipando al gigante di Lienz, senza per\u00f2 concludere la gara. Nel 2008 si \u00e8 aggiudicata la prima vittoria in una gara FIS nel gigante di Valloire in Francia. Durante l'annata successiva ha iniziato a ottenere i primi importanti risultati in Coppa Europa. Nel circuito continentale ha conquistato infatti i primi piazzamenti nelle prime dieci e il primo podio, un secondo posto in gigante alle spalle della connazionale Irene Curtoni. Questi risultati le hanno permesso di chiudere 11\u00aa in classifica generale e 6\u00aa in quella di gigante. Nel marzo 2009 si \u00e8 aggiudicata la medaglia d'oro ai Mondiali juniores di Garmisch-Partenkirchen nella combinata, la cui classifica \u00e8 ottenuta usando i tempi delle prove di discesa, gigante e slalom. Sempre nel 2009 si \u00e8 classificata seconda in supergigante e terza in combinata ai Campionati nazionali di San Pellegrino Terme.\nStagioni 2010-2012.\nIl 24 ottobre 2009 ha conquistato i primi punti in Coppa del Mondo, chiudendo al 21\u00ba posto il gigante di S\u00f6lden, mentre il 28 novembre successivo, alla seconda gara stagionale, \u00e8 salita per la prima volta sul podio, giungendo terza nel gigante di Aspen. Nel febbraio 2010 ha vinto la sua seconda medaglia ai Mondiali juniores, giungendo seconda a pari merito con Lena D\u00fcrr e alle spalle di Mona L\u00f8seth nella prova di gigante.\nHa partecipato ai XXI Giochi olimpici invernali di , piazzandosi 18\u00aa in gigante; nella stessa specialit\u00e0, il 17 febbraio 2011 ha conquistato la medaglia d'argento ai Mondiali di Garmisch-Partenkirchen, giungendo alle spalle della slovena Tina Maze; al termine della stessa stagione si \u00e8 laureata campionessa nazionale di gigante a Courmayeur.\nStagioni 2013-2017.\nIl 17 dicembre 2012 la sua carriera ha subito un'interruzione, poich\u00e9 ha deciso di operarsi per la rimozione di una cisti al malleolo, che le procurava problemi da tempo. \u00c8 rientrata nella stagione 2013-2014 partecipando alla gara di gigante svoltasi a S\u00f6lden il 26 ottobre 2013, classificandosi 25\u00aa. Ai XXII Giochi olimpici invernali di si \u00e8 classificata 11\u00aa nella supercombinata e non ha concluso n\u00e9 lo slalom gigante, n\u00e9 lo slalom speciale.\nAi successivi Mondiali di Vail/Beaver Creek 2015 \u00e8 stata 19\u00aa nello slalom speciale e non ha completato lo slalom gigante, mentre il 24 ottobre 2015 ha conquistato la sua prima vittoria in Coppa del Mondo, aggiudicandosi lo slalom gigante di S\u00f6lden. Ai Mondiali di Sankt Moritz 2017 si \u00e8 classificata 8\u00aa nel supergigante, 4\u00aa nello slalom gigante, 24\u00aa nello slalom speciale e 7\u00aa nella combinata. Il 19 marzo 2017 si aggiudica lo slalom gigante di Aspen, davanti alle compagne Sofia Goggia e Marta Bassino, in uno storico podio tutto tricolore, il cui unico precedente risale allo slalom gigante di Narvik del 1996 (Deborah Compagnoni, Sabina Panzanini, Isolde Kostner).\nStagioni 2018-2022.\nIl 14 gennaio 2018 ha fatto parte di un altro storico podio tutto tricolore, il primo in discesa libera, con un secondo posto dietro a Sofia Goggia e davanti a Nadia Fanchini. Ai XXIII Giochi olimpici invernali di ha vinto la medaglia di bronzo nello slalom gigante, si \u00e8 classificata 6\u00aa nel supergigante, 8\u00aa nella combinata e non ha completato la discesa libera.\nAi Mondiali di \u00c5re 2019 \u00e8 stata 10\u00aa nel supergigante, 6\u00aa nella combinata e 5\u00aa nello slalom gigante; quell'anno in Coppa del Mondo ha vinto la classifica di combinata, mentre nella successiva stagione 2019-2020 ha conquistato la Coppa del Mondo generale (prima donna italiana a riuscirci) con 153 punti di vantaggio sulla seconda classificata Mikaela Shiffrin, quella di slalom gigante (con 74 punti in pi\u00f9 di Petra Vlhov\u00e1) e quella di combinata (75 i punti di vantaggio su Wendy Holdener) e si \u00e8 classificata 2\u00aa in quella di supergigante (a 19 punti da Corinne Suter) e 3\u00aa in quella di discesa libera; i suoi podi stagionali sono stati 11, con 5 vittorie.\nAi Mondiali di Cortina d'Ampezzo 2021 si \u00e8 piazzata 10\u00aa nel supergigante, 6\u00aa nello slalom parallelo e non ha completato slalom gigante, slalom speciale e combinata. In quella stagione 2020-2021 in Coppa del Mondo \u00e8 stata nuovamente 2\u00aa nella classifica di supergigante, a 202 punti da Lara Gut; i suoi podi stagionali sono stati 5, con 1 vittoria. Nella stagione seguente in Coppa del Mondo, con la vittoria nel supergigante disputato a Sankt Moritz il 12 dicembre, \u00e8 divenuta la sciatrice italiana pi\u00f9 vittoriosa della storia nel massimo circuito, con 17 successi; ai successivi XXIV Giochi olimpici invernali di ha vinto la medaglia d'argento nello slalom gigante, quella di bronzo nella combinata, \u00e8 stata 7\u00aa nel supergigante, 8\u00aa nella gara a squadre e non ha completato lo slalom speciale.\nCaratteristiche tecniche.\nSpecialista nello slalom gigante, durante la sua carriera ha avuto modo di perfezionarsi molto anche nelle specialit\u00e0 veloci, ottenendo ottimi risultati in discesa libera, in supergigante e in combinata.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSG = supergigante\nGS = slalom gigante\nKB = combinata\nNor-Am Cup.\nNor-Am Cup - vittorie.\nLegenda:\nGS = slalom gigante"}
{"id": "2584057", "revid": "242756", "url": "https://it.wikipedia.org/wiki?curid=2584057", "title": "Cottura con microonde", "text": ""}
{"id": "2584061", "revid": "287204", "url": "https://it.wikipedia.org/wiki?curid=2584061", "title": "Translucence/Drift Music", "text": "Translucence/Drift Music \u00e8 un album di John Foxx e Harold Budd . I due artisti avevano in mente di lavorare insieme da lungo tempo , ma erano sempre impegnati in altri lavori . Nel 1996 si sono incontrati e hanno registrato varie sessions , pubblicate poi nell'agosto 2003 in questo doppio album .\nTracce.\nTutti i brani sono accreditati a Harold Budd &amp; John Foxx."}
{"id": "2584067", "revid": "38120", "url": "https://it.wikipedia.org/wiki?curid=2584067", "title": "Bulletman e Bulletgirl", "text": "Bulletman e Bulletgirl (\"Bulletman and Bulletgirl\") sono due supereroi della Fawcett Comics creati da Bill Parker e Jon Smalle su \"Nickel Comics\" n. 1 nel maggio 1940.\nBiografia dei personaggi.\nJim Barr era il figlio di un ufficiale di polizia che fu ucciso per aver combattuto il crimine. Come molti dei personaggi dell'epoca, utilizz\u00f2 la chimica per sviluppare i propri poteri: nel suo caso una massa muscolare preponderante ed un cervello pi\u00f9 potente. Invent\u00f2 anche un elmetto regolatore di gravit\u00e0, che gli permetteva di volare e di deviare in proiettili (da cui deriv\u00f2 il nome \"Bulletman\").\nPoco dopo che Jim cominci\u00f2 la sua carriera anti-crimine, cre\u00f2 un secondo elmetto per la sua ragazza, e poi sua moglie, Susan Kent, che adott\u00f2 il nome di Bulletgirl.\nBulletman e Bulletgirl furono i secondi personaggi pi\u00f9 popolari della Fawcett Comics, dopo Capitan Marvel e la Famiglia Marvel. Furono acquisiti dalla DC Comics insieme al resto dei personaggi stabili della Fawcett Comics nel 1972. Tuttavia, i personaggi persero l'approvazione del pubblico prima della suddetta acquisizione, che permise alla AC Comics di ristampare le loro avventure della Golden Age.\nDurante questo periodo, Bulletman e Bulletgirl comparvero con i loro compagni della Fawcett per formare la Squadron of Justice del Mago Shazam contro le forze di King Kull. Il loro aspetto anagrafico era identico a quello degli anni quaranta per motivi sconosciuti. Successivamente comparvero qualche volta insieme a Capitan Marvel e la sua Famiglia.\nBulletman e Bulletgirl furono poi reintrodotti nella continuit\u00e0 DC come membri della All-Star Squadron. Per esempio, fu stabilito che durante la Seconda guerra mondiale, Bulletman incontr\u00f2 la Lanterna Verde Abin Sur. Nei numeri 39 e 40 di \"Starman\" (1998) James Barr venne accusato di essere un traditore degli Stati Uniti. Fu in qualche modo implicato nell'attacco nazista sulla linea di difesa della Normandia a New York. Queste accuse furono rilasciate quando la verit\u00e0 venne fuori: in quei momenti, Jim stava salvando la vita di Ted Knight, padre di Jack Knight, in Alaska proprio durante lo sbarco in Normandia.\nLimitato dalle promesse di riservatezza dello stesso Governo di perseguirlo, Barr dovette darsi alla fuga con Ted Knight mentre Minute Man tentava di far revocare la sentenza. Capitan Marvel, molto pi\u00f9 giovane di Bulletman, lott\u00f2 con Ted Knight per arrestare Jim Barr. Purtroppo fall\u00ec quando Ted Knight si fece aiutare anche da alcuni ufficiali di polizia umani.\nWindshear.\nIn \"Il potere di Shazam\" n. 32 (novembre 1997), James Barr e Susan Kent-Barr ebbero una figlia di nome Deanna Barr, che indoss\u00f2 l'elmetto di sua madre e oper\u00f2 per qualche periodo sotto il nome di Windshear (da non confondere con il supereroe Marvel omonimo). Entr\u00f2 in squadra con suo padre nella sua ultima avventura, per salvare Billy Batson, Mary Bromfield e Freddy Freeman dal criminale Chain Lightning.\nBulleteer.\nNel 2005, una nuova Bulletgirl conosciuta come Bulleteer fu introdotta come uno dei sette dei Sette Soldati della Vittoria di Grant Morrison. Non \u00e8 correlata ai vecchi eroi, sebbene il suo costume sia un'estensione ispirata ai loro. Nel numero 3, Susan Barr comparve in un breve cameo, visitando il suo successore.\nCrisi infinita.\nBulletman e Bulletgirl ricomparvero pi\u00f9 tardi nelle pagine di \"Crisi infinita\" sulla nuova rinata Terra-S insieme a tutti i supereroi della Fawcett.\nThe Weeper.\nBulletman e Bulletgirl combatterono parecchi nemici durante la loro carriera nella Fawcett comics, ma solo uno di loro li raggiunse nella DC. Il suo nome era Weeper. Era un criminale che controllava le menti e un assassino che piangeva per le sue vittime e causava tragedie ovunque qualcuno fosse felice. Si un\u00ec al Joker in \"Justice League of America\" n. 136, quando i membri della Justice League visitarono la Terra-S, casa dei supereroi della Fawcett. \u00c8 considerato il loro arci-nemico e il peggior criminale con cui abbiano avuto a che fare.\nAltre versioni.\nAlla fine degli anni settanta, la compagnia di giocattoli della Hasbro produsse un pupazzo Bulletman, senza licenza, per la serie di giocattoli dei G.I. Joe. Questo giocattolo alto mezzo metro era davvero rassomigliante al look del personaggio della Fawcett, tranne che aveva le braccia in finto argento metallizzato e le gambe nude.\nBulletman e Bulletgirl comparvero anche nel fumetto di Alex Ross e Mark Waid \"Kingdom Come\", come membri della nuova Justice League di Superman."}
{"id": "2584074", "revid": "174925", "url": "https://it.wikipedia.org/wiki?curid=2584074", "title": "Ferdinando VII", "text": ""}
{"id": "2584075", "revid": "22475", "url": "https://it.wikipedia.org/wiki?curid=2584075", "title": "Le donne del club omicidi", "text": "Le donne del club omicidi \u00e8 il quarto romanzo poliziesco dello scrittore statunitense James Patterson della serie di racconti con protagonista \u00e8 Lindsay Boxer, detective della polizia di San Francisco. Il ciclo, che ha come personaggio principale il detective Boxer verr\u00e0 ribattezzato \"le donne del Club Omicidi\", proprio dal nome del club fondato dal detective Boxer e dalle sue amiche. Il titolo inglese, \"4th of July\" riprende l'abitudine di Patterson che, per questa serie di romanzi, aveva usato un numero progressivo per ogni titolo, partendo da \"1st to die\" (\"Primo a morire\"), \"2nd Chance\" (\"Seconda chance\") e infine con \"3rd Degree\" (\"Terzo grado\"). I traduttori italiani hanno ritenuto di non proseguire con questa tipologia di titoli, infatti da questo quarto romanzo in avanti, non vi sar\u00e0 riscontro tra il titolo italiano e quello originale. Da questo libro \u00e8 iniziata per la serie \"Le donne del club omicidi\" la collaborazione con la scrittrice Maxine Paetro. \nTrama.\nIl detective Boxer \u00e8 al lavoro: questa volta nei sobborghi di San Francisco vengono rinvenuti corpi di vittime torturate ed uccise senza piet\u00e0. Unico comun denominatore una Mercedes nera. Durante una serata tra amiche Lindsay viene contattata perch\u00e9 la presenza di una Mercedes nera in un quartiere malfamato ha messo in sospetto il collega Jacobi. Lindsay interviene ma l'auto sospetta si allontana velocemente, inizia un inseguimento al termine del quale i due conducenti dell'auto sparano contro Lindsay e il suo partner. Lei, pur colpita, risponde al fuoco e uno degli aggressori muore, mentre l'altro rimane ferito. L'amara scoperta \u00e8 che i due sono adolescenti, i fratelli Cabbot, di cui nessuno avrebbe sospettato la capacit\u00e0 criminale. Lindsay viene incolpata di aver bevuto e di non aver saputo valutare la situazione, inizia cos\u00ec un processo contro di lei e contro il dipartimento di polizia. La sospensione dal servizio convince Lindsay a cambiare aria e trasferirsi fuori San Francisco a casa della sorella; l\u00ec sente tutto il peso di quello che sta passando, dalla morte della cara amica Jill al dubbio sul comportamento di quella notte: ma Lindsay \u00e8 una persona responsabile, non sarebbe andata in servizio se non si fosse sentita in perfetta forma, per\u00f2 il dubbio rimane. Ma gli assassini non la lasciano tranquilla, e cos\u00ec anche se fuori servizio e fuori dalla propria giurisdizione, la Boxer riunisce il Club, al quale si \u00e8 aggiunta Yuki Castellano, brillante avvocato, per acciuffare un folle che, apparentemente, risulta sempre un passo avanti a lei\u2026"}
{"id": "2584077", "revid": "149727", "url": "https://it.wikipedia.org/wiki?curid=2584077", "title": "Accordi di Potsdam", "text": ""}
{"id": "2584078", "revid": "767487", "url": "https://it.wikipedia.org/wiki?curid=2584078", "title": "La spia che vide il suo cadavere", "text": "La spia che vide il suo cadavere \u00e8 un film statunitense del 1972 diretto da Lamont Johnson.\nTrama.\nIl centro di calcolo di un istituto di ricerche spaziali americano esplode e va a fuoco. Sei tecnici muoiono, si salva uno solo che, gravemente ustionato e con fratture in varie parti del corpo, riesce a scampare finendo nella casa vicina di propriet\u00e0 di una giovane donna, Nicole Devon, appena tornata nella casa dopo un'assenza di qualche anno. La polizia militare, responsabile della sicurezza del Centro di ricerche, giunge tempestivamente sul posto nella persona del suo capo, il tosto tenente Tuxon, che vi si stava recando urgentemente, chiamato al telefono dal capo del centro di calcolo che gli aveva anticipato sospetti su un dipendente, certo Wells. Fatto circondare ci\u00f2 che resta dell'edificio dalla polizia militare con l'ordine di impedire l'accesso a chiunque, inclusi il senatore Stanton, \"sponsor\" politico del Centro di ricerche, il responsabile militare delle ricerche, il generale dell'aeronautica militare Hackett, il direttore stesso del Centro ricerche ed il suo addetto stampa Carl Mosely, Tuxon inizia le indagini.\nNelle tasche del martoriato superstite viene rinvenuto un \"pass\" a nome John David Wells ed un nastro magnetico contenente, gi\u00e0 decrittate, le caratteristiche di un nuovo e super-segreto tipo di carburante per veicoli spaziali. \u00c8 evidente a questo punto che Wells aveva sottratto e decrittato il nastro per poi provocare il disastro allo scopo di non essere catturato ma con il risultato di rimanere lui stesso piuttosto malconcio. L'interrogatorio, piuttosto brusco, della giovane donna che si \u00e8 vista piombare in casa un quasi cadavere rivela la sua estraneit\u00e0 ai fatti. Unica speranza, \u00e8 riuscire a far parlare il presunto Wells (ma forse non \u00e8 questo il suo vero nome) perch\u00e9 racconti come si sono svolti i fatti e riveli eventuali, probabili, complici e/o mandanti (i dati contenuti nel nastro fanno gola a numerose potenze straniere disposte a pagare una fortuna, 100 milioni di dollari secondo Tuxon, per entrane in possesso).L'impresa non \u00e8 facile, essendo il Wells pi\u00f9 morto che vivo, ma i chirurghi plastici ed i numerosi medici dell'ospedale ove Wells \u00e8 curato, e sorvegliato a vista, fanno miracoli. Cos\u00ec, riportato in condizioni pressoch\u00e9 normali, volto incluso, il presunto Wells viene sottoposto da Tuxon a pressanti interrogatori, senza tuttavia ottenere un granch\u00e9. Il guaio \u00e8 che il poveretto ha perso la memoria, non ricorda neanche il proprio nome e da lui non ci si riesce a cavare nulla. Un tentativo di assassinio dello smemorato da parte di uno sconosciuto, penetrato in ospedale ma fatto secco da un MP mentre, travestito da medico, sta per iniettare qualcosa nel braccio di Wells, convince quest'ultimo di essere in serio pericolo: i suoi mandanti, che lui ha scordato, cercheranno di farlo fuori. Tuxon gli annuncia che lo far\u00e0 rinchiudere in un luogo sicuro fino a che non recuperer\u00e0 la memoria, dovesse ci\u00f2 avvenire anche di l\u00ec a vent'anni, ed organizza il suo trasferimento con un'ambulanza e due infermieri accompagnatori. Durante il tragitto l'ambulanza viene fatta ribaltare da un camion che la sta sorpassando ed autista ed infermieri restano svenuti: Wells ne approfitta per fuggire. In realt\u00e0 l'incidente \u00e8 stato preparato da Tuxon, che segue tutto dall'alto di un elicottero, gli infermieri sono suoi uomini che \u201crinvengono\u201d non appena il Wells se l'\u00e8 svignata. Il fuggitivo si reca per prima cosa nella casa di Nicole, ove entra di soppiatto, e, dopo un burrascoso primo incontro, i due familiarizzano. Tuttavia la casa \u00e8 piena di microfoni e telecamere fatte installare da Tuxon ed appena lei propone al giovane di recarsi insieme in un bel villino al mare, propriet\u00e0 di certi suoi amici che le hanno dato chiavi e diritto di uso, gli agenti di Tuxon apprendono tutto e riescono a preparare anche l\u00e0 telecamere e microfoni nascosti e per sopramercato piazzano anche un uomo armato di potente binocolo, che sorveglia la casa ed i movimenti dei due quando sono fuori. Naturalmente i due finiscono a letto insieme, anche in questo caso filmati dalle telecamere spia di Tuxon, e lei gli rivela che lui, sempre smemorato, deve essere di origine greca: \u00e8 infatti in questa lingua che si esprime talvolta nel sonno. Sorpreso, il Wells si accorge di essere in grado di esprimersi in lingua greca anche da sveglio. Ma qualcuno \u00e8 in agguato. Una sera, apparecchiata la tavola subito fuori del villino di fronte ad una piccola rada, mentre Nicole \u00e8 in casa a cercare il vino per la cenetta intima, un subacqueo emerge dalla rada, stordisce Wells e se lo porta via caricandolo su una imbarcazione a motore ove un complice lo stava attendendo. Le urla di Nicole quando si accorge della sparizione dell'amico richiamano l'attenzione sia del \u201cguardiano\u201d della coppia che di Tuxon, in ascolto su un veicolo attrezzato per le intercettazioni. La descrizione dell'imbarcazione consente a questi, dotato di elicottero, di ritrovarla ormeggiata vicino ad una vecchia segheria. Intanto i due rapitori si stanno \"lavorando\" il povero Wells: dopo avergli rinfacciato i 400\u00a0000 dollari accreditatigli su un conto in Svizzera (cosa che lui non ricorda) cercano di fargli tornar la memoria immergendolo e trattenendolo sott'acqua pi\u00f9 volte, nascosti dal pontile di attracco della segheria sotto il quale mettono in atto la tortura. Approfittando di una pausa fra un'immersione e l'altra, allorch\u00e9 uno dei due si \u00e8 recato a prendere un paio di birre nella segheria, Wells stordisce con un ferro l'altro aguzzino e se la svigna, mentre sta arrivando Tuxon in elicottero. Il torturatore che stava prendendo le birre viene eliminato in una sparatoria con gli agenti mentre l'altro, catturato da Tuxon, rivela chi muove le fila e Tuxon procede ad un arresto eccellente. Un drammatico incontro fra Tuxon ed il presunto Wells all'interno del Centro ricerche, ove questi si era introdotto usando il \"pass\" del torturatore da lui stordito, riveler\u00e0 agli spettatori tutto quanto c'\u00e8 ancora da scoprire, inclusa la vera identit\u00e0 di Wells."}
{"id": "2584088", "revid": "223320", "url": "https://it.wikipedia.org/wiki?curid=2584088", "title": "The gories", "text": ""}
{"id": "2584090", "revid": "114925135", "url": "https://it.wikipedia.org/wiki?curid=2584090", "title": "Hangar Design Group", "text": "Hangar Design Group \u00e8 un collettivo internazionale di creativi fondato nel 1980 dagli architetti Alberto Bovo e Sandro Manente.\nLa sede principale si trova a Mogliano Veneto, tra Venezia e Treviso. \u00c8 situata in un sito che ospit\u00f2 durante la prima guerra mondiale un ricovero per dirigibili dell'aria, da qui il nome dell'agenzia. Il dirigibile \u00e8 diventato nel corso degli anni icona e simbolo di riconoscimento della societ\u00e0.\nDal 1999 conta una sede anche a Milano, alla quale si sono aggiunte quelle di New York in America (2001), e quella di Shanghai in Asia (2004). Esperienze di network in Barcellona (2009) e Hong Kong (2010).\nNel 2015 sigla una partnership strategica con l'azienda taiwanese Acera per un progetto di sviluppo in Asia.\nSi occupa di branding, comunicazione, web, design di prodotto, architettura, grafica e media strategy. Ha disegnato e progettato loghi, identit\u00e0 di marca, campagne pubblicitarie, packaging e piattaforme digitali per numerose aziende italiane e straniere.\nOltre alla comunicazione visiva, l'azienda ha sviluppato numerosi progetti di design a livello internazionale che vanno dall'ideazione della casa mobile Sunset al progetto della travel mug One-o-One.\nHangar Design Group collabora dal 2000 con la Peggy Guggenheim Collection di cui cura la comunicazione visiva e sostiene le attivit\u00e0 museali attraverso la partecipazione al progetto di Intrapresae Guggenheim.\nProgetti.\nHa realizzato numerosi marchi, fra cui quelli di Intrapresae Fondazione Peggy Guggenheim, Marcolin, Conbipel, Valli&amp;Valli VCR, La Perla Studio, Genagricola.\nHa curato, tra gli altri progetti di comunicazione per Nestl\u00e9, Perugina, Kraft, Rubelli, Giorgio Armani, Ferrari, Expo 2015, Pinacoteca di Brera, Rizzoli e progetti di interior design e retail design per Aeroporti di Roma, Sky, Zucchi, Bassetti, Etsy, Pratt Institute, Gruppo Coin, Mondadori, Lotto Sport, Frette.\nHa lavorato nel settore dell'editoria realizzando la Hangar Planning, divenuta, negli anni '90, un'agenda cult da collezione, collaborando in partnership con diversi autori tra cui Alessandro Mendini, Gabriele Basilico, Milton Glaser, \u00c1lvaro Siza, Maurizio Galimberti, Karim Rashid, Fabrizio Plessi, Paolo del Giudice, Toni Benetton, Massimo Scolari, Maurizio Pellegrin.\n\u00c8 attivo negli ambiti dell'Industrial design e dell'interior design, della comunicazione visiva e digitale. Ha realizzato progetti per case mobili prefabbricate, sistemi di illuminazione, arredo da esterni, mobili per ufficio, packaging per prodotti food and beverage, piattaforme digitali, sistemi di identit\u00e0 visive e di environmental design.\nAllestimenti.\nTra i lavori pi\u00f9 significativi:"}
{"id": "2584094", "revid": "106908", "url": "https://it.wikipedia.org/wiki?curid=2584094", "title": "Alan Fletcher", "text": "Carriera.\nAlan Fletcher studia a Londra alla Central School of Arts and Crafts e al Royal College of the Arts, nei primi anni '50. Inizia la propria straordinaria, per qualit\u00e0 e successo, storia professionale con il perfezionamento, negli Stati Uniti d'America, alla Yale University con Paul Rand e Josef Albers, e, nel 1958 presso la rivista \"Fortune\" con Leo Lionni. Visita a Los Angeles lo studio di Saul Bass, con cui collabora alcune settimane.\nPentagram.\nTornato in Inghilterra \u00e8 fondatore della \"Fletcher/Forbes/Gill\" con Colin Forbes e Bob Gill nel 1962. Tra i clienti pi\u00f9 noti di quegli anni Pirelli, Cunard, Penguin Books e Olivetti.\nBob Gill lasci\u00f2 lo studio nel 1965 e venne sostituito da Theo Crosby; la nuova dizione sociale divenne \"Crosby/Fletcher/Forbes\". Si unirono poi due nuovi partner, e nel 1972 lo studio venne rinominato \"Pentagram\", con Forbes, Crosby, Kenneth Grange e Mervyn Kurlansky; tra i clienti pi\u00f9 importanti Lloyd's di Londra e Daimler Benz.\nTra i suoi lavori pi\u00f9 noti si possono ricordare il logo dell'agenzia di stampa Reuters e quello per il Victoria and Albert Museum' di Londra.\nLasciata \"Pentagram\" nel 1991, Flecher continu\u00f2 a progettare con pochi collaboratori, tra cui la figlia Raffaella , nello studio ricavato al piano terreno della sua abitazione londinese, dedicandosi, diceva, \"\u2026 alla grafica e al disegno\", dopo i tanti anni passati ad occuparsi di \"budgets e di business\".\nNegli ultimi anni della sua carriera disegna un manifesto per il Cinquantesimo anniversario della Vespa Piaggio, progetta il logo e collabora alla creazione dell'immagine coordinata dell'allora nascente \"Universit\u00e0 di Alghero\", presso la quale \u00e8 stato anche docente.\n\u00c8 stato presidente dell'AGI (Alliance Graphique Internationale) dal 1982 al 1985.\nNel 2006, pochi mesi dopo la sua morte, si inaugura al \"Design Museum\" di Londra la grande retrospettiva \"Alan Fletcher. Fifty Years of Graphic Work (and Play)\", che lo stesso Fletcher aveva curato e allestito prima della fine."}
{"id": "2584095", "revid": "1005847", "url": "https://it.wikipedia.org/wiki?curid=2584095", "title": "Roberto Rosso", "text": ""}
{"id": "2584105", "revid": "2129536", "url": "https://it.wikipedia.org/wiki?curid=2584105", "title": "PCI Express", "text": "Il PCI Express (Peripheral Component Interconnect Express), ufficialmente abbreviato in PCIe, \u00e8 uno standard di interfaccia d'espansione a bus seriale per computer ad alta velocit\u00e0, progettato per sostituire i vecchi standard PCI, PCI-X e AGP.\n\u00c8 basato su un trasferimento dei dati seriale, a differenza di quello parallelo del PCI, che semplifica il layout del PCB delle schede madri ed \u00e8 costituito da una serie di canali. Ci\u00f2 consente una notevole modularit\u00e0, in quanto possono essere aggregati pi\u00f9 canali per aumentare la banda passante disponibile o per supportare particolari configurazioni, come ad esempio l'utilizzo di due o pi\u00f9 schede video; inoltre la larghezza di banda di ciascun canale \u00e8 indipendente da quella degli altri.\nLe specifiche e regolamentazioni ufficiali sono mantenute e sviluppate da PCI-SIG (PCI Special Interest Group).\nVersioni.\nPCI Express 1.0.\nPCI Express \u00e8 stato progettato per sostenere il sempre maggior fabbisogno energetico delle schede video di ultima generazione. Infatti, a differenza dello slot AGP, in grado di erogare un massimo di 50 Watt, la revisione 1.x di PCI-ex supporta carichi fino a 75 W, permettendo cos\u00ec di eliminare il connettore Molex dalle schede di fascia media e medio-bassa anche se \u00e8 rimasto per tutte le altre.\nQueste porte prodotte dalla Intel e che hanno debuttato nel 2004, presentano una banda passante di 250 MB/s e un rapporto di trasferimento di 2,5 GT/s (Giga Transfer al secondo).\nPCI Express 2.0.\nla PCI Express 2.0 \u00e8 l'evoluzione dello standard PCI Express per la connessione di periferiche alla scheda madre presentato ufficialmente il 16 gennaio 2007 \u00e8 arrivato sul mercato a met\u00e0 2007 grazie al supporto dato dal chipset Intel Bearlake nella versione chiamata \"X38\".\nA settembre 2006, Rambus, gi\u00e0 famosa per l'introduzione delle memorie RDRAM, aveva in realt\u00e0 gi\u00e0 annunciato la disponibilit\u00e0 dei primi dispositivi di controllo concepiti per la nuova generazione di PCI Express.\nIl primo PCIe 2.0 fu lo X38 e la scheda veniva fornita fin dall'ottobre 2007 da vari produttori quali ABIT, ASUS, Gigabyte.\nCaratteristiche tecniche.\nLa nuova versione di PCI Express raddoppia l'ampiezza di banda fornita dal PCI Express di prima generazione, portandola da 2,5 GT/s per ogni via, a 5 GT/s, sempre in modalit\u00e0 1x. In modalit\u00e0 16x, si passa da 4 GB/sec a 8 GB/s.\nIl PCI Express 2.0 offre slot x1, x4, x8 e x16 analogamente al suo predecessore, ma la frequenza \u00e8 di 250\u00a0MHz contro 100\u00a0MHz. Dal punto di vista sia meccanico che elettrico comunque, le piattaforme PCI Express 2.0 sono pienamente retrocompatibili con le precedenti versioni 1.0, non creando quindi problemi in caso di aggiornamenti delle piattaforme contenenti periferiche PCI Express 1.0. \u00c8 prevista anche l'implementazione di una tecnologia per il controllo degli accessi che, oltre a permettere al software di gestire direttamente il routing dei pacchetti, dovrebbe impedire l'intrusione nella comunicazione dati allo scopo di rubare informazioni.\nLa nuova generazione risolve anche il problema della fornitura energetica alle schede video che con PCI Express \u00e8 limitata a 75 W; questo valore \u00e8 da tempo insufficiente per le schede video di medio-alto livello, tanto che quasi tutte ormai montano un connettore d'alimentazione ausiliario collegato direttamente all'alimentatore per far fronte al fabbisogno energetico.\nInoltre, grazie alla funzione Input-Output Virtualization (IOV), viene semplificata la gestione da parte delle macchine virtuali, ognuna con il proprio sistema operativo, delle periferiche collegate attraverso PCI Express 2.0. Sono gi\u00e0 stati testati anche i cavi PCI Express 2.0 che permetteranno alle schede non solo la connessione tramite gli slot \"tradizionali\" ma anche tramite una cavetteria speciale di rame, con velocit\u00e0 di trasferimento per linea, su al massimo 10 metri, di 2,5 Gbit/s.\nPCI Express 3.0.\nA met\u00e0 2007 \u00e8 stato annunciato lo standard che doveva progressivamente sostituire la versione 2.0 del Bus PCI Express a partire dal 2011. Il 18 novembre 2010 il PCI-SIG ha reso pubbliche le specifiche finali. Tali specifiche prevedono la retrocompatibilit\u00e0, un nuovo schema di codifica 128b/130b, e un'ampiezza di banda del Bus che raggiunge i 15,754 GB/s.\nPCI Express 4.0.\nUscito durante il 2019 con l'avvento delle schede madri AMD X570 e i processori Ryzen di terza generazione, annunciato ufficialmente l'8 giugno 2017 da parte del PCI-SIG. Il bandwidth passa a 31,5 GB/s con un collegamento 16x.\nPCI Express 5.0.\nAnnunciato ufficialmente a gennaio 2019 da parte del PCI-SIG, l'uscita era prevista nel corso del 2021. La velocit\u00e0 di trasferimento passa da 31,5 GB/s a 63 GB/s con un collegamento 16x.\nNonostante le informazioni provenienti da fonti non ufficiali, non \u00e8 ancora noto con precisione quando effettivamente uscir\u00e0. Tuttavia Samsung, oltre ad altri produttori, ha recentemente annunciato un nuovo SSD PM1743 per server enterprise che utilizza questa tecnologia.\nPCI Express 6.0.\nLe prime informazioni ufficiali da parte del PCI-SIG sono state rese note a giugno 2019. L'ampiezza di banda sar\u00e0 duplicata a 64 GT/s e la velocit\u00e0 di trasferimento passer\u00e0 a 256 GB/s con un collegamento x16.\nConcorrenti.\nSempre a settembre 2006, Intel aveva annunciato lo sviluppo di una tecnologia simile a PCI Express 2.0, pensata anch'essa come successiva a PCI Express. Si trattava di Geneseo su cui si hanno ancora pochi dettagli, ma che doveva consentire ad Intel di offrire una tecnologia simile alla Torrenza di AMD, per \"aprire\" il proprio Bus all'utilizzo di co-processori sviluppati da altre case.\nAl momento comunque non \u00e8 ancora chiaro se le due tecnologie potranno integrarsi o coesisteranno in concorrenza, sebbene la prima ipotesi sia la pi\u00f9 plausibile dato che Intel fa parte anche del consorzio che ha sviluppato PCI Express 2.0."}
{"id": "2584106", "revid": "1318658", "url": "https://it.wikipedia.org/wiki?curid=2584106", "title": "Teorema di B\u00f6hm-Jacopini", "text": "Il teorema di B\u00f6hm-Jacopini, enunciato nel 1966 dagli informatici Corrado B\u00f6hm e Giuseppe Jacopini, \u00e8 un teorema di informatica teorica il quale afferma che qualunque algoritmo pu\u00f2 essere implementato in fase di programmazione (in diagramma di flusso, pseudocodice o codice sorgente) utilizzando tre sole strutture dette strutture di controllo: la sequenza, la selezione e l'iterazione, da applicare ricorsivamente alla composizione di istruzioni elementari (ad esempio, istruzioni eseguibili con il modello di base della macchina di Turing).\nStoria.\nIl lavoro che enuncia questo risultato venne svolto dai due autori presso l'Istituto per le applicazioni del calcolo, di cui erano entrambi ricercatori, nell'ambito di una collaborazione con l'International Computing Center dell'UNESCO, che aveva sede presso lo stesso istituto. Il ruolo dei due autori \u00e8 specificato nell'introduzione dell'articolo.\nStrutture.\nSequenza.\nLa sequenza o blocco \u00e8 la normale elencazione di istruzioni perch\u00e9 vengano eseguite una di seguito all'altra nell'ordine in cui sono state scritte dal programmatore.\nSelezione (o condizionale).\nLa selezione \u00e8 la scelta fra due percorsi da seguire successivamente, che dipende da una condizione che pu\u00f2 essere vera o falsa. Nei linguaggi di programmazione questa struttura viene definita di solito con l'uso di parole chiave come codice_1. La condizione pu\u00f2 essere una semplice variabile informatica booleana, cio\u00e8 una variabile che pu\u00f2 avere i soli valori \"vero\" e \"falso\". Nella pratica della programmazione vengono normalmente usati costrutti selettivi come codice_2 nei quali l'espressione tra parentesi \u00e8 un'espressione booleana. Questo costrutto per\u00f2 si pu\u00f2 considerare un'abbreviazione di una sequenza di assegnazioni preliminari conclusa da una selezione su una semplice variabile booleana. Nella pratica sono utilizzate anche selezioni a pi\u00f9 di due vie, come quella implicita nell'operatore codice_3 del linguaggio C, lo storico IF a tre vie del Fortran 2 (istruzioni come: codice_4) e i vari selettori a pi\u00f9 vie come un'antica forma di codice_5 del FORTRAN 2 e i costrutti come quello del C basato su codice_6 e codice_7. Anche tutti questi costrutti si possono ridurre senza difficolt\u00e0 alla selezione dicotomica di base.\nCiclo (o iterazione).\nIl ciclo, detto anche iterazione, \u00e8 un blocco di istruzioni che vengono ripetutamente eseguite fino a che una certa condizione cambia di stato. Nella pratica si utilizzano diversi tipi di ciclo: quelli con la clausola sulla condizione in testa, quelli con la clausola in coda, quelli con la clausola in mezzo e quelli che prevedono lo scorrimento di una sequenza enumerativa (strettamente numerica o meno). Per l'implementazione si usano parole chiave come: codice_8. Anche tutti questi costrutti si possono ridurre ad un costrutto base.\nDimostrazione del teorema.\nLa dimostrazione del teorema di B\u00f6hm e Jacopini procede per induzione strutturale del diagramma di flusso. Avendo impiegato l'accoppiamento di pattern nei grafici, la dimostrazione di B\u00f6hm e Jacopini non fu molto utile come algoritmo di trasformazione dei programmi, ma apr\u00ec la porta a ricerche aggiuntive in questa direzione.\nConseguenze.\nQuesto teorema ha un interesse anche teorico, in quanto i linguaggi di programmazione tendono a dotarsi di pi\u00f9 tipi di istruzioni di larga portata per evitare che i programmatori debbano occuparsi di istruzioni di portata molto minuta e quindi dispersive per quanto attiene alla padronanza delle finalit\u00e0 dell'algoritmo (esistono per\u00f2 linguaggi minimalisti, come Brainfuck, che si attengono alla lettera al teorema). Il suo valore va visto nella sua capacit\u00e0 di fornire indicazioni generali per le attivit\u00e0 di progettazione di nuovi linguaggi e di strategie di programmazione. In effetti, esso ha contribuito alla critica dell'uso sconsiderato delle istruzioni codice_9 e alla definizione delle linee guida della programmazione strutturata che si sono avuti intorno al 1970."}
{"id": "2584111", "revid": "88740", "url": "https://it.wikipedia.org/wiki?curid=2584111", "title": "Villaggio Sereno", "text": "Il Villaggio Sereno \u00e8 un quartiere della circoscrizione sud (ex quinta circoscrizione) della citt\u00e0 di Brescia fondato nel 1961 ad opera della cooperativa \"La Famiglia\" su iniziativa di padre Ottorino Marcolini. Conta circa 5.750 residenti.\nGeografia fisica.\nTerritorio.\nIl Villaggio Sereno \u00e8 situato a sud-ovest, a circa 5\u00a0km dal centro della citt\u00e0 di Brescia.\nI confini sono tracciati a nord dall'autostrada A4 (detta Serenissima, da qui il nome Villaggio Sereno), ad ovest dal torrente Garzetta e ad est dal torrente Fontanone. Tuttavia vi sono abitazioni che, pur essendo collocate al di fuori dei suddetti confini, risultano comunque facenti parte del Villaggio Sereno, specialmente sul lato est.\nA sud del quartiere si trova il territorio di Verziano, una frazione di Brescia. Il confine con Verziano \u00e8 per\u00f2 difficile da delimitare, in quanto non vi passa nessun torrente.\nNel raggio di circa tre chilometri dal Villaggio Sereno si trovano Flero, Fornaci, Verziano, Castel Mella, Lamarmora, Brescia Due, San Zeno Naviglio, Chiesanuova e Folzano.\nClima.\nSecondo la classificazione dei climi di K\u00f6ppen, gode di clima temperato delle medie latitudini (Cfa), piovoso o generalmente umido in tutte le stagioni, con estati molto calde e piogge concentrate tra marzo e maggio e tra ottobre e novembre inoltrato.\nIl clima invernale \u00e8 piuttosto freddo, con possibili nevicate e gelate notturne ed \u00e8 frequente la nebbia molto fitta, mentre d'estate il clima \u00e8 piuttosto afoso con temperature che in alcuni casi arrivano fino a 35\u00a0\u00b0C."}
{"id": "2584112", "revid": "22475", "url": "https://it.wikipedia.org/wiki?curid=2584112", "title": "Qualcuno morir\u00e0", "text": "Qualcuno morir\u00e0 \u00e8 il quinto romanzo poliziesco dello scrittore statunitense James Patterson riguardo alla serie di racconti coi protagonista \u00e8 Lindsay Boxer, detective della polizia di San Francisco. Il ciclo che ha come personaggio principale il detective Boxer verr\u00e0 ribattezzato \"le donne del Club Omicidi\", proprio dal nome del club fondato dal detective Boxer e dalle sue colleghe.\nTrama.\nIn questo quinto racconto di James Patterson, \u00e8 Yuki Castellano, l'amica e partecipante al \"Club\" a portare un caso. Sua madre, donna giovane e sana, a seguito di un leggero malessere viene portata in ospedale e l\u00ec muore in circostanze misteriose. Le indagini dimostrano che la mamma di Yuki non \u00e8 la prima. Nelle corsie si aggira un \u201cangelo della morte\u201d, una persona che uccide i malati ufficialmente per \"non farli soffrire\" e lascia sui loro occhi due monete, i soldi che mitologicamente si debbono a Caronte per attraversare il fiume e riunirsi alle anime. Il Club \u00e8 deciso a scoprire chi si cela dietro il velo dell'assassino, ma non possono dimenticare il dolore di Yuki, che non ha neppure potuto dire addio alla cara madre, suo punto di riferimento, e neppure la serie di omicidi che si sta verificando nella citt\u00e0, dove i pezzi dei corpi di giovani donne vengono rinvenuti in auto di lusso, come macabri trofei di un omicida spietato. Ma il \u201cclub\u201d lavora assieme ormai da tempo, sa come muoversi, sfruttare le capacit\u00e0 di ognuna e, dopo aver risolto questo ennesimo caso, l'unione non potr\u00e0 che uscirne pi\u00f9 forte."}
{"id": "2584114", "revid": "1318658", "url": "https://it.wikipedia.org/wiki?curid=2584114", "title": "Irina Bokova", "text": "Biografia.\n\u00c8 stata membro del parlamento bulgaro per il Partito Socialista Bulgaro per due mandati, ministra e vice ministra degli esteri nel governo di \u017dan Videnov.\n\u00c8 ambasciatrice bulgara in Francia e Monaco.\nDal 22 settembre 2009 al 15 novembre 2017 \u00e8 stata eletta direttrice generale dell'UNESCO.\nIl 15 febbraio 2016, presso l'Universit\u00e0 per Stranieri di Perugia, ha ricevuto la laurea honoris causa in Relazioni internazionali e cooperazione allo sviluppo, alla presenza della Ministra dell'istruzione italiana, Sen. Stefania Giannini."}
{"id": "2584115", "revid": "367445", "url": "https://it.wikipedia.org/wiki?curid=2584115", "title": "Storia della chimica", "text": "Le prime teorie che tentavano di spiegare il comportamento della materia risalgono ai filosofi greci (si pensi all'atomismo di Democrito), per i quali la scienza e la religione erano ben distinte. In seguito gli influssi arabi ed egiziani sulla cultura greca portarono alla nascita dell'alchimia, un'antica pratica protoscientifica che combinava elementi di chimica, fisica, astrologia, arte, semiotica, metallurgia, medicina e religione.\nLa storia della chimica intesa come scienza sperimentale ha inizio solo nel XVII secolo, quando si cominci\u00f2 ad analizzare con metodo scientifico la materia e le sue trasformazioni, allontanandosi dall'essere una delle branche dell'alchimia e prendendo una diversa applicazione.\nLe origini.\nI Greci furono i primi ad aver studiato quella che oggi viene detta chimica teorica. Talete (640-546 a.C.) fu il primo a porsi il problema della genesi della materia, ipotizzando l'esistenza di un elemento di base che costituisse tutte le sostanze e che permetteva la loro trasformazione. Per lui tale elemento era l'acqua, poich\u00e9 sembrava essere quella presente in maggior quantit\u00e0 nella terra e permetteva l'esistenza degli esseri viventi, inoltre, era l'unica sostanza che rimaneva se stessa in tutte le trasformazioni. Da esso si sviluppa tutto un filone di pensiero \"la Scuola di Mileto\" che coinvolse altri filosofi greci, i quali stabilirono elementi, altrettanto importanti, alla base della costruzione dell'universo. Contrario all'acqua come elemento base fu Anassimene, affermando verso il 570 a.C., che l'aria fosse l'elemento dell'universo poich\u00e9 consentiva di vivere e compressa si trasformava in sostanze pi\u00f9 dense. Dall'altra parte, secondo il filosofo Eraclito (570-475 a.C) ci\u00f2 che dava vita alla trasformazione della materia era il fuoco, sempre mutevole e in movimento. Di fronte all'impossibilit\u00e0 di scegliere tra le alternative proposte dai filosofi, Empedocle (490-430 a.C), il pi\u00f9 importanti tra i seguaci dell'insegnamento di Pitagora, trov\u00f2 una soluzione di compromesso che stabiliva che non vi era un solo elemento ma quattro: l'Acqua, l'Aria, il Fuoco e la Terra, aggiunta dallo stesso Empedocle, il quale la considerava come substrato delle sostanze.\nNacque cos\u00ec una visione della materia fondata su quattro elementi; era una \"visione qualitativa\" formata sulla concretezza della materia e sulle propriet\u00e0 degli elementi visibili e tangibili. Lo stesso Aristotele (384-322 a.C.) accett\u00f2 tale visione aggiungendo un quinto elemento, l'Etere, che significa brillare, e che corrisponde al firmamento. Egli considerava gli elementi come combinazioni di due coppie di caratteri opposti e ciascun elemento aveva propriet\u00e0 congenita (Fuoco: caldo-asciutto; Aria: caldo-bagnato; Terra: freddo-asciutto; Acqua: freddo-bagnato). Tra i filosofi greci nacque un'altra importantissima questione, ovvero quella relativa alla divisibilit\u00e0 della materia. Democrito (460-370 a.C.), contrario alla Scuola di Mileto, mise in dubbio l'infinita divisibilit\u00e0 della materia e chiam\u00f2 Atomos (\"cio\u00e8 indivisibili\") le particelle minime della materia. Tale visione prevedeva l'esistenza del vuoto contrastando il pensiero di Aristotele, che a tale problema risolve applicando il quinto elemento. L'atomismo di Democrito ostacolato da Aristotele passa all'Occidente grazie all'opera di Lucrezio \"De rerum natura\" (I a.C.) e solo nel 1500, con l'invenzione della stampa, viene conosciuta da tutti.\nNel XVI e XVII secolo moltissimi concetti che successivamente risulteranno ovvi, quali pressione, temperatura o fasi della materia, non erano affatto compresi, tantomeno quelli di atomo o molecola. Anche se il concetto di atomo era stato ipotizzato dal greco Democrito, il processo di transizione tra alchimia e chimica avvenne quindi piuttosto gradualmente.\nLe prime reazioni chimiche appaiono nel \"Tyrocinium Chymicum\" dello iatrochimico francese Jean B\u00e9guin nel 1610.\nDopo che Evangelista Torricelli scopr\u00ec il modo di misurare la pressione atmosferica e formul\u00f2 il concetto di vuoto si diede il via a numerosi esperimenti per lo studio dei gas.\nL'inglese Robert Boyle fu molto attivo in questo campo, e fu tra i primi ad applicare il metodo scientifico allo studio della materia e delle sue trasformazioni.\nLa sua opera \"The Sceptical Chymist\" (\"Il chimico scettico\") (1661) \u00e8 considerata da molti il primo testo scientifico di chimica; in esso Boyle descrive i suoi esperimenti con i gas, e delinea alcune definizioni (ancora imprecise) di composto chimico.\nLa nascita della chimica.\nNonostante l'opera di numerosi emeriti studiosi, ancora alla fine del XVIII secolo si consideravano validi alcuni concetti del tutto errati, come ad esempio la teoria del flogisto.\nNel 1700 emerse la necessit\u00e0 di una teoria che riunisse le varie scoperte nel campo dei gas.\nL'uomo che fece questo lavoro fu Antoine Lavoisier, il quale sment\u00ec la teoria del flogisto con la sua legge di conservazione della massa nel 1789. Egli \u00e8 considerato il padre della chimica moderna: fra i suoi meriti vi sono, oltre alla citata legge di conservazione, il metodo di lavoro (con attenzione alla purezza dei reagenti, e l'uso della bilancia di precisione), l'opera di nomenclatura di composti binari, la corretta determinazione della composizione dell'aria, l'analisi sulla composizione di grassi, oli e zuccheri, scoprendo la costante presenza di idrogeno, ossigeno e carbonio (i \"mattoncini\" di base di tutte le sostanze organiche).\nInoltre, fino a quel momento, la chimica non possedeva uno status accademico autonomo, ma faceva parte ancora del piano di studi della medicina.\nLa chimica organica.\nNel 1828 Friedrich W\u00f6hler sintetizz\u00f2 accidentalmente dell'urea partendo da sostanze inorganiche.\nQuesto fatto fece comprendere che il mondo della chimica organica e della chimica inorganica avevano delle basi in comune; inoltre apr\u00ec degli accesi dibattiti sul vitalismo, teoria che sosteneva una netta demarcazione tra il mondo della vita (organico) e l'inorganico.\nLo sviluppo della chimica organica compiuto nei secoli successivi, permise di sintetizzare, partendo da molecole pi\u00f9 piccole, innumerevoli sostanze di uso comune, dai coloranti ai medicinali.\nProprio in questi anni, nel 1845, a Londra fu fondato il \"Royal College of Chemistry\" e un grande salto di qualit\u00e0 nella formazione e nel mestiere del chimico si ebbe in terra tedesca, grazie ai laboratori di Justus von Liebig, che divennero ben presto un modello per l'organizzazione e per la ricerca non solo della chimica, ma un po' di tutta la scienza in generale.\nNella prima settimana di settembre del 1860, a Karlsruhe si svolse il primo incontro internazionale di chimica (Congresso di Karlsruhe), al quale confluirono oltre 130 studiosi e ricercatori provenienti da tutta l'Europa, che ebbe il delicato compito di ridefinire i concetti basilari della chimica, una notazione e una nomenclatura comune, e di rivedere la suddivisione della chimica in tre branche particolari: la minerale, la vegetale e la animale.\nLo sviluppo industriale.\nL'ultima parte del XIX secolo segna l'inizio dello sfruttamento industriale delle nuove conoscenze chimiche, con la sintesi industriale della soda, lo sviluppo di nuovi coloranti, dei primi polimeri sintetici, la petrolchimica e i farmaci di sintesi, detersivi, fertilizzanti. I grandi benefici apportati dallo sviluppo della chimica industriale sono evidenti sotto gli occhi di tutti, ma \u00e8 utile ricordare che questo sviluppo ha avuto anche un costo: da un lato la creazione di armi distruttive utilizzate nelle due guerre mondiali e anche in seguito, dall'altro incidenti e scarsa sensibilit\u00e0 hanno causato in passato gravi incidenti ambientali e morti prima che si sviluppasse una sufficiente sensibilit\u00e0 ambientale.\nLa tavola periodica degli elementi.\nPer molto tempo l'esistenza stessa degli elementi chimici fu oggetto di ricerca; la lista degli elementi si ampliava molto spesso, e i chimici stentavano a dare un senso teorico alle loro scoperte.\nFortunatamente i chimici Dmitrij Mendeleev e Julius Lothar Meyer ebbero un'intuizione, sistemando in una tabella gli elementi a seconda del loro peso atomico e del loro stato di ossidazione. Pi\u00f9 correttamente oggi si sa che gli elementi sono disposti in ordine progressivo di numero atomico Z e non di peso atomico.\nMalgrado tale inesattezza, che coinvolge solo pochi elementi (quali Ar e K, Co e Ni, Te e I, Th e Pa) alcuni dei quali all'epoca non ancora scoperti, la tavola periodica permise a Mendeleev di predire l'esistenza di vari elementi allora sconosciuti (germanio, gallio, e scandio, che lui inizialmente nomin\u00f2 \"ekasilicon\", \"ekaaluminium\", ed \"ekaboron\") nel 1870.\nIn assenza di una coerente e condivisa teoria sulla struttura atomica, la comunit\u00e0 scientifica fu inizialmente scettica, ma in seguito le sue previsioni furono confermate.\nLa chimica moderna.\nPrima del XX secolo la chimica era considerata una scienza con pochi punti in comune con la fisica.Auguste Comte scriveva nel 1830:\nFortunatamente l'atteggiamento cominci\u00f2 a cambiare dopo la met\u00e0 de XIX secolo quando Friedrich August Kekul\u00e9 scriveva, nel 1867:\nIn seguito alla scoperta della radioattivit\u00e0 da parte di Marie e Pierre Curie gli scienziati cambiarono drasticamente il loro punto di vista.\nGli atomi rivelarono una struttura complessa e non pi\u00f9 indivisibile.\nLa teoria atomica.\nNel XVIII secolo i chimici erano piuttosto favorevoli alla teoria atomica (ad esempio John Dalton) ma molto pi\u00f9 cauti erano i fisici come ad esempio Wilhelm Ostwald, Ernst Mach e lo stesso Max Planck. Gli atomi potevano essere contati ma nessuno li aveva mai visti!\nI fautori della teoria come Amedeo Avogadro, Stanislao Cannizzaro, Svante Arrhenius e Ludwig Boltzmann fecero, grazie ad essa, numerosi passi in avanti come ad esempio la spiegazione dei comportamenti dei gas o degli acidi e basi in soluzione o la determinazione dei pesi atomici degli elementi.\nCiononostante, la lunga disputa ebbe fine solamente nella prima decade del XX secolo quando Jean Perrin fece una lunga serie di esperimenti, basati anche sulla teoria che Albert Einstein aveva formulato per spiegare il moto browniano, la quale era appunto fondata sulla teoria atomica; Perrin dimostr\u00f2 in maniera inoppugnabile l'esistenza degli atomi.\nI primi modelli atomici degni di nota sono quello a \"panettone\" di Joseph John Thomson (1904) e quello a \"planetario\" di Ernest Rutherford (1911), ma, contemporaneamente alle deduzioni di Perrin, la svolta si ebbe con la teoria di Niels Bohr sulla struttura atomica nel 1912.\nBohr spieg\u00f2 la disposizione delle linee spettrali dell'atomo di idrogeno introducendo una \"quantizzazione\".\nFinalmente lo studio della chimica non coinvolgeva pi\u00f9 solo osservanzioni empiriche sui comportamenti della materia, ma anche aspetti collegati alla nuvola elettronica che avvolge il nucleo atomico. Si delineava un modo coerente per spiegare la natura del legame chimico e la disposizione degli elementi nella tavola periodica: in poche parole aveva inizio la convergenza tra fisica e chimica sollecitata da Kekul\u00e9.\nIl modello di Bohr ottenne degli eccellenti risultati teorici per l'atomo di idrogeno, ma solo con la meccanica quantistica fu possibile formulare teorie e modelli applicabili ad atomi pi\u00f9 complessi.\nChimica quantistica.\nLa nascita della meccanica quantistica \u00e8 una pietra miliare per la fisica e per la chimica.\nLa fisica quantistica era di difficile comprensione per i fisici stessi, e ancora dello scetticismo aleggiava intorno alle sue applicazioni nella chimica, ma la storia diede torto agli increduli.\nDopo la formulazione dell'equazione di Schr\u00f6dinger (1926) si ottennero enormi progressi nell'analisi della struttura degli atomi, molecole e del legame chimico in termini fisici.\nNel 1927 Walter Heitler e Fritz London scrissero un articolo in cui si utilizzava per la prima volta la meccanica quantistica per descrivere la molecola di H2: era la nascita della chimica quantistica.\nNegli anni seguenti molti altri studiosi contribuirono ai progressi; per citarne alcuni: Robert S. Mulliken, Max Born, Robert Oppenheimer, Linus Pauling, Erich H\u00fcckel, Douglas Hartree, Vladimir Aleksandrovich Fock. Ecco una breve cronologia dei principali sviluppi:\nPrima della met\u00e0 del XX secolo si era completata l'integrazione fra chimica e fisica, le maggiori propriet\u00e0 chimiche potevano essere spiegate in termini di struttura atomica.\nLinus Pauling nel suo libro \"La natura del legame chimico\", pubblicato nel 1937 e considerato una pietra miliare nella storia della chimica, utilizz\u00f2 i principi della meccanica quantistica per dedurre angoli di legame ed altre propriet\u00e0 molecolari di strutture atomiche complesse.\nBiologia molecolare e biochimica.\nNonostante i principi dedotti dalla meccanica quantistica avessero permesso di formulare nuove teorie e comprendere alcuni principi chimici fondamentali, per le molecole di grandi dimensioni caratteristiche della biochimica (enzimi, ormoni, vitamine, proteine) vi erano molte osservazioni empiriche senza una spiegazione teorica.\nUno dei problemi pi\u00f9 dibattuti era la struttura del DNA, una macromolecola che si sapeva nascondere il \"segreto della vita\", ma la cui struttura era un busillis.\nGrazie agli sviluppi della chimica organica fisica e dei metodi analitici (come ad esempio la spettroscopia e la cristallografia a raggi X), nel 1953 viene finalmente decifrata la struttura a doppia elica del DNA da Francis Crick e James Watson (peraltro ispirati da ipotesi di Erwin Schr\u00f6dinger e Linus Pauling e dalle immagini ai raggi X di Rosalind Elsie Franklin).\nEcco una breve cronologia dei principali progressi in biochimica di quegli anni:\nI polimeri e le macromolecole.\nI polimeri sono grossi aggregati molecolari costituiti dalla ripetizione sistematica di pi\u00f9 unit\u00e0 monomere, mentre la nomenclatura IUPAC attuale utilizza il termine \"macromolecola\" per indicare singole molecole di grandi dimensioni.\nNel 1839 Charles Goodyear scopr\u00ec il processo di vulcanizzazione della gomma, sfruttato per aumentarne le propriet\u00e0 meccaniche e la resistenza agli agenti chimici. Il primo polimero sintetico ad essere stato prodotto industrialmente fu la parkesina, sviluppata da Alexander Parkes nel 1856 e prodotta per la prima volta su scala industriale nel 1866. Nel 1963 Giulio Natta e Karl Ziegler vincono il premio Nobel per la chimica grazie alla realizzazione della classe di catalizzatori noti come catalizzatori di Ziegler-Natta, che introdussero la possibilit\u00e0 di sintetizzare industrialmente polimeri stereospecifici (il primo fu il polipropilene isotattico).\nLe nuove frontiere della chimica.\nChimica supramolecolare.\nLa chimica supramolecolare \u00e8 una branca interdisciplinare, organizzatasi sistematicamente e razionalmente verso la fine degli anni sessanta, che riprendendo princ\u00ecpi e concetti della chimica moderna rappresenta oggigiorno un campo di ricerca in forte espansione.\nLa linea di indagine che sfoci\u00f2 nella nuova disciplina della chimica supramolecolare ebbe un'origine perfettamente classica, affondando le sue radici nella chimica organica. Charles Pedersen, chimico della Du Pont, nel 1967 annunci\u00f2 che dei poliesteri macrociclici da lui sintetizzati avevano la curiosa caratteristica di potersi complessare con ioni sodio e potassio, una propriet\u00e0 dovuta alla loro non meno curiosa forma a corona. Il valore conoscitivo di questa scoperta venne subito reso pi\u00f9 intenso dall'entrata nel nuovo campo del francese Jean-Marie Lehn, un chimico organico fisico che allora era interessato principalmente ai meccanismi di trasporto degli ioni alcalini connessi con i segnali trasmessi nel sistema nervoso. Le ricerche del gruppo di Lehn iniziarono subito, nel 1967, e con la sintesi di nuove strutture tridimensionali gi\u00e0 nel 1969 ottenevano il \"sequestro\" degli ioni con la formazione di \"criptati\". Un secondo gruppo, diretto da Donald Cram, ebbe una falsa partenza, utilizzando i composti di Pedersen come varianti nelle loro consuete ricerche di chimica organica fisica, ma nel 1973 cominci\u00f2 a pubblicare un fiume di lavori su ci\u00f2 che fu battezzata la chimica ospite/ospitante.\nLehn nutr\u00ec fin dall'inizio l'intenzione di comprendere meglio gli eventi fisiologici costruendo molecole modello che presentassero le stesse caratteristiche dei sistemi naturali, ma nella seconda met\u00e0 degli anni '70 lo scienziato francese estese le ricerche sperimentali e le interpretazioni teoriche fino a creare, e a definire, l'ambito della chimica supramolecolare come quello in cui sono studiati e (ri)prodotti i processi mediante i quali entit\u00e0 di complessit\u00e0 maggiore risultano da molecole meno complesse a causa dall'azione di forze intermolecolari. Si schiudeva anche da questo punto di vista classico tutto l'orizzonte dell'auto-organizzazione molecolare, con almeno due finalit\u00e0 ben visibili: la mimesi di sistemi biologici (viventi, se interviene l'autocatalisi) e la costruzione di vere macchine molecolari, adatte, ad esempio, al calcolo digitale. Fra le linee di ricerca pi\u00f9 attive vi sono: il riconoscimento molecolare; nel campo dell'auto-replicazione quella di oligonucleotidi e di micelle; nel settore dell'auto-organizzazione, l'ottenimento di mesofasi tubulari, recettori fotosensibili, interruttori.\nLehn, parafrasando Richard Feynman e il suo noto discorso \"There's plenty of room at the bottom\" sulle nanotecnologie (con l'espressione \"There's even more room at the top\") indic\u00f2 come la chimica non solo deve guardare verso l'estremamente piccolo, ma pu\u00f2 andare anche al di sopra delle dimensioni molecolari, studiando la complessit\u00e0 supramolecolare.\nDavanti al pubblico mondiale dei chimici, nel Congresso della IUPAC di Tokyo, Lehn propose il termine con cui correntemente designano la nuova disciplina: chimica supramolecolare.\nChimica combinatoria.\nSpesso il ricercatore si imbatte in un composto che dimostra una certa attivit\u00e0 biologica, che per\u00f2 non \u00e8 sufficiente per garantire il successo clinico (e commerciale) del composto. A questo punto inizia un processo di screening \"quasi casuale\": vengono preparati e testati tutti i possibili composti che mantengono una analogia strutturale per il nucleo fondamentale, ma ne differiscono per i sostituenti collegati.\nChimica computazionale.\nLa chimica computazionale \u00e8 la branca della chimica teorica che si occupa dello sviluppo di modelli matematici, basati sia sulla meccanica classica che sulla meccanica quantistica, in grado di simulare sistemi chimici, con lo scopo di calcolarne le grandezze fisiche caratteristiche e prevederne le propriet\u00e0 chimiche.\nChimica nucleare.\nLa chimica nucleare \u00e8 un settore della chimica che tratta le reazioni che cambiano la natura del nucleo. Il fenomeno chimico-fisico studiato dalla chimica nucleare \u00e8 la radioattivit\u00e0 e la grandezza fisica corrispondente nel Sistema Internazionale \u00e8 l'attivit\u00e0.\nCaos chimico.\nPer \"caos chimico\" si intende quell'insieme di reazioni chimiche dipendenti da fattori aleatori con apparenza caotica.\nIl resoconto di reazioni oscillanti fu pubblicato per la prima volta da Gustav Theodor Fechner nel 1828. Nel 1833 John Herschel, noto astronomo e inventore della cianotipia, scopr\u00ec una serie di reazioni periodiche legate al dissolvimento del ferro in acido nitrico a diversi valori di concentrazione. Le reazioni oscillanti si incontrano spesso in elettrochimica, come riportato da Christian Friedrich Sch\u00f6nbein nel 1842 e James Prescott Joule nel 1844.\nSeguirono sul piano sperimentale descrizioni di reazioni apparentemente caotiche, e la loro interpretazione sulla base di processi autocatalitici, ma solo con la reazione di Belousov-Zhabotinsky l'auto-organizzazione nel tempo e nello spazio di particolari sistemi reagenti divenne un tema accettato di ricerca.\nIl chimico sovietico Boris Belousov scopr\u00ec la reazione che porta il suo nome mentre cercava di riprodurre in provetta un insieme di reazioni che avesse qualche analogia con il ciclo di Krebs. La storia dettagliata dei tentativi di Belousov, sempre frustrati, di pubblicare i suoi risultati (dal 1951 al 1957) entrer\u00e0 a far parte della leggenda (negativa) della chimica; maggiore fortuna ebbe il biofisico Anatol Zhabotinsky che rese nota la reazione nel 1964. Nel frattempo (1952) Alan Turing aveva pubblicato un articolo seminale dal titolo estremamente significativo: \"La base chimica della morfogenesi\", in cui discuteva in dettaglio gli effetti di meccanismi autocatalitici; inoltre, su un piano pi\u00f9 generale, diversi gruppi di ricercatori, fra cui spiccava quello diretto da Ilya Prigogine, avevano fatto progredire la termodinamica dei processi irreversibili (gli unici esistenti nella realt\u00e0 fisica). Nel 1967 Prigogine e Nicolis proposero il concetto di struttura dissipativa, e avendo dimostrato la relazione fra organizzazione e dissipazione ne sottolinearono la possibile rilevanza rispetto ai \"primi passi biogenetici\".\nAttualmente la chimica che studia l'origine dell'ordine a partire dal caos molecolare \u00e8 un campo attivissimo di ricerca. Nel 1990 i principali temi trattati sulle dinamiche non lineari riguardavano: propagazione di onde e strutture spaziali; oscillazioni in sistemi eterogenei; oscillazioni biologiche; patterns geochimici; proposta e discussione di sistemi modello. Questo semplice elenco dimostra la pervasivit\u00e0 interdisciplinare delle procedure conoscitive della chimica."}
{"id": "2584118", "revid": "767487", "url": "https://it.wikipedia.org/wiki?curid=2584118", "title": "Il mantenuto", "text": "Il mantenuto \u00e8 un film del 1961 diretto da Ugo Tognazzi, all'esordio come regista.\nTrama.\nStefano Garbelli \u00e8 un modesto impiegato romano. Mentre sta portando a spasso il cane in una serata d'estate viene indicato come suo protettore da una prostituta, Daniela, molestata dai magnaccia di alcune colleghe. La donna si presenta poi a Stefano, facendosi passare per una infermiera che lavora di notte in una clinica. Stefano fa cos\u00ec amicizia con Daniela, che lo interessa: senza rendersene conto passa per il suo protettore sia agli occhi dei rivali, che lo aggrediscono per dargli una lezione, sia a quelli della polizia, che convoca al commissariato aggredito e aggressori.\nI poliziotti mandati in sorveglianza scambiano per una casa equivoca anche il luogo in cui Stefano si reca, con alcuni colleghi di ufficio, per una riunione sindacale. Il commissario di polizia va a parlare col presidente della Farmaeuropa, la ditta dove Stefano lavora, il conte Lori, spiegandogli i propri sospetti, che si appuntano anche su Carla, la segretaria del direttore, la quale ha sempre respinto gli approcci di quest'ultimo.\nInconsapevole dell'equivoco che si \u00e8 creato, Stefano accetta di organizzare a casa sua, su richiesta del direttore, un appuntamento galante con Carla: e finalmente l'occasione di chiarire il malinteso, ma Stefano viene licenziato. Finisce allora con una ricca vedova, Amalia, che da tempo gli faceva la corte e che \u00e8 proprietaria di un grande supermercato. D'ora in poi far\u00e0 davvero il mantenuto, costretto a lavorare nel supermercato agli ordini della moglie. Ma in un impeto di rabbia fa fragorosamente precipitare a terra file e file ordinate di barattoli in vendita."}
{"id": "2584119", "revid": "767487", "url": "https://it.wikipedia.org/wiki?curid=2584119", "title": "Midd\u00f2t", "text": "Con riferimento alla concezione delle Middot (in ebraico: \u05de\u05d9\u05d3\u05d5\u05ea ed in italiano anche \"misure\") nella religione ebraica si intendono:"}
{"id": "2584120", "revid": "28526511", "url": "https://it.wikipedia.org/wiki?curid=2584120", "title": "Middot esegetiche", "text": ""}
{"id": "2584121", "revid": "123472607", "url": "https://it.wikipedia.org/wiki?curid=2584121", "title": "Alice Taglioni", "text": "Biografia.\nAlice Taglioni nasce ad Ermont, nel dipartimento francese della Val-d'Oise, da una famiglia benestante di origini in parte italiane (il padre \u00e8 d'origine lombarda) e inserita nel mondo dello spettacolo. La sua prima passione \u00e8 stata il pianoforte ma ha anche studiato danza. Da giovane ha partecipato a concorsi di bellezza e sfilate.. Vince il titolo di Miss Corsica nel 1996 ma rifiuta di partecipare al concorso nazionale di Miss France. \u00c8 stata il volto ufficiale di note marche di lusso.\nInizia a prendere lezioni di recitazione e dopo qualche piccola apparizione sia a teatro che al cinema arriva la grande occasione con il film \"Grande \u00e9cole\" dopo il quale arrivano ruoli sempre pi\u00f9 importanti.\nVita privata.\n\u00c8 stata la compagna dell'attore Jocelyn Quivrin, fino al 15 novembre 2009, quando Quivrin \u00e8 morto in un incidente d'auto. I due si erano conosciuti sul set di \"Grande \u00e9cole\" e dalla loro unione era nata Charlie, il 18 marzo 2009, pochi mesi prima dell'incidente.\nDal 2014 \u00e8 la compagna di Laurent Delahousse, volto del principale telegiornale francese. Dalla loro unione nel 2016 \u00e8 nata la figlia Swann.\nDoppiatrici italiane.\nNelle versioni in italiano dei suoi film, Alice Taglioni \u00e8 stata doppiata da:"}
{"id": "2584122", "revid": "63756", "url": "https://it.wikipedia.org/wiki?curid=2584122", "title": "Radio Fantasy", "text": "Radio Fantasy \u00e8 stata un'emittente radiofonica commerciale con sede a Cervignano del Friuli (UD).\nLa radio trasmetteva i successi del momento del panorama italiano ed internazionale, venivano diffusi notiziari ed informazioni sulla viabilit\u00e0 nel nord est dell'Italia in collaborazione con Viaggiando.\nMolto legata al territorio era nota per le dirette dai locali della regione Friuli Venezia Giulia.\nLe frequenze coprivano l'intero Friuli-Venezia Giulia e alcune zone del Veneto Orientale.\nLa sede storica di Radio Fantasy \u00e8 stata per molti anni in P.tta San Marco a Grado, al quinto piano di un vecchio palazzo; poi negli anni '90, all'apice del suo successo, Radio Fantasy si \u00e8 trasferita a Cervignano del Friuli in via Lung Aussa.\nLa chiusura.\nFantasy Way S.r.l., proprietaria dell'emitente, \u00e8 stata dichiarata fallita dal tribunale di Udine in data 26 maggio 2017.\nNel mese di maggio 2017 la sede di Cervignano del Friuli \u00e8 stata messa all'asta dal Tribunale di Udine.\nIn data 8 novembre 2017, in seguito alla chiusura dell'asta fallimentare disposta dal Tribunale di Udine, il ramo azienda \u00e8 stato ceduto al prezzo di 825.000 euro alla societ\u00e0 editrice milanese RTL 102.5.\nIl 30 novembre 2017 \u00e8 avvenuto il definitivo switch-off delle trasmissioni, con passaggio delle frequenze a Radiofreccia (controllata da RTL 102.5); il sito internet \u00e8 stato conseguentemente chiuso."}
{"id": "2584134", "revid": "22475", "url": "https://it.wikipedia.org/wiki?curid=2584134", "title": "Il sesto colpo", "text": "Il sesto colpo \u00e8 il sesto romanzo poliziesco dello scrittore statunitense James Patterson della serie di libri con protagonista Lindsay Boxer, detective della polizia di San Francisco. Il ciclo che ha come personaggio principale il detective Boxer, verr\u00e0 ribattezzato \u201cle donne del Club Omicidi\u201d proprio dal nome del club fondato dal detective Boxer e dalle sue amiche. In questo sesto romanzo, i traduttori italiani hanno ritenuto di omologarsi nuovamente al titolo imposto dall'autore, riprendendo la serie progressiva dei numeri interrotta in alcuni romanzi precedenti. In lingua originale, infatti, i titoli riportano i numeri sequenziali da 1 a 10. Nella traduzione italiana questa scelta non \u00e8 stata del tutto accettata, tanto che il quarto e il quinto libro portano titolo completamente diversi dall'originale.\nTrama.\nMomenti difficili per il detective Boxer: \u00e8 sabato mattina quando viene avvisata dal suo capo di una sparatoria avvenuta su un traghetto e, quando arriva sul luogo del delitto, scopre che uno dei feriti \u00e8 la sua amica patologa Claire. Mentre la donna giace nel letto d'ospedale tentando di riprendersi, a Lindsay capita il peggio: prima viene retrocessa a sergente (al suo posto viene messo un collega) e in seguito, un grave errore sul ritrovamento di una bambina scomparsa la fa nuovamente vacillare. Nel frattempo non vi \u00e8 traccia del folle che ha sparato sul traghetto, e della piccola sparita non si sa nulla. Yuki Castellano, inoltre, sta per fare i conti con la sua prima bruciante grossa sconfitta, in un caso che non credeva di poter perdere. Cindy Thomas, ormai reporter di cronaca nera affermata, \u00e8 anch'essa nei guai: nel suo palazzo si stanno verificando tragici e inspiegabili incidenti. Le ragazze sono davvero entrate in una spirale di negativit\u00e0, e non sanno come uscirne, con una di loro fuori gioco. Ma come nel gioco d'azzardo, basta una buona mano per rimettere le cose al loro posto e, anche se non cos\u00ec facilmente, ognuna delle protagoniste sistemer\u00e0 le proprie vicende, per trovarsi ancora una volta compatte e scoprire che il vecchio adagio \u201cquando si chiude una porta si apre un portone\u201d \u00e8 vero."}
{"id": "2584137", "revid": "287204", "url": "https://it.wikipedia.org/wiki?curid=2584137", "title": "Lawton-Fort Sill Cavalry", "text": "I Lawton-Fort Sill Cavalry sono stati una squadra di pallacanestro statunitense. Fino al 2008 la loro sede era Oklahoma City, nello Stato dell'Oklahoma. Nel 2008 la sede \u00e8 stata trasferita nella vicina cittadina di Lawton (Oklahoma).\nI Lawton-Fort Sill Cavalry hanno vinto il campionato CBA nel 2008 e nel 2009, guidati in panchina dall'ex stella NBA e della Virtus Bologna Micheal Ray Richardson.\nStoria.\nNel 2007 la squadra fu fondata come \"Oklahoma Cavalry\", cercando una continuit\u00e0 con gli \"Oklahoma City Cavalry\", squadra CBA degli anni novanta, con l'intenzione di iscriversi all'ABA 2000. Quando la citt\u00e0 di Oklahoma City, che gi\u00e0 aveva ospitato alcune partite dei New Orleans Hornets nel 2005-06 e 2006-07, espresse l'intenzione di avere una propria franchigia NBA, i Cavalry cercarono un'altra sistemazione, e la trovarono nella vicina citt\u00e0 di Lawton (Oklahoma). Inizialmente conosciuti come \"Oklahoma Cavalry\", assunsero la denominazione attuale alla vigilia della finali 2008.\nNel 2009, con la CBA ridotta ai minimi termini, i Cavalry hanno annunciato il passaggio alla PBL per la stagione 2010. Si sono sciolti al termine della stagione 2010-11."}
{"id": "2584138", "revid": "253269", "url": "https://it.wikipedia.org/wiki?curid=2584138", "title": "Ernest Haller", "text": "Vincitore dell'Oscar alla migliore fotografia nel 1940 insieme a Ray Rennahan per \"Via col vento\", fu candidato altre sei volte al Premio Oscar."}
{"id": "2584139", "revid": "6923", "url": "https://it.wikipedia.org/wiki?curid=2584139", "title": "Sabian", "text": "Sabian \u00e8 un'azienda canadese produttrice e designer di piatti musicali. Si tratta di uno dei principali produttori al mondo.\nStoria.\nL'azienda \u00e8 stata fondata nel 1981 a Meductic, Nuovo Brunswick, in Canada da Robert Zildjian, figlio di Avedis Zildjian III, il fondatore dell'Avedis Zildjian Company. La tradizione di famiglia vuole che a capo dell'azienda sarebbe stato il figlio maggiore. Dopo che Avedis Zildjian mor\u00ec nel 1979, Armand (che al tempo era presidente dell'azienda) \u00e8 diventato presidente del consiglio di amministrazione. Questo ha portato ad una faida familiare e ad una controversia legale tra Robert e Armand che ha portato il primo a fondare la Sabian. Le due aziende continuano ad essere rivali, e sono entrambe le societ\u00e0 costruttrici di piatti pi\u00f9 famose al mondo.\nL'insediamento ha dato a Robert Zildjian la fabbrica canadese che all'epoca produceva in maggioranza la linea di piatti K. La linea, fabbricata unicamente in Turchia, \u00e8 cessata da questo momento. Robert non ha accettato di usare il nome \"Zildjian\" o pretendere di produrre gli stessi piatti. Alcuni dicono che la differenza pi\u00f9 significativa tra i piatti di produzione Zildjian e Sabian \u00e8 che la prima utilizza per lo pi\u00f9 una lega morbida, dal suono maturo, mentre Sabian ne utilizza una pi\u00f9 dura. Altri affermano che essi si distinguano per il tipo di suono facilmente distinguibili, affermando che i Sabian siano relativamente pi\u00f9 spessi per il loro peso, e che i Zildjian abbiano una risposta pi\u00f9 rapida (o attacco), quindi il suono tende ad essere pi\u00f9 maturo.\nRobert Zildjian ha formato la parola \"Sabian\" con le prime due lettere dei nomi dei suoi tre figli Sally, Billy e Andy ed ha inizialmente creato due linee di piatti, HH e AA entrambi fabbricati con la lega tradizionale in bronzo. Oggi il presidente dell'azienda \u00e8 Andy Zildjian, il pi\u00f9 giovane della famiglia.\nLinee di piatti.\nCrescent Cymbals.\nNel 2014 la Crescent Cymbals annuncia una partnership con la Sabian, con quest'ultima che va ad occuparsi della produzione nordamericana. In seguito l'intera produzione Crescent viene presa in carico da Sabian. Nel gennaio 2015 viene annunciata l'acquisizione della Cymbal Masters, detentrice del marchio Crescent, da parte della Sabian. Da allora i piatti Crescent vengono prodotti e distribuiti da Sabian. Sono in produzione le linee Hammertone (linea signature di Jeff Hamilton), Stanton Moore ed Elements, mentre la vecchia serie Vanguard \u00e8 stata assorbita dalla linea HH."}
{"id": "2584142", "revid": "287204", "url": "https://it.wikipedia.org/wiki?curid=2584142", "title": "Oklahoma City Cavalry", "text": "Gli Oklahoma City Cavalry sono stati una squadra di pallacanestro statunitense con sede a Oklahoma City, nello Stato dell'Oklahoma.\nStoria.\nFondati nel 1990, la squadra partecip\u00f2 al campionato CBA dal 1990 al 1997, anno nel quale conquist\u00f2 il titolo della lega stessa, per poi scomparire l'anno seguente."}
{"id": "2584143", "revid": "834", "url": "https://it.wikipedia.org/wiki?curid=2584143", "title": "Oklahoma Cavalry", "text": ""}
{"id": "2584144", "revid": "61051", "url": "https://it.wikipedia.org/wiki?curid=2584144", "title": "Aero L-159 Alca", "text": ""}
{"id": "2584147", "revid": "125606200", "url": "https://it.wikipedia.org/wiki?curid=2584147", "title": "Locomotiva D.752", "text": "Le locomotive D.752 sono delle locomotive diesel-elettriche progettate e costruite per le \u010cSD, (le ferrovie dello Stato della ex Cecoslovacchia) che le avevano immatricolate nella Serie T 478.3 (e dal 1988 nella serie 753); un certo quantitativo di esse \u00e8 stato acquisito o noleggiato da alcune Imprese Ferroviarie Italiane come le Ferrovie Nord Milano, Sistemi Territoriali, RTC-Rail Traction Company e la Ferrovia Sangritana dopo avere ottenuta l'omologazione della RFI (CESIFER).\nStoria.\nLa locomotiva prototipo della serie fu progettata nel 1968 dalla CKD di Praga nell'ambito dei progetti di ammodernamento delle Ferrovie dello Stato Cecoslovacche (\u010cSD) allo scopo di sostituire la trazione a vapore. La base progettuale era rappresentata dal precedente \"tipo T 478.1\"; le nuove locomotive vennero progettate per un servizio multiruolo, da treno viaggiatori pesante e da treno merci con la velocit\u00e0 massima di 100\u00a0km/h. Fra il 1968 ed il 1977 ne vennero costruite e fornite diverse serie, ciascuna con differenze di allestimento e di motorizzazione, per un totale di ben 408 unit\u00e0 immatricolate come \"Gruppo T 478.3\" che presto sostituirono le locomotive a vapore su gran parte delle linee non elettrificate principali.\nCon l'introduzione del sistema informatico numero nel 1988 le locomotive ebbero assegnato il nuovo numero di serie 753.\nDal 1991 163 locomotive furono ricostruite sostituendo il sistema di riscaldamento a vapore del treno, obsoleto, con il riscaldamento elettrico a 3000 volt a corrente continua. Tali locomotive ammodernate vennero classificate come \"serie 750i\".\nIn seguito alla scissione della Cecoslovacchia in Repubblica Ceca e Slovacchia, dal 1\u00ba gennaio 1993, le locomotive ammodernate vennero divise: 117 locomotive furono assegnate alle Ferrovie Ceche (CD) e 46 alle Slovenskej \u017deleznice (ZSR). Le locomotive non modernizzate iniziarono ad essere gradualmente accantonate.\nLe locomotive presenti in Italia sono arrivate a partire dal 2001 e sono state oggetto di svariate modifiche e trasformazioni, da parte della ditta \"Leon d'Oro\" di Marmirolo, per adattarle agli standard richiesti per la circolazione in Italia; a seconda della motorizzazione sono state immatricolate come D.752 quelle che conservano la motorizzazione di costruzione ceca e come D.753 quelle con nuova motorizzazione Caterpillar. Le 18 locomotive di Nord Cargo hanno avuto la classificazione DE.520.xxx.\nCaratteristiche.\nSi tratta di locomotive diesel-elettriche dotate di due cabine di guida alle estremit\u00e0 tra le quali \u00e8 presente il comparto macchine. La cassa poggia su due carrelli ambedue motorizzati a due sale montate ciascuno.\nDelle locomotive arrivate in Italia quelle che montano motori diesel a 6 cilindri di costruzione \u010cKD sono state denominate D.752 mentre quelle con motore a 12 cilindri Caterpillar costituiscono la serie D.753. La velocit\u00e0 massima ammessa \u00e8 in entrambe, pari a 100\u00a0km/h, non \u00e8 elevata ma pi\u00f9 che sufficiente per le esigenze delle imprese committenti.\nAd essi \u00e8 accoppiata un generatore a corrente continua \u010cKD nelle prime e a corrente alternata trifase di produzione Siemens AG nelle seconde.\nLa trasmissione e la trazione sono di tipo elettrico.\nLa forma particolare della cabina in corrispondenza della vetratura frontale, per la sua somiglianza ad un grosso paio di occhiali le ha fatte soprannominare sin dall'inizio, in Cecoslovacchia, \"le occhialute\"."}
{"id": "2584149", "revid": "74415", "url": "https://it.wikipedia.org/wiki?curid=2584149", "title": "Locomotiva D.753", "text": ""}
{"id": "2584157", "revid": "287204", "url": "https://it.wikipedia.org/wiki?curid=2584157", "title": "Tutti gli uomini sono uguali", "text": "Tutti gli uomini sono uguali \u00e8 una serie televisiva diretta da Alessandro Capone e andata in onda nel 1997 su Italia 1, per un totale di sette episodi.\nSuccessivamente \u00e8 stata replicata sul canale satellitare Happy Channel.\nTrama.\nGiacomo (Massimo Wertm\u00fcller), pilota di aerei di linea, Claudio (Enzo Decaro), architetto di grido, e Martino (Maurizio Crozza), radiocronista sportivo, tutti e tre da poco separatisi dalle rispettive mogli, decidono di andare a vivere insieme in un bellissimo appartamento in centro. Tutto va bene sino a quando non decidono di rivolgersi ad un'agenzia per assumere una colf che si occupi della casa e, possibilmente, di cucinare. Arriver\u00e0 a casa una ragazza americana, Eli (Randi Ingerman), efficiente, bella e furba che sconvolger\u00e0 le loro vite da pantofolai."}
{"id": "2584168", "revid": "767487", "url": "https://it.wikipedia.org/wiki?curid=2584168", "title": "Pacifico da San Severino", "text": "Biografia.\nEra figlio di Antonio Maria Divini e Mariangela Bruni e nacque a San Severino nelle Marche. I suoi genitori lo lasciarono orfano poco dopo che ebbe ricevuto la cresima a 3 anni.\nVisse di stenti finch\u00e9, nel dicembre 1670, ricevette l'abito francescano a Forano e assunse il nome di fra' Pacifico.\nOrdinato sacerdote il 4 giugno 1678, fu lettore di filosofia (1680-1683) per i giovani aspiranti al sacerdozio del suo Ordine.\nSuccessivamente si dedic\u00f2 per 6 anni alla predicazione nelle vicine contrade, finch\u00e9 cominci\u00f2 a essere tormentato da malattie che affront\u00f2 con perfetta letizia per 29 anni, dedicandosi alla vita contemplativa. Ricevette visioni e divenne famoso nella sua regione per i miracoli che avrebbe operato (tra i quali la previsione del terremoto del 1703).\nNonostante la cecit\u00e0 e la sordit\u00e0 fu fatto frate guardiano (1692-1693) della sua comunit\u00e0 di Santa Maria delle Grazie a San Severino, dove poi mori.\nCulto.\nFu proclamato beato da Papa Pio VI il 4 agosto 1786 e santo da Papa Gregorio XVI il 26 maggio 1839."}
{"id": "2584170", "revid": "834", "url": "https://it.wikipedia.org/wiki?curid=2584170", "title": "Out to Lunch", "text": ""}
{"id": "2584172", "revid": "1305772", "url": "https://it.wikipedia.org/wiki?curid=2584172", "title": "San Pacifico", "text": ""}
{"id": "2584176", "revid": "536103", "url": "https://it.wikipedia.org/wiki?curid=2584176", "title": "Fullerton", "text": ""}
{"id": "2584185", "revid": "767487", "url": "https://it.wikipedia.org/wiki?curid=2584185", "title": "Simon Cruz", "text": ""}
{"id": "2584186", "revid": "628767", "url": "https://it.wikipedia.org/wiki?curid=2584186", "title": "Mulch\u00e9n", "text": "Mulch\u00e9n \u00e8 un comune del Cile della provincia di Biob\u00edo nella Regione del B\u00edo B\u00edo. Al censimento del 2002 possedeva una popolazione di 29.003 abitanti."}
{"id": "2584189", "revid": "628767", "url": "https://it.wikipedia.org/wiki?curid=2584189", "title": "Nacimiento (Cile)", "text": "Nacimiento \u00e8 un comune del Cile della provincia di Biob\u00edo nella Regione del B\u00edo B\u00edo. Al censimento del 2002 possedeva una popolazione di 25.971 abitanti.\nStoria.\nFu fondata nella seconda met\u00e0 degli anni '50 del XVIII secolo dal governatore del Cile don Manuel Amat y Yunyent. "}
{"id": "2584194", "revid": "439868", "url": "https://it.wikipedia.org/wiki?curid=2584194", "title": "Negrete", "text": "Negrete \u00e8 un comune del Cile della provincia di Biob\u00edo nella Regione del B\u00edo B\u00edo. Al censimento del 2002 possedeva una popolazione di 8.579 abitanti."}
{"id": "2584201", "revid": "287204", "url": "https://it.wikipedia.org/wiki?curid=2584201", "title": "The Path (album)", "text": ""}
{"id": "2584205", "revid": "628767", "url": "https://it.wikipedia.org/wiki?curid=2584205", "title": "Quilaco", "text": "Quilaco \u00e8 un comune del Cile della provincia di Biob\u00edo nella Regione del B\u00edo B\u00edo. Al censimento del 2002 possedeva una popolazione di 4.021 abitanti."}
{"id": "2584206", "revid": "729019", "url": "https://it.wikipedia.org/wiki?curid=2584206", "title": "N. W. Ayer &amp; Son", "text": "La N. W. Ayer &amp; Son \u00e8 stata una tra le pi\u00f9 importanti agenzie pubblicitarie del mondo.\nStoria.\n\u00c8 stata fondata a Filadelfia, Stati Uniti, nel 1869 da Francis Wayland Ayer (1848-1923). Quando Francis Wayland decise di aprire la propria agenzia era poco pi\u00f9 che ventenne, e dovette intitolarla a nome del padre, Nathan Wheeler.\nA partire dal 1876 la N. W. Ayer &amp; Son inizia ad offrire ai propri clienti un sistema di pagamento trasparente, basato sulla commissione (\"the open contract\"), gettando le fondamenta del mestiere di pubblicitario a livello professionale.\nNel 1877 acquisisce la Coe, Wetherill &amp; Co., a sua volta erede della prima agenzia moderna della storia della pubblicit\u00e0, la Volney B. Palmer.\nNel 1974 assume il nome di N.W. Ayer, in seguito al cambio della sede (che diviene New York).\nNel 1986 assorbe un'altra importante agenzia pubblicitaria, la Cunningham &amp; Walsh.\nNel 1999 diviene parte del MacManus Group, e un paio di anni dopo, nel 2001, viene fusa nel Kaplan Thaler Group (quest'ultimo, a sua volta, verr\u00e0 assorbito dal Publicis Groupe l'anno successivo).\nPrincipali pubblicit\u00e0.\nTra i lavori pi\u00f9 celebri, a firma N. W. Ayer &amp; Son, \u00e8 possibile citare:"}
{"id": "2584207", "revid": "113788556", "url": "https://it.wikipedia.org/wiki?curid=2584207", "title": "Elena Baggiore", "text": "Biografia.\nElena Baggiore \u00e8 considerata uno dei pi\u00f9 importanti soprani italiani, apprezzata per la sua vocalit\u00e0 raffinata e interpretazioni intense, particolarmente \"Tosca\" al fianco del tenore Carlo Bergonzi.\nHa studiato a Milano con il celebre soprano Gina Cigna, per poi essere in seguito prescelta per l'Accademia Chigiana di Siena dove si \u00e8 diplomata con merito. Dopo l'esordio con l'orchestra della RAI sotto la direzione di Cesare Gallino, Elena Baggiore ha cantato nei pi\u00f9 importanti teatri lirici mondiali, quali il Teatro Regio di Parma, la Staatsoper di Vienna, il Teatro Nacional de S\u00e3o Carlos di Lisbona e il Gran Teatre del Liceu di Barcellona. Tra gli artisti con cui ha cantato da protagonista, figurano i pi\u00f9 grandi nomi della lirica, tra cui Carlo Bergonzi, Alfredo Kraus, Pl\u00e1cido Domingo, Mario Del Monaco, Rolando Panerai, Mirella Parutto, Magda Olivero, Virginia Zeani, Franco Corelli.\nPer il Teatro Verdi (Trieste) nel 1966 \u00e8 Le Petit Yniold in Pell\u00e9as et M\u00e9lisande (opera), nel 1967 Sandrina in Una domenica di Mario Bugamelli e nel 1975 Nela ne Il Paese dei Campanelli con Aurora Banfi, Adriana Innocenti e Sandro Massimini nel Teatro Stabile Politeama Rossetti.\nIl suo repertorio include pi\u00f9 di cinquanta opere, tra cui \"Tosca\", \"La traviata\", \"La boh\u00e8me\", \"Pagliacci\", \"Cavalleria rusticana\", \"Fedora\", \"Manon Lescaut\", Maureen (L'Opera d'Aran\") di G.Becaud, interpretata al Teatro Sociale di Mantova nel 1989.\n\u00c8 sposata con il regista d'opera Giampaolo Zennaro.\nDiscografia.\n\"Fra le numerose registrazioni di Elena Baggiore, si segnalano le seguenti:\"\nVideo"}
{"id": "2584213", "revid": "628767", "url": "https://it.wikipedia.org/wiki?curid=2584213", "title": "Quilleco", "text": "Quilleco \u00e8 un comune del Cile della provincia di Biob\u00edo nella Regione del B\u00edo B\u00edo. Al censimento del 2002 possedeva una popolazione di 10.428 abitanti."}
{"id": "2584215", "revid": "79227", "url": "https://it.wikipedia.org/wiki?curid=2584215", "title": "Costanza Zanoletti", "text": "\u00c8 stata sei volte campionessa italiana, dal 2005 al 2010. A questi cinque primi posti si aggiunge anche un bronzo, nel 2003.\nHa preso parte alle Olimpiadi di Torino 2006, classificandosi al quinto posto, e a quelle di Vancouver 2010, classificandosi al quindicesimo posto. Si \u00e8 ritirata al termine delle olimpiadi canadesi.\nPrima di cominciare con la carriera nello skeleton ha gareggiato nell'atletica leggera nel Gruppo sportivo atletica Cistella. Specialista del salto in alto, ma forte anche nelle prove multiple, nel 1999 vince il titolo italiano nelle multiple indoor juniores. Con questo risultato viene convocata in nazionale juniores e partecipa con la maglia azzurra al quadrangolare Italia-Germania-Francia-Inghilterra a Nogent-sur-Oise in Francia. Nello stesso anno stabilisce la miglior prestazione italiana stagionale juniores in salto in alto (181 cm).\nHa due figli e ha conseguito il diploma ISEF e la laurea in informatica."}
{"id": "2584217", "revid": "252548", "url": "https://it.wikipedia.org/wiki?curid=2584217", "title": "N. W. Ayer", "text": ""}
{"id": "2584221", "revid": "767487", "url": "https://it.wikipedia.org/wiki?curid=2584221", "title": "San Rosendo", "text": "San Rosendo \u00e8 un comune del Cile della provincia di Biob\u00edo nella Regione del B\u00edo B\u00edo. Al censimento del 2002 possedeva una popolazione di 3.918 abitanti."}
{"id": "2584229", "revid": "767487", "url": "https://it.wikipedia.org/wiki?curid=2584229", "title": "Santa B\u00e1rbara (Cile)", "text": "Santa B\u00e1rbara \u00e8 un comune del Cile della provincia di Biob\u00edo nella Regione del B\u00edo B\u00edo. Al censimento del 2002 possedeva una popolazione di 3.918 abitanti."}
{"id": "2584234", "revid": "110157", "url": "https://it.wikipedia.org/wiki?curid=2584234", "title": "Tucapel", "text": "Tucapel \u00e8 un comune del Cile della provincia di Biob\u00edo nella Regione del B\u00edo B\u00edo. Al censimento del 2002 possedeva una popolazione di 12.777 abitanti."}
{"id": "2584235", "revid": "104215474", "url": "https://it.wikipedia.org/wiki?curid=2584235", "title": "Due comici in paradiso", "text": "Due comici in Paradiso \u00e8 una commedia teatrale del 2007, diretta da Claudio Insegno e con interpreti Biagio Izzo e Claudio Insegno. Con Teresa Del Vecchio e Giorgio Carosi.\nLa colonna sonora \u00e8 stata scritta dal cantautore Alex Britti, con la riproduzione delle musiche da parte delle compagnie \"Suoni &amp; Scene sas\", \"B&amp;B Production\".\nTrama.\nClaudio e Biagio fanno un incidente, nel quale il primo perde la vita, mentre Biagio non riceve alcun danno. Claudio va in Paradiso, e qui scopre che il suo angelo custode, Angelo Del Piano, l'aveva fatto morire 50 anni prima. Capito la svista, Claudio chiede a Dio di poter tornare sulla terra, ma Questo risponde che sarebbe stato possibile solo se Claudio dimostrasse di avere un ruolo importante sulla terra. Cos\u00ec Claudio cerca di fare uno spettacolo comico per far capire di essere importante, ma, essendo lui un mediocre attore, decide di farsi dare una mano da Biagio, che \u00e8 un comico molto famoso. Quindi Claudio chiama l'angelo custode di Biagio, Titina, che a causa della cattiva condotta dell'assistito, \u00e8 costretta a fare la sguattera.\nConvinta Titina, Claudio cambia la data di morte prevista per Biagio sul \"Libro della Vita\", un libro con su scritto il destino degli esseri umani. Cos\u00ec Biagio arriva in Paradiso, ma non essendosi accorto della sua morte, pensa che il Paradiso sia un locale a luci rosse. Dopo molti tentativi nel cercare di spiegare a Biagio della sua morte senza dargli degli shock, Claudio spiega a Biagio la situazione. Allora i due fanno lo spettacolo comico, convincendo Dio dell'importanza di Claudio nel rimanere in vita, ma Biagio non potr\u00e0 tornare in vita. Arrabbiato come non mai, Biagio insulta il suo \"amico\", finch\u00e9 non gli viene in mente di rubare il \"Libro della Vita\" e scappare. Cos\u00ec fecero e, tornanti sulla terra, non ricordarono pi\u00f9 niente.\nCollegamenti con la fede cristiana.\nPreludendo al fatto che l'opera vuole rappresentare una versione esilirante dell'aldil\u00e0 e delle credenze cristiane della vita ultraterrena, vengono comunque presentati e mostrati alcuni elementi collegabili direttamente o meno con il Cristianesimo:"}
{"id": "2584236", "revid": "110157", "url": "https://it.wikipedia.org/wiki?curid=2584236", "title": "Bulak \u00c7ay\u0131", "text": "Il fiume Bulak (\"Bulak \u00c7ay\u0131\", \"Ber\u00e7in \u00c7ay\u0131\", \"\u00d6z \u00c7ay\u0131\") \u00e8 un fiume turco, tagliato dalla diga di Akyar. Bulak \u00e8 un villaggio del distretto di K\u0131z\u0131lcahamam nella provincia di Ankara."}
{"id": "2584237", "revid": "110196358", "url": "https://it.wikipedia.org/wiki?curid=2584237", "title": "Tutto per Eva solo per Eva", "text": "Tutto per Eva solo per Eva \u00e8 una commedia teatrale del 2004, diretta da Pino Insegno e con interpreti Biagio Izzo, Giorgio Carosi e Pino Insegno.\nTrama.\nBiagio convive con Eva, ma questi sono in rottura a causa del desiderio ossessivo di Eva di sposarsi, contrariamente a Biagio.\nMa una notte, dopo aver sognato di essere Adamo, si ostina ancora di pi\u00f9 a non sposarsi.\nBiagio quindi si finge malato per un giorno, per rimanere in casa solo, mentre Eva \u00e8 al lavoro.\nInfatti Biagio riflette sul futuro della coppia, se sposarsi o lasciarsi, facendo paragoni divertenti e ironici sulla coppie sposate odierne. Inoltre Biagio aspetta il dottore per la visita. Dopo un monologo fatto di battute e barzellette, arriva il dottore, di nome Carlo, a prima vista piuttosto ferreo e duro, ma dopo aver fatto amicizia con Biagio si dimostra amichevole e socievole. Biagio gli spiega il motivo della finta malattia e il dottore, sebbene sposato, \u00e8 d'accordo con lui, e d\u00e0 un nome a questo specifico modo di vivere: la sindrome di \"Peter Pan\", ovvero un modo di vivere rinunciando alla maturit\u00e0.\nBiagio e lo stesso Carlo appartengono a questo gruppo di persone e si confrontano, si viene a scoprire che Biagio possiede ancora i giocattoli di Mazinga.\nMa Carlo gli spiega che non si pu\u00f2 rimanere bambini per sempre e che bisogna prendersi prima o poi le proprie responsabilit\u00e0. Cos\u00ec dopo essersene andato il dottore, Biagio capisce di dover continuare il rapporto con Eva sembrando \"guarito\" dalla sindrome, ma alla fine dello spettacolo prende un pallone e si mette a giocare in casa come un ragazzino tirando il pallone tra il pubblico."}
{"id": "2584239", "revid": "180559", "url": "https://it.wikipedia.org/wiki?curid=2584239", "title": "Yumbel", "text": "Yumbel \u00e8 un comune del Cile della provincia di Biob\u00edo nella Regione del B\u00edo B\u00edo. Al censimento del 2002 possedeva una popolazione di 20.498 abitanti."}
{"id": "2584250", "revid": "287204", "url": "https://it.wikipedia.org/wiki?curid=2584250", "title": "Camillo Di Sciullo", "text": "L'esperienza de \u00abIl Pensiero\u00bb.\nCamillo Di Sciullo nasce a Chieti il 15 luglio 1853 da Sante e Domenica Tavano, di Fara San Martino (CH). Esercita i mestieri pi\u00f9 disparati: \u00abex lanaro, barbiere, pittore, falegname, cameriere, cuoco, tappezziere, materassaio, negoziante, appaltatore, proprietario, presentemente pubblicista\u00bb (cfr. \u00abIl Pensiero\u00bb, 12 luglio 1893). Autodidatta, compie le prime esperienze giornalistiche nel 1887, quando collabora, insieme ad Ettore Croce, al settimanale satirico dialettale \u00abLa Mosche\u00bb. Fa parte della Societ\u00e0 Operaia di Chieti, ma ben presto entra in polemica con il consiglio direttivo per gli atteggiamenti clericali dei consiglieri. Partecipa alla costituzione del Circolo \"Giordano Bruno\" (1889) che il 15 agosto 1890 pubblica il primo numero del giornale anticlericale \u00abIl Pensiero\u00bb. Nel 1892 il giornale diviene di propriet\u00e0 di Di Sciullo che nel frattempo si \u00e8 avvicinato al movimento anarchico anche grazie ai contatti con Galileo Palla che svolge il servizio militare a Chieti. Il giornale diventa una tribuna alla quale affluiscono articoli di corrispondenti sparsi per tutto il paese. Nel 1893 \u00abIl Pensiero\u00bb subisce i primi due sequestri. Di Sciullo prende contatto con Antonio Rubbi, un tipografo anarchico giunto da Bologna, ed apre una propria tipografia, la Tipografia del Popolo, nella quale il giornale verr\u00e0 stampato a partire dal primo numero del 1894. La tipografia, oltre al giornale, stampa una miriade di pubblicazioni e opuscoli di autori anarchici: Errico Malatesta, Pietro Gori, Louise Michel, P\u00ebtr Alekseevi\u010d Kropotkin, Michail Bakunin, \u00c9lis\u00e9e Reclus. Il 6 aprile 1894 Di Sciullo viene processato per \u00abvilipendio delle istituzioni monarchiche costituzionali, provocazione all'odio fra le diverse condizioni sociali, provocazione contro l'ordine delle famiglie, offesa al diritto della propriet\u00e0\u00bb. Viene difeso da Pietro Gori che riesce a farlo assolvere e poi tiene conferenze assai seguite a Chieti e Pescara. Dopo pochi mesi, il 9 giugno, Di Sciullo subisce un nuovo processo per \u00abeccitamento alla guerra civile, disprezzo e vilipendio pubblico delle istituzioni monarchiche costituzionali, attentato al diritto di propriet\u00e0\u00bb. Sempre difeso da Gori viene di nuovo assolto. L'uccisione di Carnot in Francia ed il fallito attentato di Paolo Lega contro Francesco Crispi, che porteranno di l\u00ec a poco alle leggi eccezionali (luglio 1894), sono la causa dell'ennesimo processo. \u00c8 infatti per gli articoli su questi fatti che, il 25 luglio, il P.M. chiede il rinvio a giudizio per \u00abistigazione a commettere reati\u00bb. Il 22 agosto Di Sciullo viene processato e condannato ad oltre tre anni di carcere ed a sette mesi di domicilio coatto nell'isola di Pantelleria.\nLa ripresa delle attivit\u00e0 della Tipografia del Popolo.\nLiberato nella primavera del 1898, riprende a pieno ritmo l'attivit\u00e0 della Tipografia del popolo stampando la maggior parte dei giornali sovversivi della provincia e soprattutto dando nuovo impulso all'attivit\u00e0 editoriale. Nel 1905 pubblica, raccogliendo una serie di articoli scritti da Luigi Fabbri su giornali diversi, \"Lettere ad una donna sull'Anarchia\". All'attivit\u00e0 editoriale Di Sciullo affianca la partecipazione sempre pi\u00f9 attiva al movimento anarchico. Nel dicembre del 1905 ospita Pietro Gori, in Abruzzo per un giro di propaganda. Nel 1906 d\u00e0 vita a Chieti \u00abuna biblioteca popolare circolante la quale offrir\u00e0 modo alla classe meno istruita e meno abbiente di abituarsi alla lettura ed a far s\u00ec che l'istruzione non sia monopolio delle sole classi privilegiate\u00bb. (Cfr. \u00abLa Vita Operaia\u00bb, \"Quindicinale di propaganda socialista-anarchica\", a. I, n. 17, Ancona, 28 dicembre 1906). Nel 1907 partecipa al congresso anarchico di Roma del 16-20 giugno, prima importante assise in cui di discute sulla necessit\u00e0 dell'organizzazione nazionale degli anarchici d'Italia. Nel marzo del 1908 si stabilisce a Castellamare Adriatico, trasferendovi anche la casa editrice, ma mantenendo a Chieti la Tipografia. Il 12 febbraio 1912, in occasione della morte di Pietro Gori, pubblica un numero unico de \u00abIl Pensiero\u00bb. Il 1\u00ba febbraio 1914 partecipa al Congresso Sovversivo di Castellamare Adriatico. Nel febbraio 1915, nel pieno dell'ondata interventista, si fa promotore a Chieti di una manifestazione contro la guerra e fa affiggere un manifesto antimilitarista.\nBiennio rosso.\nNel primo dopoguerra aderisce alla sezione di Ancona dell'Unione comunista-anarchica italiana (UCAI, poi UAI) costituitasi nell'aprile del 1919 con il congresso di Firenze. Il 20 maggio 1920 partecipa attivamente al convegno anarchico regionale di Sulmona, nel corso del quale, con Quirino Perfetto, Attilio Conti ed altri dirigenti del movimento anarchico ed anarcosindacalista regionale si delibera la costituzione della Federazione comunista-anarchica abruzzese (FCAA, poi FAA). Nel luglio del 1920 interviene al congresso che l'UAI tiene a Bologna. Luce Fabbri, parlando del congresso dell'UAI a Bologna nel 1920, scrive:\n\"Il congresso dell'UAI fu seguito da un'attivit\u00e0 intensa di propaganda. Si tenevano comizi dappertutto, sempre affollatissimi. A casa nostra assistevamo a un andare e venire di compagni, sempre eccitati e sempre affrettati; \u2026ogni tanto venivano di passaggio Borghi o Frigerio, Agostinelli o Di Sciullo\u2026.\"\nDal 2 al 4 novembre 1921 si svolge ad Ancona il III congresso dell'UAI e la partecipazione di Di Sciullo verr\u00e0 ricordata in un necrologio di Carlo Frigerio:\n\"Noi lo ricordiamo ancora nel periodo agitato del dopoguerra, sempre vivace e entusiasta d'animo malgrado l'et\u00e0, prender la parola al Congresso anarchico di Ancona per recarvi il tributo del suo ottimismo sereno e l'incoraggiamento ai pi\u00f9 giovani. Dalla sua figura bianca di apostolo traspariva un'infinita bont\u00e0 e nel suo sguardo si rifletteva la fede immutata in un miglior divenire. Fino all'ultimo Di Sciullo, nonostante il peso degli anni e l'avversit\u00e0 dell'ora presente, fu sorretto dalla sua fede inalterabile; egli esprimeva liberamente il suo pensiero, propagandosi senza posa ad alleviare le miserie che lo circondavano. Si \u00e8 spento tra il cordoglio dei suoi concittadini che lo stimavano e rispettavano per la sua integrit\u00e0 ed il suo buon cuore\" (Cfr. \u00abAlmanacco Libertario\u00bb, \"Pro vittime politiche per l'anno 1936\", Ginevra, 1936).\nContro il fascismo.\nDurante il fascismo viene pi\u00f9 volte arrestato in seguito a perquisizioni che portano ogni volta al ritrovamento di materiale propagandistico. A seguito di una di queste perquisizioni nel 1926 viene condannato a 2 anni di confino alle isole Tremiti (dopo due mesi la pena viene commutata in due anni di ammonizione).\nMuore a Chieti il 29 maggio 1935.\nLa memoria.\nNel 1954 sulle colonne di \u00abUmanit\u00e0 Nova\u00bb escono due articoli che ne ricordano la figura:\n\"Lo avevamo conosciuto personalmente negli anni lontani. Era gi\u00e0 vecchio [\u2026]. La ricerca che abbiamo compiuto per documentarci per la rievocazione di Fabbri ci ha fatto rinverdire il ricordo di Camillo Di Sciullo e siamo riusciti a sapere di lui cose che ignoravamo [\u2026]. Visse fiero delle sue idee nella sua Chieti, povero, isolato, abbandonato, perseguitato ancora [\u2026]. E il compagno che ci scrive da Chieti queste cose, ci d\u00e0 questo particolare: nella casa della nuora si conserva ancora il nerbo di bue che i nerocamiciati abbandonarono un giorno che lo aggredirono in casa sua e lo batterono a sangue. Il vecchio non cedette e gridava loro: \u00abLe mie idee sono immortali, voi non le vincerete mai\u00bb. \u00c8 in volta l'idea di ricordare con una conferenza Camillo Di Sciullo a Chieti. Noi crediamo che questa sia una ottima idea per risvegliare l'iniziativa anarchica in Abruzzo [\u2026]. Noi invitiamo i compagni delle varie localit\u00e0 che vivono in Abruzzo di considerare queste idee che buttiamo gi\u00f9 alla svelta, d'accordo e per suggerimento del compagno Bruschi Aldo di Chieti\u2026\"\nCos\u00ec invece Luce Fabbri ricorda l'editore di Chieti:\n\"Il nome e il ricordo di Camillo Di Sciullo mi sono molto cari. Ho voluto bene fin da bambina a quell'amico dalla barba brizzolata e dal mantello ampio, inusuale allora, che gli dava l'apparenza esotica del \u2018vecchio della montagna\u2019. Veniva ogni tanto a trovarci a Corticella (dove abitavamo allora, nei pressi di Bologna) e ci portava sempre in regalo un gran barattolo di miele di sua produzione, molto migliore di quello che si comprava. Per noi ragazzi era soprattutto l'apicultore; con noi parlava sempre della api. Ricordo una volta che m'accompagn\u00f2 in citt\u00e0 (cominciavo allora il ginnasio) e, nella mezz'ora che dur\u00f2 il viaggio in tramway da Corticella a Bologna, mi parl\u00f2 sempre con entusiasmo dell'organizzazione del lavoro nell'alveare. Aveva una voce forte che si faceva sentire in tutta la vettura. E tutti i passeggeri tacquero ed ascoltarono con me religiosamente quella specie di conferenza. \u2018\u00c8 una calunnia \u2013 diceva \u2013 parlare dell'ape regina, quando si tratta della madre, tutta dedita ala sua opera creativa, che tutta la societ\u00e0 della api operaie cerca di proteggere e di aiutare'. Naturalmente, sapevo che Di Sciullo non era solo \u2018l'amico delle api', perch\u00e9 poi lo sentivo parlare con mio padre dei problemi del movimento anarchico, di giornali, di edizioni. Pi\u00f9 tardi, dopo la sua scomparsa, ho potuto valutare meglio la sua importanza per la storia della cultura libertaria, ma mai ho potuto separare, nell'immaginazione, la sua figura dall'atmosfera dorata del miele e dalle api\"."}
{"id": "2584258", "revid": "123273086", "url": "https://it.wikipedia.org/wiki?curid=2584258", "title": "Florence Ballard", "text": "Biografia.\nNata Florence Glenda Ballard a Detroit, nel Michigan, era ottava di tredici figli; sua madre proveniva dal Mississippi e suo padre dall'Alabama ed emigr\u00f2 a Detroit per lavorare alla General Motors. Fu proprio il padre, musicista dilettante, ad avviare la giovane Florence al canto; alle scuole superiori conobbe Mary Wilson, che poi divenne sua compagna, insieme a Diana Ross, nelle Supremes, gruppo musicale femminile R&amp;B dell'etichetta Motown che ebbe una grande popolarit\u00e0 a cavallo fra gli anni sessanta e settanta.\nDopo i primi anni con il gruppo, Florence Ballard risent\u00ec particolarmente del trattamento di favore riservato dal presidente della Motown Berry Gordy Jr. a Diana Ross, a discapito delle altre due componenti delle Supremes, al punto di farla cadere in un tunnel di depressione e alcolismo, che alla fine la costrinsero ad abbandonare il gruppo nel luglio 1967, per essere sostituita da Cindy Birdsong.\nDopo l'abbandono del gruppo la Ballard tent\u00f2 con scarso successo la carriera da solista e, anche per via dei propri problemi personali, decise di abbandonare le scene, dopo aver rotto il contratto che la legava ancora alla Motown. Nel 1975 la cantante inizi\u00f2 a ricomparire in pubblico, rilasciando interviste e comparendo in alcuni servizi giornalistici. Tuttavia il 22 febbraio 1976, a seguito di un ricovero in un ospedale di Detroit per abuso di alcoolici e barbiturici Florence Ballard fu uccisa da una crisi cardiaca. I media all'epoca parlarono di una delle \"pi\u00f9 grandi tragedie del rock\". Ballard \u00e8 stata inserita nella Rock and Roll Hall of Fame come membro delle Supremes nel 1988.\nNel 2017 la band genovese dei Metropony dedic\u00f2 un brano a Florence Ballard."}
{"id": "2584269", "revid": "435288", "url": "https://it.wikipedia.org/wiki?curid=2584269", "title": "Italia's Next Top Model 2", "text": ""}
{"id": "2584279", "revid": "111832549", "url": "https://it.wikipedia.org/wiki?curid=2584279", "title": "Gian Luigi Pascale", "text": "Biografia.\nGian Luigi Pascale, discendente di un'antica famiglia patrizia piemontese, nato a Cuneo tra il 1520 e il 1530, figlio di Antonio Pascale, fratello di Bartolomeo e zio di Carlo, si avvi\u00f2 presto alla carriera militare entrando nell'esercito del duca Carlo III di Savoia.\nA Nizza, dove era di stanza il suo reggimento, Pascale rimase affascinato dalle idee protestanti e si convert\u00ec al calvinismo. Lasci\u00f2 l'esercito e nel 1552 si stabil\u00ec a Ginevra, dove insieme a un altro cuneese, Giovanni Antonio Piccardo, studi\u00f2 teologia. Nel 1555 ottenne la cittadinanza ginevrina e pass\u00f2 all'Accademia di Losanna, dove insegnavano Pierre Viret e Teodoro di Beza. Diventato pastore calvinista, fu attivo a Ginevra come editore e traduttore. Nella citt\u00e0 svizzera per un periodo si occup\u00f2 anche dell'educazione del figlio del fratello Bartolomeo, Carlo Pascale, futuro visconte di Quente e avvocato generale nel Parlamento di Rouen.\nDi questo periodo ginevrino si ricorda un'edizione del \"Nuovo Testamento\" pubblicata nel 1555 e curata dallo stesso Pascale. Sempre nel 1555, Pascale cur\u00f2 l'edizione de \"Le dotte e pie parafrasi sopra l'epistole di s. Paolo a' Romani, Galati ed Ebrei, non mai pi\u00f9 vedute in luce\" di Cornelio Donzellini, ex frate domenicano convertitosi al luteranesimo, mentre \u00e8 dell'anno seguente l'edizione italiana, sempre pubblicata a Ginevra, del \"De fatti de veri successori di Giesu Christo et de suoi apostoli, et de gli apostati della chiesa papale\" del Viret, riformatore e teologo svizzero-francese, anch'egli di fede calvinista.\nFidanzato con Camilla Guarino, sorella di Francesco Guarino di Dronero, pastore valdese, nel 1558 fu scelto dallo stesso Calvino per andare a predicare nelle comunit\u00e0 valdesi della Calabria. Qui giunse nel marzo del 1559 con un altro predicatore piemontese originario di Dronero, Giacomo Bonelli, e con i calabro-valdesi Marco Uscegli, Filippo Ursello e Francesco Tripodi. La predicazione del missionario piemontese fu pubblica ed ebbe grande risonanza tra i valdesi di Calabria. Poich\u00e9 \u00abl'huomo lasciato nelle sue forze proprie \u00e8 una povera e miserabilissima creatura\u00bb, occorreva \u00abconoscere il solo vero Dio e quel Gies\u00f9 Christo ch'egli ha mandato\u00bb unico mediatore tra Dio e gli uomini il cui sangue aveva lavato tutti i peccati.\nOccorreva credere solo al Vecchio e al Nuovo Testamento, dottrina di Dio, e non alle dottrine degli uomini, quali il primato del papa, che non \u00e8 il vicario di Cristo, la messa, che non \u00e8 \u00abfondata sopra le parole di Cristo\u00bb, la transustanziazione, perch\u00e9 la carne e il sangue di Cristo sono presenti nel pane e nel vino solo \u00abspiritualmente per fede\u00bb, la confessione, \u00abempia, falsa, diabolica e del tutto abominevole\u00bb. Pascale negava il purgatorio, il culto dei santi, i digiuni, il celibato dei preti, \u00aba i quali per\u00f2 \u00e8 permessa ogni altra pi\u00f9 nefanda libidine\u00bb, criticava la ricchezza della Chiesa, il papa \u00abcoronato di tre corone, i cardinali vestiti di porpora, i vescovi mitrati, e un mondo di cerimonie pompose, disutili, vane, supertitiose et empie\u00bb, anzich\u00e9 \u00abuna Chiesa povera al mondo, vile, dispreggiata, perseguitata\u00bb.\nAttirata l'attenzione dei signorotti locali, preoccupati di poter perdere i loro beni, secondo quanto minacciato dalla bolla papale \"Cum ex apostolatus officio\" di Paolo IV a coloro che tollerassero l'eresia nelle loro terre. Il 2 maggio 1559 il Pascale fu fatto arrestare dal feudatario di Guardia, il cavaliere Salvatore Spinelli, e incarcerato con Marco Uscegli nel castello di Fuscaldo.\nA Fuscaldo fu inizialmente trattato con riguardo: \u00abho un buon letto, poi la prigione \u00e8 assai spatiosa [...] del vivere parimenti, sono trattato meglio che s'io fossi a casa mia [...] e poi trovo grande humanit\u00e0 ne li servitori\u00bb. Questi gli permisero nascostamente di corrispondere con l'esterno: \u00absarei maltrattato se si sapesse ch'io abbia carta e inchiostro nella prigione\u00bb.\nDopo un paio di settimane la sua situazione peggior\u00f2. Il 19 maggio Pascale scriveva che lo Spinelli non poteva liberarlo, perch\u00e9 si andava preparando il suo processo a Roma dove, abiurando, avrebbe potuto riacquistare la libert\u00e0. Sub\u00ec interrogatori \u00abda quell'ipocritone del prete della Guardia\u00bb, che lo accus\u00f2 di aver \u00absedotto quelle povere genti\u00bb che, da quando egli era venuto in paese, \u00abnon erano andate pi\u00f9 alla Messa\u00bb.\nPascale venne prima trasferito a Napoli e poi processato dal Tribunale dell'Inquisizione che lo giudic\u00f2 colpevole. Fu cos\u00ec giustiziato a Roma il 16 settembre 1560, strangolato e poi arso in una pubblica esecuzione sulla riva sinistra del Tevere di fronte a Castel Sant'Angelo, e le sue ceneri \u00abnon si ricolsero altrimenti\u00bb, come \u00e8 scritto nel registro della Confraternita di San Giovanni Decollato.\nUna cronaca dell'epoca contenuta in un \"avviso\" del \"codice urbinate\" racconta che Gian Luigi Pascale, poco prima di morire in attesa dell'esecuzione sul patibolo, quando vide cedere la piattaforma di legno sulla quale stavano prendendo posto gli ultimi cardinali del Sant'Uffizio giunti in ritardo, grid\u00f2 ad alta voce:\nStesso destino per l'altro predicatore piemontese giunto in Calabria, Giacomo Bonelli, che venne arrestato in Sicilia e mor\u00ec sul rogo a Palermo o a Messina il 18 febbraio del 1560. Una sorte altrettanto crudele tocc\u00f2 ai valdesi di Guardia Piemontese, che furono massacrati nella tragica notte del 5 giugno 1561."}
{"id": "2584307", "revid": "767487", "url": "https://it.wikipedia.org/wiki?curid=2584307", "title": "Casselton", "text": "Casselton \u00e8 un centro abitato (\"city\") degli Stati Uniti d'America, situato nella Contea di Cass nello Stato del Dakota del Nord. Nel censimento del 2000 la popolazione era di 1.865 abitanti. La citt\u00e0 \u00e8 stata fondata nel 1876.\nGeografia fisica.\nSecondo i rilevamenti dell'United States Census Bureau, la localit\u00e0 di Casselton si estende su una superficie di 3,7 km\u00b2, tutti occupati da terre.\nPopolazione.\nSecondo il censimento del 2000, a Casselton vivevano 1.865 persone, ed erano presenti 509 gruppi familiari. La densit\u00e0 di popolazione era di 507 ab./km\u00b2. Nel territorio comunale si trovavano 738 unit\u00e0 edificate. Per quanto riguarda la composizione etnica degli abitanti, il 98,22% era bianco, lo 0,16% era afroamericano, lo 0,27% era nativo e lo 0,16% proveniva dall'Asia. Lo 0,11% apparteneva ad altre razze, mentre l'1,08% a due o pi\u00f9 razze. La popolazione di ogni razza ispanica corrispondeva allo 0,49% degli abitanti.\nPer quanto riguarda la suddivisione della popolazione in fasce d'et\u00e0, il 31,6% era al di sotto dei 18, il 5,9% fra i 18 e i 24, il 30,5% fra i 25 e i 44, il 20,2% fra i 45 e i 64, mentre infine l'11,8% era al di sopra dei 65 anni di et\u00e0. L'et\u00e0 media della popolazione era di 34 anni. Per ogni 100 donne residenti vivevano 106,1 maschi."}
{"id": "2584312", "revid": "123130113", "url": "https://it.wikipedia.org/wiki?curid=2584312", "title": "Tetrossido di diazoto", "text": "Il tetrossido di diazoto o tetrossido di azoto (NTO), formula chimica N2O4, \u00e8 un composto chimico dell'azoto. \u00c8 un dimero del biossido di azoto. Allo stato gassoso \u00e8 incolore e si decompone a biossido di azoto, che a sua volta si aggrega a tetrossido, formando cos\u00ec una miscela in equilibrio. \nIl tetrossido di diazoto si trova allo stato liquido a temperature comprese tra \u221211 e ; ha un basso punto di ebollizione (+21,1\u00a0\u00b0C), pertanto deve essere conservato e trasportato sotto pressione; la sua massa molare \u00e8 di formula_1 ed \u00e8 un forte ossidante. Si ottiene come prodotto intermedio nella produzione di acido nitrico. \nIl tetrossido di diazoto \u00e8 frequentemente utilizzato come sostanza ossidante nei sistemi di propulsione di razzi e veicoli spaziali, solitamente in combinazione con idrazina o suoi derivati.\nStruttura e propriet\u00e0.\nIl tetrossido di diazoto potrebbe essere considerato come due gruppi nitro (&lt;chem&gt;-NO2&lt;/chem&gt;) legati insieme; forma una miscela di equilibrio con il diossido di azoto (NO2). La molecola \u00e8 piana con una distanza di legame &lt;chem&gt;N-N&lt;/chem&gt; di 1,78 \u00c5 (dove \u00c5 sta per \u00c5ngstr\u00f6m) e distanze &lt;chem&gt;N-O&lt;/chem&gt; di 1,19 \u00c5 . La distanza &lt;chem&gt;N-N&lt;/chem&gt; corrisponde a un legame debole, poich\u00e9 \u00e8 significativamente pi\u00f9 lunga della lunghezza media del singolo legame &lt;chem&gt;N-N&lt;/chem&gt; di 1,45 \u00c5. Questo legame \u03c3 eccezionalmente debole (che equivale alla sovrapposizione degli orbitali ibridi formula_2 delle due unit\u00e0 NO2) deriva dalla simultanea delocalizzazione della coppia di elettroni di legame attraverso l'intera molecola di N2O4 e dalla notevole repulsione elettrostatica degli orbitali molecolari doppiamente occupati di ogni unit\u00e0 NO2.\nA differenza del diossido di azoto, il tetrossido di azoto \u00e8 diamagnetico poich\u00e9 non ha elettroni spaiati. Il liquido \u00e8 incolore, ma pu\u00f2 presentarsi con una colorazione giallo-brunastra per la presenza di NO2 secondo il seguente equilibrio:\nTemperature pi\u00f9 elevate spingono l'equilibrio verso il biossido di azoto. Inevitabilmente, una certa percentuale di tetrossido di diazoto \u00e8 un componente dello smog, che contiene biossido di azoto. \nProduzione.\nIl tetrossido di azoto si ottiene per ossidazione catalitica dell'ammoniaca (NH3): il vapore viene utilizzato come diluente per ridurre la temperatura di combustione. Nella prima fase, l'ammoniaca viene ossidata in ossido nitrico (NO):\nLa maggior parte dell'acqua viene condensata e i gas vengono ulteriormente raffreddati; l'ossido nitrico, prodotto nella reazione, viene ossidato in biossido di azoto, che viene poi dimerizzato in tetrossido di azoto:\ne il resto dell'acqua viene rimossa come acido nitrico. Il gas \u00e8 essenzialmente biossido di azoto puro, che viene condensato in tetrossido di diazoto in un liquefattore raffreddato con acqua salata (salamoia).\nIl tetrossido di diazoto pu\u00f2 anche essere prodotto attraverso la reazione di acido nitrico concentrato e rame metallico. Questa sintesi \u00e8 pi\u00f9 pratica in un ambiente di laboratorio ed \u00e8 comunemente usata come dimostrazione o esperimento nei laboratori di chimica universitari. L'ossidazione del rame da parte dell'acido nitrico \u00e8 una reazione complessa: forma vari ossidi di azoto di varia stabilit\u00e0 che dipende dalla concentrazione dell'acido nitrico, dalla presenza di ossigeno e da altri fattori. Le specie instabili reagiscono ulteriormente per formare biossido di azoto che viene poi purificato e condensato per formare tetrossido di diazoto.\nUtilizzo come propellente per razzi.\nIl tetrossido di azoto viene utilizzato come agente ossidante in uno dei pi\u00f9 importanti propellenti per razzi perch\u00e9 pu\u00f2 essere conservato in forma liquida a temperatura ambiente. All'inizio del 1944, gli scienziati tedeschi hanno condotto ricerche sulla possibilit\u00e0 di utilizzo del tetrossido di diazoto come agente ossidante per il carburante per missili, sebbene i tedeschi lo usassero solo in misura molto limitata come additivo per S-Stoff (acido nitrico fumante). Divenne l'ossidante conservabile preferito per molti razzi sia negli Stati Uniti che in URSS alla fine degli anni '50. \u00c8 un propellente ipergolico in combinazione con un carburante per missili a base di idrazina. Uno dei primi usi di questa combinazione \u00e8 stato sulla famiglia di razzi Titan usati originariamente come missili balistici intercontinentali e poi come vettori di lancio per molti veicoli spaziali. Utilizzato sulla navicella spaziale statunitense Gemini e Apollo, e anche sullo Space Shuttle, continua ad essere utilizzato come propellente per il mantenimento in orbita delle stazioni spaziali, sulla maggior parte dei satelliti geostazionari e su molte sonde di esplorazione dello spazio profondo. \u00c8 anche il principale ossidante per il razzo russo Proton.\nQuando viene utilizzato come propellente, il tetrossido di diazoto viene solitamente indicato semplicemente come tetrossido di azoto ed \u00e8 ampiamente utilizzata l'abbreviazione NTO. Inoltre, l'NTO viene spesso utilizzato con l'aggiunta di una piccola percentuale di ossido nitrico, che inibisce la rottura per corrosione sotto sforzo delle leghe di titanio e, in questa forma, i gradi di propellenza dell'NTO viengono indicati come ossidi misti di azoto (MON). La maggior parte dei veicoli spaziali ora usa MON invece di NTO; ad esempio, il sistema di controllo di reazione dello Space Shuttle utilizzava MON3 (NTO contenente il 3% di NO in peso).\nL'incidente Apollo-Soyuz.\nIl 24 luglio 1975, l'avvelenamento da NTO colp\u00ec tre astronauti statunitensi durante la discesa finale sulla Terra dopo il volo del progetto di prova Apollo-Soyuz. Ci\u00f2 era dovuto a un interruttore lasciato accidentalmente nella posizione sbagliata, che consentiva ai propulsori di controllo dell'assetto di attivarsi dopo l'apertura della presa d'aria fresca della cabina, consentendo ai fumi dell'NTO di entrare nella cabina. Un membro dell'equipaggio ha perso conoscenza durante la discesa. All'atterraggio, l'equipaggio \u00e8 stato ricoverato in ospedale per cinque giorni per polmonite ed edema indotti da sostanze chimiche.\nProduzione di energia mediante N2O4.\nLa tendenza del tetrossido di diazoto a scindersi in modo reversibile in diossido di azoto ha portato alla ricerca sul suo utilizzo nei sistemi avanzati di produzione di energia come cosiddetto gas dissociante. Il tetrossido di diazoto \"freddo\" viene compresso e riscaldato, provocandone la dissociazione in biossido di azoto a met\u00e0 del peso molecolare. Questo biossido di azoto caldo viene espanso attraverso una turbina, raffreddandolo e abbassando la pressione, e poi ulteriormente raffreddato in un dissipatore di calore, facendolo ricombinare in tetrossido di azoto al peso molecolare originale. \u00c8 quindi ora molto pi\u00f9 facile comprimere nuovamente per ricominciare l'intero ciclo. Tali cicli, chiamati cicli di Brayton-Joule con gas dissociativo hanno il potenziale per aumentare considerevolmente l'efficienza delle apparecchiature di conversione di potenza.\nReazioni chimiche.\nCome prodotto intermedio nella produzione di acido nitrico.\nL'acido nitrico \u00e8 prodotto su larga scala tramite N2O4. Questa specie reagisce con l'acqua per dare sia acido nitroso (HNO2) che acido nitrico (HNO3):\nIl coprodotto HNO2 per riscaldamento \u00e8 sproporzionato rispetto al monossido di azoto (NO) e all'acido nitrico. Quando esposto all'ossigeno, il monossido di azoto viene riconvertito in biossido di azoto:\nIl diossido di azoto e il tetrossido di diazoto risultanti possono essere restituiti al ciclo per dare nuovamente la miscela di acido nitroso e nitrico. \nSintesi di nitrati metallici.\nIl tetrossido di azoto si comporta come il sale &lt;chem&gt;[NO+][NO3^{-}]&lt;/chem&gt;, essendo il primo un forte ossidante:\ndove formula_3rame, zinco o stagno.\nSe i nitrati metallici vengono preparati dal tetrossido di diazoto in condizioni completamente anidre, si pu\u00f2 formare una gamma di nitrati metallici covalenti con molti metalli di transizione. Questo perch\u00e9 c'\u00e8 una preferenza termodinamica per lo ione nitrato di legarsi covalentemente con tali metalli piuttosto che formare una struttura ionica. Tali composti devono essere preparati in condizioni anidre, poich\u00e9 lo ione nitrato \u00e8 un legante molto pi\u00f9 debole dell'acqua, e se l'acqua \u00e8 presente si former\u00e0 il semplice nitrato idrato. I nitrati anidri interessati sono essi stessi covalenti e molti, ad esempio il nitrato di rame anidro, sono volatili a temperatura ambiente. Il nitrato di titanio anidro sublima nel vuoto a soli 40 \u00b0C. Molti dei nitrati di metalli di transizione anidri hanno colori sorprendenti. Questa branca della chimica \u00e8 stata sviluppata da Cliff Addison e Norman Logan presso l'Universit\u00e0 di Nottingham nel Regno Unito durante gli anni '60 e '70, quando iniziarono a diventare disponibili essiccanti altamente efficienti e scatole a secco. "}
{"id": "2584342", "revid": "76963", "url": "https://it.wikipedia.org/wiki?curid=2584342", "title": "Katia Terlizzi", "text": "Biografia.\nSi diploma all'Istituto d'Arte di Bari. Dopo studi di teatro fatti a Bari e all'accademia del Teatro Bellini di Napoli, e dopo stage di perfezionamento con maestri dell'Actor's Studio di New York tra i quali Lena Lessing e Kristine Linklater, inizia la sua carriera artistica negli anni 90 in Rai nelle trasmissioni \"Tutti a casa\", \"Il grande gioco dell'oca\", \"Scommettiamo che...?\". Partecipa come guest nelle fiction \"Incantesimo\" e \"Distretto di Polizia\".\nIn teatro \u00e8 protagonista di produzioni come \"La pulce nell'orecchio\" di Feydeau, \"Le troiane\" di Euripide, \"Sogno di una notte di mezza estate\" di Shakespeare, \"L'opera da tre soldi di Brecht\", \"La commedia degli equivoci\" di Shakespeare, \"A che servono questi quattrini\" di Armando Curcio, \"Amleto\" di Shakespeare, \"Caf\u00e8 chantant\" di Eduardo Scarpetta, \"I promessi sposi\", musical di Tato Russo, \"Il ritratto di Dorian Gray\", musical di Tato Russo, \"Troppi santi in paradiso\" di Tato Russo, \"Fantasticando\" di Gianni Rodari, \"So' muorto e m'hanno fatto turn\u00e0 a nascere\" di Antonio Petito, \"Mille e una favole\", \"Tre pecore viziose\" e \"Due dozzine di rose scarlatte\" di Aldo DeBenedetti entrambe per la regia Livio Galassi.\nNel 2001 vince il premio Migliore attrice Naples in the world per la sua interpretazione in \"Caf\u00e8 Chantant\"."}
{"id": "2584348", "revid": "30677", "url": "https://it.wikipedia.org/wiki?curid=2584348", "title": "Kenya Red Cross Society", "text": ""}
{"id": "2584349", "revid": "1543377", "url": "https://it.wikipedia.org/wiki?curid=2584349", "title": "Don't Say Goodbye (Paulina Rubio)", "text": "Don't Say Goodbye \u00e8 una canzone della cantante messicana Paulina Rubio, estratta come singolo dall'album \"Border Girl\". La canzone, insolitamente in lingua inglese per la cantante che solitamente canta nella sua lingua, ha anche una versione in spagnolo, \"Si t\u00fa te vas\".\nLa canzone \u00e8 stata scritta da Cheryl Yie e Joshua Rubin e ha riscosso un notevole successo in Nord America ed Europa, diventando una delle canzoni pi\u00f9 conosciute della cantante.\nTracce e formati.\nLP\nRegistrato agli E-Zee Studios e ai Southern Music Studios di Londra\nLato A\nLato B"}
{"id": "2584354", "revid": "26952590", "url": "https://it.wikipedia.org/wiki?curid=2584354", "title": "Andrologo", "text": ""}
{"id": "2584356", "revid": "767487", "url": "https://it.wikipedia.org/wiki?curid=2584356", "title": "Davenport (Dakota del Nord)", "text": "Davenport \u00e8 un centro abitato (\"city\") degli Stati Uniti d'America, situato nella Contea di Cass nello Stato del Dakota del Nord. Nel censimento del 2000 la popolazione era di 261 abitanti. La citt\u00e0 \u00e8 stata fondata nel 1882.\nGeografia fisica.\nSecondo i rilevamenti dell'United States Census Bureau, la localit\u00e0 di Davenport si estende su una superficie di 0,30\u00a0km\u00b2, tutti occupati da terre.\nPopolazione.\nSecondo il censimento del 2000, a Davenport vivevano 261 persone, ed erano presenti 77 gruppi familiari. La densit\u00e0 di popolazione era di 815 ab./km\u00b2. Nel territorio comunale si trovavano 92 unit\u00e0 edificate. Per quanto riguarda la composizione etnica degli abitanti, il 98,47% era bianco e l'1,53% proveniva dall'Asia. La popolazione di ogni razza ispanica corrispondeva al'1,53% degli abitanti.\nPer quanto riguarda la suddivisione della popolazione in fasce d'et\u00e0, il 34,1% era al di sotto dei 18, il 7,7% fra i 18 e i 24, il 36,0% fra i 25 e i 44, il 14,6% fra i 45 e i 64, mentre infine il 7,7% era al di sopra dei 65 anni di et\u00e0. L'et\u00e0 media della popolazione era di 30 anni. Per ogni 100 donne residenti vivevano 93,3 maschi."}
{"id": "2584359", "revid": "1699816", "url": "https://it.wikipedia.org/wiki?curid=2584359", "title": "Vive el verano", "text": "Vive el verano \u00e8 una canzone della cantante messicana Paulina Rubio, estratta come singolo dall'album \"Paulina\" nel luglio del 2001. Il singolo ha avuto un ottimo successo nell'estate di quell'anno, raggiungendo anche la prima posizione della classifica spagnola \"Los 40 Principales\".\nLa canzone \u00e8 stata scritta da Richard Daniel Roman e Ignacio Ballesteros."}
{"id": "2584360", "revid": "599013", "url": "https://it.wikipedia.org/wiki?curid=2584360", "title": "Gevorg Kasparov", "text": ""}
{"id": "2584363", "revid": "30677", "url": "https://it.wikipedia.org/wiki?curid=2584363", "title": "Croce Rossa del Kenia", "text": ""}
{"id": "2584368", "revid": "30677", "url": "https://it.wikipedia.org/wiki?curid=2584368", "title": "Lesotho Red Cross Society", "text": ""}
{"id": "2584369", "revid": "709565", "url": "https://it.wikipedia.org/wiki?curid=2584369", "title": "Y yo sigo aqu\u00ed", "text": "Y yo sigo aqui \u00e8 un brano musicale della cantante messicana Paulina Rubio, estratto come singolo dall'album \"Paulina\". La canzone \u00e8 stata incisa anche in lingua inglese con il titolo I'll Be Right Here (Sexual Lover) e inclusa nell'album \"Border Girl\", dal quale \u00e8 stata estratta come terzo singolo. \u00c8 stato un singolo di grande successo in America Latina e Spagna. Il brano fa uso di Auto-Tune. Ha ricevuto una nomination al Latin Grammy Award come Canzone dell'anno. La cantante ha eseguito \"Y Yo sigo aqui\" in un medley in una performance al Festivalbar 2002."}
{"id": "2584370", "revid": "287204", "url": "https://it.wikipedia.org/wiki?curid=2584370", "title": "Y yo sigo aqui", "text": ""}
{"id": "2584373", "revid": "287204", "url": "https://it.wikipedia.org/wiki?curid=2584373", "title": "Santa Marinella Basket", "text": "L'U.S.D. Santa Marinella Basket \u00e8 una societ\u00e0 di pallacanestro femminile di Santa Marinella, in provincia di Roma.\nStoria.\nNel 2001, allenata da Giuseppe Russo, \u00e8 stata promossa in Serie A2 sotto la presidenza di Massimo Baraldi. Nella stagione 2002-03 \u00e8 giunta ultima nel Girone B ed \u00e8 retrocessa.\nNel 2007 ha festeggiato i quarant'anni di attivit\u00e0 ospitando l'amichevole tra Virtus Roma e Benacquista. Attualmente disputa la serie A2 femminile.\nL'U.S.D. Santa Marinella \u00e8 l'unica societ\u00e0 laziale a vantare l'onore di avere ospitato le Final Eight di Coppa Italia di Serie B. Infatti tra il 6 e il 9 gennaio 2012 le otto squadre qualificate a tali finali si sono sfidate al Pala De Angelis. Santa Marinella, dopo aver battuto Reggio Emilia ai quarti e Crema in semifinale, \u00e8 stata sconfitta dalla Reyer Venezia Mestre Femminile in finale.\nFrancesca Bolognesi, pivot della squadra tirrenica, \u00e8 stata votata come migliore giocatrice della Coppa. A Giulia Scaramuzza, playmaker veneziana, \u00e8 andato il titolo di migliore giovane della competizione."}
{"id": "2584379", "revid": "729019", "url": "https://it.wikipedia.org/wiki?curid=2584379", "title": "Coppa del Mondo di combinata nordica 2005", "text": "La Coppa del Mondo di combinata nordica 2005, ventiduesima edizione della manifestazione organizzata dalla Federazione Internazionale Sci, ebbe inizio il 27 novembre 2004 a Kuusamo, in Finlandia, e si concluse il 13 marzo 2005 a Oslo, in Norvegia.\nFurono disputate 18 delle 20 gare previste, in 11 diverse localit\u00e0: 8 individuali Gundersen, 8 sprint, 1 a partenza in linea, 1 a squadre; 3 gare si svolsero su trampolino normale, 15 su trampolino lungo. Nel corso della stagione si tennero a Oberstdorf i Campionati mondiali di sci nordico 2005, non validi ai fini della Coppa del Mondo, il cui calendario contempl\u00f2 dunque un'interruzione nel mese di febbraio.\nIl finlandese Hannu Manninen si aggiudic\u00f2 sia la coppa di cristallo, il trofeo assegnato al vincitore della classifica generale, sia la Coppa di sprint, sia il Warsteiner Grand Prix. Manninen era il detentore uscente della Coppa generale.\nRisultati.\nLegenda:\nIN = individuale Gundersen\nSP = sprint\nMS = partenza in linea\nT = gara a squadre\nNH = trampolino normale\nLH = trampolino lungo"}
{"id": "2584380", "revid": "697352", "url": "https://it.wikipedia.org/wiki?curid=2584380", "title": "Citt\u00e0 di Nuoro (traghetto)", "text": ""}
{"id": "2584383", "revid": "116944", "url": "https://it.wikipedia.org/wiki?curid=2584383", "title": "Ordine di San Maurizio", "text": ""}
{"id": "2584386", "revid": "339392", "url": "https://it.wikipedia.org/wiki?curid=2584386", "title": "Editore Sellerio", "text": ""}
{"id": "2584393", "revid": "1566286", "url": "https://it.wikipedia.org/wiki?curid=2584393", "title": "Ray Rennahan", "text": "Riconoscimenti.\nVinse due Oscar alla migliore fotografia: nel 1940 per \"Via col vento\" e nel 1942 per \"Sangue e arena\".\nPer il suo contributo all'industria cinematografica, \u00e8 uno dei sei direttori della fotografia che sono stati omaggiati con una stella sulla Hollywood Walk of Fame. Gli altri cinque sono Haskell Wexler, Conrad L. Hall, J. Peverell Marley, Leon Shamroy e Hal Mohr."}
{"id": "2584401", "revid": "38120", "url": "https://it.wikipedia.org/wiki?curid=2584401", "title": "Mister Terrific (personaggio)", "text": "Mister Terrific \u00e8 il nome di due diversi supereroi nell'Universo DC. Entrambi sono stati membri della Justice Society of America.\nBiografia dei personaggi.\nTerry Sloane.\nIl Mr. Terrific della Golden Age fu Terry Sloane, un miliardario di successo la cui memoria fotografica, le abilit\u00e0 atletiche a livello olimpico, e l'alta maestria nelle arti marziali fecero di lui un uomo universale. Dopo aver conseguito la laurea al college all'et\u00e0 di 13 anni, divenne un capo d'affari di fama nella sua comunit\u00e0. Avendo raggiunto tutti i suoi obiettivi, sent\u00ec che non c'erano pi\u00f9 sfide da seguire per lui, trascinandolo verso tendenze suicide. Tuttavia, dopo aver visto una giovane donna gettarsi da un ponte, Sloane reag\u00ec con velocit\u00e0 e riusc\u00ec a salvarla. Gli disse di chiamarsi Wanda Wilson. Sloane assistette suo fratello, che fu arruolato in una gang, adottando l'identit\u00e0 di Mr. Terrific. Questo gli diede idea di cosa gli mancasse: un senso di realizzazione. Cre\u00f2 quindi il \"Fair Play Club\" per minimizzare la sempre pi\u00f9 crescente delinquenza minorile.\nAnni dopo, Sloane usc\u00ec dal pensionamento per riunirsi con la Justice Society of America nel loro incontro annuale con la Justice League of America. Durante la giornata insieme, fu ucciso dal suo vecchio nemico, Spirit King, che possedette il corpo di Jay Garrick per infiltrarsi nel Satellite della Justice League.\nMichael Holt.\nNel 1997, il mantello di Mr. Terrific fu passato a Michael Holt, un uomo egualmente talentuoso che aveva cinque cinture nere e che aveva vinto il Decathlon Olimpico. Mentre contemplava il suicidio dopo l'accidentale scomparsa della moglie e del figlio non ancora nato, incontr\u00f2 lo Spettro, che gli disse di Terry Sloane. Ispirato dalla vita di Terry Sloane, prese il nome di Mr. Terrific e si un\u00ec alla versione corrente della JSA, facendo da presidente. Michael \u00e8 l'inventore delle Sfere-T, un dispositivo miniaturizzato di intelligenza artificiale che controlla con la sua maschera e i paraorecchie. Le Sfere-T possono volare, creare immagini olografiche, proiettare raggi laser, rilasciare scariche elettriche, entrare nei computer e nei satelliti GPS, e possono parare le spalle di Holt contro l'individuazione di eventuali oggetti non biologici. \u00c8 il terzo uomo pi\u00f9 intelligente della Terra.\nHolt sta servendo come Re Bianco nella nuova ricostituita Checkmate.\nAltri media.\nMichael Holt fece numerosi cameo nella serie animata \"Justice League Unlimited\". Ebbe un ruolo pi\u00f9 importante negli episodi finali della serie, divenendo il coordinatore dei membri della League e responsabile delle assegnazioni delle missioni agli eroi dopo che Martian Manhunter diede le dimissioni. Non \u00e8 chiaro se Mr. Terrific ottenne i suoi poteri di invisibilit\u00e0 alla tecnologia, dato che il suo volto appare il pi\u00f9 delle volte come un'immagine sugli schermi dei computer.\n\u00c8 possibile che l'immagine di Mr. Terrific in \"Batman Beyond\" fu traviata dalla gang di strada nota come i T's, che indossano una tuta bianca e una \"T\" rossa dipinta sul volto nello stesso modo di Mr. Terrific. I T's sono in qualche modo nemici degli Jokerz."}
{"id": "2584402", "revid": "944090", "url": "https://it.wikipedia.org/wiki?curid=2584402", "title": "Terremoto del Bhutan del 2009", "text": "Il terremoto del Bhutan del 2009 \u00e8 stato un evento sismico di 6,1 magnitudo momento (Mw) verificatosi il 21 settembre 2009 alle ore 14:53 locali nella parte orientale del Bhutan. L'epicentro \u00e8 stato calcolato a circa 180 chilometri a est della capitale Thimphu, nel Distretto di Mongar. Il terremoto \u00e8 stato avvertito anche in Bangladesh, Tibet e India. In tutto hanno perso la vita almeno dodici persone, la maggior parte dei quali a causa del crollo della propria casa; ci sono anche stati almeno 15 feriti.\nNel Bhutan sono andati distrutti monasteri buddisti, edifici pubblici e privati, tra cui almeno mille abitazioni, costringendo gli abitanti a dormire all'aperto. Anche nella citt\u00e0 indiana di Guwahati sono stati danneggiati alcuni edifici.\nIl terremoto \u00e8 stato giudicato \"uno dei maggiori disastri recenti\" dal primo ministro del Bhutan, Jigme Thinley.\nDopo il 21 settembre.\nIn totale ci sono state sette scosse d'assestamento.\nLa pi\u00f9 grande \u00e8 stata misurata in 5,7 gradi sulla scala Richter ed \u00e8 stata avvertita in Myanmar e negli stati nord dell'India di Assam, Arunachal Pradesh, Nagaland e Manipur."}
{"id": "2584405", "revid": "291989", "url": "https://it.wikipedia.org/wiki?curid=2584405", "title": "Elfgifu di Northampton", "text": ""}
{"id": "2584408", "revid": "1982", "url": "https://it.wikipedia.org/wiki?curid=2584408", "title": "Isola Ymer", "text": ""}
{"id": "2584409", "revid": "339392", "url": "https://it.wikipedia.org/wiki?curid=2584409", "title": "I misteri di cascina Vianello", "text": ""}
{"id": "2584411", "revid": "180559", "url": "https://it.wikipedia.org/wiki?curid=2584411", "title": "Nazionale di pallacanestro femminile degli Stati Uniti", "text": ""}
{"id": "2584412", "revid": "2188307", "url": "https://it.wikipedia.org/wiki?curid=2584412", "title": "Titus Welliver", "text": "Biografia.\nWelliver nasce a New Haven, in Connecticut, figlio del famoso pittore paesaggista Neil Welliver e di sua moglie Norma, anche lei illustratrice. Studia all'Universit\u00e0 di New York nei primi anni ottanta, prima che la sua carriera cinematografica iniziasse a prendere forma.\nAppare in numerosi film, tra i quali i pi\u00f9 importanti sono sicuramente \"Scomodi omicidi\", \"La tela dell'assassino\", \"Biker Boyz\", \"Assault on Precinct 13\".\nCarriera.\nUna delle prime importanti interpretazioni di Titus Welliver si ha nel 1991 nel film \"L'impero del crimine\", in cui interpreta il famoso boss mafioso Al Capone. Sempre nello stesso anno partecipa al film \"The Doors\", dove interpreta un poliziotto.\nNel 1995 ottiene la parte del dottor Mondzac nella serie televisiva \"NYPD - New York Police Department\", ruolo che interpreter\u00e0 fino al 1998.\nDopo aver partecipato ad alcuni film (come \"Born to Be Wild\", \"Mind Prey\" e \"La tela dell'assassino\") e serie televisive (\"Matlock\", \"Beverly Hills 90210\", \"X-Files\", \"Brooklyn South\" e \"Cos\u00ec \u00e8 la vita\") ottenendo anche ruoli importanti, nel 2004 entra a far parte del cast principale della serie televisiva della HBO \"Deadwood\", nel ruolo di Silas Adams, che interpreter\u00e0 fino alla fine della serie nel 2006.\nNel 2007 partecipa al film di Ben Affleck \"Gone Baby Gone\".\nTra il 2007 ed il 2010 \u00e8 apparso in tre serie televisive famose: in \"Life\" interpreta la parte di Kyle Hollis, in \"Prison Break\" e in \"Lost\", dove appare nell'ultimo episodio della quinta stagione interpretando un misterioso uomo che vuole uccidere Jacob, chiamato dai fan della serie Nemesi di Jacob o Uomo in nero. Nel 2011 interpreta Dominick Barone nell'episodio 1x03 della serie televisiva \"Suits\".\nSi fa notare anche in \"Sons of Anarchy\", nel ruolo di Jimmy O'Phelan, un capo dell'I.R.A. reale rinnegato, e in \"The Good Wife\", in cui interpreta il ruolo dell'avvocato Glenn Childs. Nel 2012 compare in tre episodi della serie televisiva \"Touch\". Nel 2014 interpreta il Detective Harry (Hyeronimus) Bosch nell'omonima serie televisiva prodotta dagli Amazon studios.\nDoppiatori italiani.\nNelle versioni in italiano dei suoi film, Titus Welliver \u00e8 stato doppiato da:"}
{"id": "2584415", "revid": "152625", "url": "https://it.wikipedia.org/wiki?curid=2584415", "title": "Wozzup?", "text": ""}
{"id": "2584416", "revid": "288300", "url": "https://it.wikipedia.org/wiki?curid=2584416", "title": "Nazionale di pallacanestro della Germania dell'Ovest", "text": ""}
{"id": "2584418", "revid": "93556", "url": "https://it.wikipedia.org/wiki?curid=2584418", "title": "Touch screen", "text": "Il touch screen o touchscreen \u00e8 un particolare dispositivo elettronico, frutto dell'unione di uno schermo e un digitalizzatore, che permette all'utente di interagire con un'interfaccia grafica mediante le dita o particolari oggetti. Il touch screen \u00e8 allo stesso tempo un dispositivo di input e output.\nIl termine touch screen \u00e8 un prestito dell'inglese, in italiano \u00e8 traducibile con \"schermo tattile\" o \"schermo sensibile al tocco\".\nStoria.\nLa concezione del primo touch screen \u00e8 attribuita a Eric Johnson, ricercatore del Royal Radar Establishment a Malvern, in Inghilterra, che descrisse il suo lavoro sui touchscreen capacitivi in un breve articolo pubblicato nel 1965 e poi pi\u00f9 completo, con fotografie e diagrammi, in un articolo pubblicato nel 1967. L'applicazione \"touch\" a tecnologia capacitiva su tubo catodico per il controllo del traffico aereo venne poi descritta in un articolo pubblicato nel 1968.\nIl primo computer dotato di un display al plasma traslucido con funzionalit\u00e0 \"touch\" fu il PLATO IV del 1972, mentre il primo smartphone a utilizzarlo fu l'IBM Simon del 1992.\nDiffusione del touch screen.\nIl touch screen \u00e8 particolarmente diffuso fin dagli anni 1980 in vari dispositivi dotati di schermo destinati a un uso intenso da parte del pubblico, come per esempio gli sportelli informativi o lo sportello automatico (ATM); non sono tuttavia mancate soluzioni professionali quali l'HP-150 del 1983 e che rappresenta il primo PC con touch screen.\n\u00c8 solo a partire dai primi anni del XXI secolo che i dispositivi con touch screen conoscono una vera diffusione, grazie a soluzioni in dispositivi mobili quali il Nintendo DS, i navigatori satellitari, gli UMPC o i vari telefonini cellulari e smartphone.\nCon la diffusione di questi dispositivi e con l'aumentare della richiesta del pubblico, i touch screen appaiono intensivamente anche in dispositivi portatili pi\u00f9 grandi, come i tablet PC o i tablet computer.\nCaratteristiche.\nIl touch screen per le sue caratteristiche riesce a sostituire le funzioni del mouse e in molti casi anche della tastiera, il che permette soprattutto per i dispositivi mobili e compatti di non dover dedicare spazio a tastiera, mouse e touchpad, e avere quindi allo stesso tempo uno schermo pi\u00f9 ampio a parit\u00e0 di spazio utile, un'interattivit\u00e0 diretta tra utente e dispositivo, a prezzo per\u00f2 di una velocit\u00e0 di scrittura e digitazione in generale meno rapida e a volte con pi\u00f9 alto tasso di errori.\nTecnologie di digitalizzatori.\nUn touch screen, che pu\u00f2 avere dimensioni anche molto diverse tra i vari modelli a seconda della destinazione d'uso/applicazione, pu\u00f2 essere realizzato con una gamma di tecnologie molto varia.\nLe diverse tecnologie presentano diversi vantaggi e svantaggi a seconda del tipo d'impiego, usabilit\u00e0 e costi.\nIl multi-touch.\nEsistono particolari touch screen definiti multi-touch, capaci cio\u00e8 di riconoscere la presenza di pi\u00f9 dita o oggetti presenti contemporaneamente sullo schermo. Questi schermi utilizzano in genere tecnologie capacitive o resistive ma come per i normali touch screen le tecnologie sono numerose e differenti. Queste tecnologie devono essere accompagnate da un applicativo gestionale che sia in grado d'interpretare i segnali derivati dallo schermo."}
{"id": "2584421", "revid": "287204", "url": "https://it.wikipedia.org/wiki?curid=2584421", "title": "Zara Cully", "text": "Biografia.\nZara Cully intraprese il mestiere di attrice superati i cinquant'anni. Dopo alcune apparizioni come guest star in serie televisive, nel 1970 esord\u00ec al cinema nel film \"Il silenzio si paga con la vita\", ultima pellicola diretta dal regista William Wyler. Tra le altre sue apparizioni sul grande schermo, da ricordare \"Un uomo oggi\" (1970) e \"L'angelo della morte\" (1971).\n\u00c8 nota per aver interpretato dal 1975 al 1977 la sit-com \"I Jefferson\", nel ruolo della bisbetica Mamma Jefferson, comprensiva con il figlio George (Sherman Hemsley) ma spietata con la nuora Louise (Isabel Sanford), che critica continuamente e che non ritiene all'altezza del proprio figlio.\nLa Cully mor\u00ec il 28 febbraio 1978 a causa di un carcinoma del polmone. Per giustificare la sua uscita di scena dalla sitcom, gli autori dei \"Jefferson\" adattarono la sceneggiatura inserendo la morte del personaggio di Mamma Jefferson."}
{"id": "2584433", "revid": "188323", "url": "https://it.wikipedia.org/wiki?curid=2584433", "title": "Anti-dive", "text": ""}
{"id": "2584434", "revid": "13833", "url": "https://it.wikipedia.org/wiki?curid=2584434", "title": "Universit\u00e0 Nazionale Capodistriana di Atene", "text": "L'Universit\u00e0 nazionale capodistriana di Atene (in greco: \u0395\u03b8\u03bd\u03b9\u03ba\u03cc \u03ba\u03b1\u03b9 \u039a\u03b1\u03c0\u03bf\u03b4\u03b9\u03c3\u03c4\u03c1\u03b9\u03b1\u03ba\u03cc \u03a0\u03b1\u03bd\u03b5\u03c0\u03b9\u03c3\u03c4\u03ae\u03bc\u03b9\u03bf \u0391\u03b8\u03b7\u03bd\u03ce\u03bd), di solito indicata come Universit\u00e0 di Atene o UOA, \u00e8 la pi\u00f9 antica universit\u00e0 dell'Europa sudorientale. Fondata nel 1837, oggi conta pi\u00f9 di 50.000 studenti ed \u00e8 la seconda pi\u00f9 grande istituzione universitaria della Grecia, seconda solo alla Aristotele di Salonicco.\nFra le facolt\u00e0 non sono incluse ingegneria e altre scienze tecniche in quanto esse sono presenti in un altro istituto universitario, l'Universit\u00e0 Tecnica Nazionale di Atene.\nStoria.\nL'Universit\u00e0 nazionale capodistriana di Atene \u00e8 stata fondata il 3 maggio 1837, venendo ospitata presso la residenza dell'architetto Stamatis Kleanthes, in un quartiere a nord-est dell'acropoli. \u00c8 stata la prima universit\u00e0 ad essere istituita non solo nella Grecia, allora resasi da poco indipendente, ma anche nei Balcani e, in generale, nel Mediterraneo orientale.\nPrima di essere chiamata in questo modo in onore di Giovanni Capodistria, primo presidente della Grecia indipendente, l'universit\u00e0 era conosciuta come Universit\u00e0 Ottoniana, in onore di Ottone I di Grecia, e comprendeva quattro facolt\u00e0; teologia, giurisprudenza, medicina e arte (tra cui scienze applicate e matematica). Aveva 33 docenti, 52 studenti immatricolati e 75 non immatricolati. Nel novembre 1841, si inaugur\u00f2 un nuovo edificio, progettato dall'architetto danese Christian Hansen. Il Propylea () venne progettato dal fratello minore di Hansen, Theophil Hansen nel 1859, ma venne completato solo nel 1885.\nUn cambiamento importante nella struttura interna dell'universit\u00e0 avvenne nel 1904, quando la facolt\u00e0 di Arte venne divisa in due differenti facolt\u00e0: quella delle arti e delle scienze, quest'ultima costituita dai dipartimenti di fisica e matematica e la scuola di farmacia. Nel 1919, venne aggiunto il dipartimento di chimica, e nel 1922 anche la scuola di farmacia venne rinominata \"dipartimento\". Un ulteriore cambiamento avvenne quando la scuola di odontoiatria si aggiunse alla facolt\u00e0 di medicina, la quale \u00e8 composta da diversi ospedali universitari come il Laiko, l'Areteio e l'Ippokration.\nTra il 1895 e il 1911, una media di 1000 nuovi studenti si iscrissero alle facolt\u00e0 ogni anno, numero che \u00e8 salito a 2000 alla fine della prima guerra mondiale. Questo ha portato alla decisione di introdurre esami di ammissione per tutte le facolt\u00e0, a partire dal anno accademico 1927-28. Dal 1954 il numero di studenti ammessi ogni anno \u00e8 fissato dal Ministero dell'Istruzione e della religione, su proposta della facolt\u00e0. Nel 1960 iniziarono i lavori di costruzione nel campus universitario, nel sobborgo di Ilissia, presso Zografo. Il campus di Ilissia oggi ospita le facolt\u00e0 di filosofia, teologia e scienze.\nFacolt\u00e0 e corsi.\nL'Universit\u00e0 di Atene \u00e8 divisa in facolt\u00e0 e dipartimenti; La denominazione non \u00e8 coerente in italiano, per ragioni storiche, ma in greco le divisioni pi\u00f9 grandi sono in genere chiamate \"\u03c3\u03c7\u03bf\u03bb\u03ad\u03c2\" (scuole), sono suddivise in \"\u03c4\u03bc\u03ae\u03bc\u03b1\u03c4\u03b1\" (dipartimenti) e, ancora, in \"\u03c4\u03bf\u03bc\u03b5\u03af\u03c2\" (divisioni)."}
{"id": "2584436", "revid": "1386670", "url": "https://it.wikipedia.org/wiki?curid=2584436", "title": "Alcyonium palmatum", "text": "Alcyonium palmatum \u00e8 un ottocorallo della famiglia Alcyoniidae.\nDescrizione.\nForma colonie erette, alte sino a 25 cm, adese al substrato per mezzo di uno stelo basale, da cui si dipartono ramificazioni digitiformi, cui si deve il nome di \"mano di morto\" volgarmente attribuito alla specie. La colorazione varia da bianco-rosa a rosso-bruno.\nI polipi raggiungono la lunghezza di 1 cm e hanno l'aspetto simile a quello di un fiore con otto petali, questi ultimi per\u00f2 sono in realt\u00e0 dei tentacoli con cui catturano delle piccolissime prede prima di portarle alla bocca.\nDistribuzione e habitat.\nSpecie endemica del Mar Mediterraneo, vive su fondali detritici o sabbiosi, da 7-10 m fino a 200 m di profondit\u00e0."}
{"id": "2584437", "revid": "188323", "url": "https://it.wikipedia.org/wiki?curid=2584437", "title": "Anti-affondamento", "text": ""}
{"id": "2584438", "revid": "29244", "url": "https://it.wikipedia.org/wiki?curid=2584438", "title": "Mano di morto", "text": ""}
{"id": "2584440", "revid": "486946", "url": "https://it.wikipedia.org/wiki?curid=2584440", "title": "Universit\u00e0 di Atene", "text": ""}
{"id": "2584444", "revid": "729019", "url": "https://it.wikipedia.org/wiki?curid=2584444", "title": "Battaglia di Welfesholz", "text": "La battaglia di Welesholz fu combattuta tra le truppe dell'esercito imperiale di Enrico V ed una coalizione di ribelli sassoni guidate dal duca sassone Lotario di Supplinburg l'11 febbraio 1115 nei pressi della cittadina di Welfesholz nell'attuale Sassonia-Anhalt.\nRetroscena.\nAlla morte dell'imperatore Enrico IV nel 1106, suo figlio e successore Enrico V eredit\u00f2 l'annosa e difficile controversia della \"lotta per le investiture\", ovvero la lotta tra papato e Imperatori sul diritto e la prerogativa di scegliere e nominare i vescovi. Dopo una lunga ed inutile trattativa, nel 1111 Enrico V decise di invadere l'Italia e costrinse il papa Pasquale II ad investirlo del titolo di Imperatore, il 13 aprile 1111 dopo aver tenuto in ostaggio il pontefice in una lunga prigionia.\nAppena fatto ritorno dall'Italia, l'Imperatore venne subito fatto oggetto di scomunica da parte del legato papale in Germania Cuno da Preneste, il quale incoraggi\u00f2 i principi in territorio imperiale a ribellarsi contro Enrico V. Ad accogliere con prontezza questa istanza fu il duca di Sassonia Lotario di Supplimburgo, e dall'arcivescovo di Magonza Adalberto. Costui in particolare fu una figura cruciale in questa rivolta, in quanto ben conosceva la personalit\u00e0 dell'Imperatore, essendone stato a lungo tempo consigliere a partire dal 1106 e inviato imperiale con il compito di trattare la questione delle investiture con la Curia di Roma. Tuttavia, quando la politica di Enrico V mut\u00f2 completamente direzione mettendosi contro i principi imperiali, l'Arcivescovo Adalberto decise di disertare l'Imperatore e operare a favore dei secondi. Fra le file di costoro ebbero un ruolo importante il principe Adolfo I di Schaumburg, che si alle\u00f2 con Lotario di Supplinburg dopo essere stato investito del titolo di Duca di Holstein nel 1111, e il principe degli Obodriti (una popolazione di slavi occidentali che viveva al confine con la Sassonia), nipote del re danese Sweyn II Estridsson Ulfsson.\nQuando fu ormai chiaro che la ribellione era pronta ad agire, fu tuttavia l'Imperatore Enrico V a fare la prima mossa penetrando nel 1112 in Sassonia per sedare sul nascere il dissenso prima che fosse troppo tardi. La prima iniziativa di Enrico V fu di imprigionare il leader politico della sedizione, il suo ex consigliere Adalberto di Magonza, che fu arrestato e segregato nella fortezza di Trifels, e in seguito costrinse il leader militare Lotario di Supplenburg nel 1114 alla sottomissione al volere imperiale."}
{"id": "2584448", "revid": "253269", "url": "https://it.wikipedia.org/wiki?curid=2584448", "title": "Karl Freund", "text": "Nato nell'allora Boemia austroungarica a K\u00f6niginhof an der Elbe (in ceco Dv\u016fr Kr\u00e1lov\u00e9 nad Labem).\nVinse l'Oscar alla migliore fotografia nel 1938 per il film \"La buona terra\".\nBiografia.\nNato in Boemia, Freund cominci\u00f2 la sua carriera nel 1905 quando, all'et\u00e0 di 15 anni, divent\u00f2 assistente proiezionista per una compagnia cinematografica di Berlino, citt\u00e0 dove si era trasferito con la sua famiglia.\nLavor\u00f2 alla fotografia di oltre cento film, inclusi alcuni dei capolavori del cinema espressionista tedesco come \"Il Golem\" (1920), \"L'ultima risata\" (1924) e \"Metropolis\" (1927). Freund emigr\u00f2 negli Stati Uniti nel 1929, dove continu\u00f2 a lavorare come direttore della fotografia. Firm\u00f2 film come \"Dracula\" (1931) di Tod Browning e \"L'isola di corallo\" (1948) di John Huston.\nL'unico film conosciuto di Freund come attore \u00e8 \"Desiderio del cuore\" (1924), di Carl Theodor Dreyer, girato in Germania, nel quale interpret\u00f2 il breve ruolo di un mercante d'arte feticista che conserva la cenere del tabacco fumato da un famoso pittore.\nTra il 1921 e il 1935, Freund diresse anche dieci film, il pi\u00f9 noto dei quali \u00e8 probabilmente \"La mummia\" (1932) con Boris Karloff e il suo ultimo da regista, \"Amore folle\" (1935), con protagonista Peter Lorre.\nNel 1937, si rec\u00f2 in Germania per prendere Gerda, la sua unica figlia e la port\u00f2 con s\u00e9 negli USA. La salv\u00f2 probabilmente da una morte certa in campo di concentramento, dove invece fin\u00ec l'ex moglie, Susette (nata Liepmannssohn), che rimase in Germania. Venne internata a Ravensbr\u00fcck e uccisa nel marzo del 1942.\nAll'inizio degli anni cinquanta, Freund venne persuaso da Desi Arnaz a lavorare alla fotografia della serie televisiva \"I Love Lucy\", prodotta dalla Desilu. Dal 1951 al 1956, ne gir\u00f2 149 episodi.\nPremi e riconoscimenti.\nNel 1938, Freund vinse l'Oscar alla migliore fotografia per \"La buona terra\" di Sidney Franklin"}
{"id": "2584450", "revid": "2059822", "url": "https://it.wikipedia.org/wiki?curid=2584450", "title": "Le conseguenze", "text": "Le conseguenze \u00e8 un romanzo italiano, opera seconda di Giovanni Montanaro, gi\u00e0 autore de \"La Croce Honninfjord\", ed \u00e8 stato pubblicato nel 2009 dalla Marsilio Editori.\nTrama.\n\"Le conseguenze\" \u00e8 un intreccio di due storie distanti nel tempo, l'una ambientata a Berlino Est poco prima della caduta del Muro di Berlino e l'altra a Parigi nel 1572, nell'imminenza della notte di San Bartolomeo.\nLa trama berlinese ruota attorno al personaggio di Leo Kamp, un abile sarto che, nella soffitta dove sta il suo laboratorio, a Oranienburgstrasse, aiuta la resistenza clandestina e si dedica alla falsificazione di documenti per consentire a chi gli fa richiesta di lasciare la Repubblica Democratica Tedesca.\nLa sua vita cambier\u00e0 per sempre quando ricever\u00e0 la visita di un uomo, \u00c1kos Roth, che gli chieder\u00e0 due passaporti per passare la frontiera. Leo Kamp si trover\u00e0 a compiere a una scelta della quale non riuscir\u00e0 a calcolare le \"conseguenze\".\nLa trama parigina, invece, \u00e8 legata a Vincent des Jours, geniale pittore che viene assoldato dal conte MarcAntoine de Montrouge per un ritratto. Il pittore si innamorer\u00e0 della moglie di questo, ma il loro amore verr\u00e0 minacciato dalle lotte religiose; sullo sfondo, infatti, dipinte con tratti vividi, ci sono incendi, persecuzioni e intrighi.\nIl romanzo \u00e8 imperniato sull'amore, e sulla lotta di questi due uomini, Leo Kamp e Vincent des Jours, contro il destino che li ha divisi dalle donne che hanno amato e poi perduto; tuttavia, alterna diversi registri, dal comico al grottesco, dal toccante all'avventuroso.\nCommenti.\nTiziano Scarpa ha commentato cos\u00ec il romanzo: \"Prima o poi si finisce dentro un'immagine, nella foto di un passaporto falso o nel ritratto dipinto da un grande artista: l'immagine che ci cattura \u00e8 la figura del nostro destino, che non riusciamo mai a controllare e di cui non possiamo prevedere le conseguenze.\""}
{"id": "2584452", "revid": "1573940", "url": "https://it.wikipedia.org/wiki?curid=2584452", "title": "Alcyonium", "text": "Alcyonium \u00e8 un genere di ottocoralli della famiglia Alcyoniidae.\nTassonomia.\nComprende le seguenti specie:"}
{"id": "2584453", "revid": "149727", "url": "https://it.wikipedia.org/wiki?curid=2584453", "title": "Betsche", "text": ""}
{"id": "2584454", "revid": "149727", "url": "https://it.wikipedia.org/wiki?curid=2584454", "title": "F\u00fcrstenfelde", "text": ""}
{"id": "2584456", "revid": "149727", "url": "https://it.wikipedia.org/wiki?curid=2584456", "title": "Gieshof-Zelliner Loose", "text": ""}
{"id": "2584458", "revid": "149727", "url": "https://it.wikipedia.org/wiki?curid=2584458", "title": "Gro\u00df Neuendorf", "text": ""}
{"id": "2584459", "revid": "149727", "url": "https://it.wikipedia.org/wiki?curid=2584459", "title": "Kiehnwerder", "text": ""}
{"id": "2584460", "revid": "149727", "url": "https://it.wikipedia.org/wiki?curid=2584460", "title": "Kienitz", "text": ""}
{"id": "2584461", "revid": "1839090", "url": "https://it.wikipedia.org/wiki?curid=2584461", "title": "Neubarnim", "text": "Neubarnim \u00e8 una frazione del comune tedesco di Letschin, nel Brandeburgo."}
{"id": "2584462", "revid": "119707426", "url": "https://it.wikipedia.org/wiki?curid=2584462", "title": "Ortwig", "text": "Ortwig \u00e8 una frazione del comune tedesco di Letschin, nel Brandeburgo.\nStoria.\nIl 26 ottobre 2003 il comune di Ortwig fu aggregato al comune di Letschin."}
{"id": "2584464", "revid": "149727", "url": "https://it.wikipedia.org/wiki?curid=2584464", "title": "Sietzing", "text": ""}
{"id": "2584465", "revid": "767487", "url": "https://it.wikipedia.org/wiki?curid=2584465", "title": "Know Your Rights", "text": "Know Your Rights \u00e8 una canzone del gruppo punk rock Clash, primo singolo estratto dal loro penultimo album \"Combat Rock\". Il brano riscosse un notevole successo, anche se non al livello dei successivi singoli \"Rock the Casbah\" e \"Should I Stay or Should I Go\".\nIl brano.\nContenuti.\nLa canzone esordisce con la frase \u00ab\"This is a public service announcement...with guitar!\"\u00bb [trad. \u00ab\"Questo \u00e8 un servizio di pubblica informazione... (eseguito) con la chitarra!\"\u00bb]. Dunque prosegue elencando ironicamente \"i tre diritti\" attualmente che sarebbero concessi ai poveri e ai diseredati. Lo speaker dell'annuncio (che si evince essere come un funzionario malvagio e che \u00e8 \"interpretato\" da Joe Strummer), sul finire della canzone specifica che non sono ammessi altri diritti oltre quelli elencati.\nI diritti sono i seguenti: \nFormazione.\nAltri musicisti \nCover.\n\"Know Your Rights\" \u00e8 stata eseguita dal vivo diverse volte dai Pearl Jam, in particolare, durante il loro Riot Act Tour del 2003. Il brano fu inoltre pubblicato nei loro album live \"7/11/03 - Mansfield, Massachusetts\", \"7/9/03 - New York, New York\" e \"3/3/03 - Tokyo, Giappone\". La canzone fu inclusa nella compilation \"Songs and Artists that Inspired Fahrenheit 9/11\", colonna sonora del film documentario \"Fahrenheit 9/11\", girato dal regista Michael Moore. La \"track list\" \u00e8 stata scelta personalmente da Moore, basandosi sulle canzoni e sugli artisti che ascoltava durante la creazione del documentario."}
{"id": "2584466", "revid": "149727", "url": "https://it.wikipedia.org/wiki?curid=2584466", "title": "Sophiental", "text": ""}
{"id": "2584470", "revid": "149727", "url": "https://it.wikipedia.org/wiki?curid=2584470", "title": "Steintoch", "text": ""}
{"id": "2584472", "revid": "1982", "url": "https://it.wikipedia.org/wiki?curid=2584472", "title": "Geographical Society Island", "text": ""}
{"id": "2584473", "revid": "767487", "url": "https://it.wikipedia.org/wiki?curid=2584473", "title": "Napoleon XIV", "text": "Realizz\u00f2 il singolo di musica demenziale intitolato \"They're Coming to Take Me Away Ha Haa!\" nel 1966.\nBiografia.\nSamuels nacque a New York nel 1938 e divenne un compositore professionista all'et\u00e0 di sedici anni.\nScrisse canzoni per altri famosi artisti come Sammy Davis Jr., Doris Day, Johnnie Ray e altri ancora.\nDal 1956 scrisse anche canzoni proprie sotto vari pseudonimi come \"Jerry Simms\". Una delle sue prime canzoni era \"Puppy Love\".\nNel 1966, Samuels incise \"They're Coming to Take Me Away Ha Haa!\" sotto lo pseudonimo di \"Napoleon XIV\". Il pubblico scopr\u00ec la sua vera identit\u00e0 quando Bruce Morrow della WABC lo rivel\u00f2.\nIl singolo sal\u00ec subito in classifica arrivando al 1\u00ba posto per una settimana, ma venne bandito a causa di alcune proteste a causa della troppa satira sulla mentalit\u00e0 malata descritta dalla canzone.\nNapoleon XIV continu\u00f2 a fare musica dopo il successo del singolo, incidendo un album con lo stesso nome nel 1966. Anche se non aveva molto successo, \u00e8 rimasto un \"cult\" anche ai giorni nostri.\nNel 1996 Samuels incise l'album \"The Second Coming\". Nel 1998 apparve nell'album compilation \"Napoleon Complex?\".\nAttualmente Samuels scrive ancora canzoni e lavora anche come manager."}
{"id": "2584475", "revid": "287204", "url": "https://it.wikipedia.org/wiki?curid=2584475", "title": "Aline Nakashima", "text": "Biografia.\nAline Nakashima debutta nel mondo della moda all'et\u00e0 di 17 anni, dopo essere stata notata da un talent scout che le permette di ottenere un contratto con la Select Model Management. Gi\u00e0 nel 2002 compare sulla copertina dell'edizione francese di \"Marie Claire\" e l'anno successivo debutta sulle passerelle del pr\u00eat-\u00e0-porter, sfilando per Emanuel Ungaro. Nel corso della sua carriera Aline Nakashima ha lavorato per ALDO, Armani Exchange, DKNY, GAP, Esprit, Kenneth Cole 'Reaction' fragrance, Lycra, MAC, Morgan, Mercedes-Benz, Neiman Marcus, Nordstrom, Playtex, Ralph Lauren, Saks Fifth Avenue, Sephora, Triumph International, Yamamay e Victoria's Secret. La Nakashima \u00e8 inoltre comparsa per due volte su \"Sports Illustrated Swimsuit Edition\", nel 2006 e nel 2007."}
{"id": "2584478", "revid": "1982", "url": "https://it.wikipedia.org/wiki?curid=2584478", "title": "Isola Clavering", "text": ""}
{"id": "2584482", "revid": "1982", "url": "https://it.wikipedia.org/wiki?curid=2584482", "title": "Nares Land", "text": ""}
{"id": "2584486", "revid": "1982", "url": "https://it.wikipedia.org/wiki?curid=2584486", "title": "Isola Shannon", "text": ""}
{"id": "2584495", "revid": "767487", "url": "https://it.wikipedia.org/wiki?curid=2584495", "title": "Simha Arom", "text": "Arom \u00e8 un esperto di musiche dell'Africa centrale, in particolare di quelle della Repubblica Centrafricana."}
{"id": "2584496", "revid": "116724528", "url": "https://it.wikipedia.org/wiki?curid=2584496", "title": "Emozioni (Paola &amp; Chiara)", "text": "Emozioni \u00e8 un singolo del duo musicale italiano Paola &amp; Chiara, pubblicato l'11 settembre 2009.\nDescrizione.\nIl brano fu originariamente composto come sigla per una trasmissione di Raffaella Carr\u00e0 che tuttavia non venne mai realizzata. Pertanto il brano rest\u00f2 nelle mani delle Iezzi finch\u00e9 in seguito alla vincita nel 2009 del sondaggio su \"TV, Sorrisi e Canzoni\" sul tormentone maggiore dell'estate degli ultimi vent'anni con la loro \"Vamos a bailar\" decisero di lanciarlo come singolo per ringraziare i loro fan.\nIl singolo \u00e8 stato pubblicato per il solo download digitale con l'aggiunta di alcuni remix della canzone, la versione in lingua spagnola e un medley di canzoni di Michael Jackson, quest'ultimo sostituito dopo circa una settimana dalla versione in spanglish del brano, dal titolo \"Can You Feel It (mi corazon)\". Quest'ultimo brano \u00e8 stato in seguito pubblicato a parte, con altri remix."}
{"id": "2584499", "revid": "1517983", "url": "https://it.wikipedia.org/wiki?curid=2584499", "title": "Fulcone Spezzapietra", "text": "Folco Speza Petra (Genova XII sec.) \u00e8 stato Console dei Placiti della Repubblica di Genova nel 1191 e nel 1194, membro della famiglia consolare genovese che prese poi il cognome Spezzapetra, oggi Schiappapietra."}
{"id": "2584502", "revid": "1649933", "url": "https://it.wikipedia.org/wiki?curid=2584502", "title": "Tianshui", "text": "Tianshui (cinese: \u5929\u6c34; pinyin: Ti\u0101nshu\u01d0) \u00e8 una citt\u00e0-prefettura della Cina nella provincia del Gansu, lungo il corso del fiume Wei.\nStoria.\nLa citt\u00e0 \u00e8 stata per secoli un importante centro sulla via della seta.\nAmministrazione.\nLa prefettura amministra due distretti, quattro contee e una contea autonoma:"}
{"id": "2584504", "revid": "1494851", "url": "https://it.wikipedia.org/wiki?curid=2584504", "title": "Quarti dell'Aquila", "text": "L'Aquila \u00e8 storicamente suddivisa in quattro quartieri, detti Quarti.\nQuesta suddivisione avvenne nel 1272 a opera di Lucchesino da Firenze, gi\u00e0 capitano della citt\u00e0 secondo l'uso dei comuni della Toscana, ed \u00e8 collegata alle vicende che portarono alla fondazione dell'Aquila avvenuta per ragioni economiche e politiche nel XIII secolo.\nLe insegne di ciascuno dei quattro Quarti sono ancora visibili nel gonfalone cittadino insieme allo stemma civico.\nStoria.\nL'Aquila pu\u00f2 essere considerata \"Citt\u00e0 Nuova\", in quanto sorse in una zona priva di insediamenti precedenti, seppur circondata da numerosi villaggi e castelli che ne promossero la fondazione. Dopo una prima distruzione, avvenuta ad opera di Manfredi di Sicilia nel 1259, la citt\u00e0 venne suddivisa in \"locali\", ciascuno dei quali venne donatio a ogni castello che contribu\u00ec alla fondazione, proporzionalmente ai loro abitanti originari.\nPer facilitare l'opera di fondazione, L'Aquila venne quindi suddivisa in quattro parti, due riconducibili al circondario occidentale della citt\u00e0 (la zona dell'antica Amiternum) e i restanti due al circondario orientale (la zona dell'antica Forcona).\nLa divisione storica del territorio aquilano in due parti \u00e8 testimoniata anche dalle differenze linguistiche: nell'Amiternino si parla un dialetto sabino mentre nel Forconese un dialetto meridionale.\nLa particolarit\u00e0 dei Quarti dell'Aquila \u00e8 quella di non limitare la suddivisione alla citt\u00e0 \"intra moenia\", ma di estenderla a tutto il contado circostante, il che accentu\u00f2 e radicalizz\u00f2 tra gli abitanti della nuova citt\u00e0 il senso di appartenenza al vecchio castello di provenienza. Vennero inoltre localizzate le \"chiese capoquarto\", cio\u00e8 le chiese collegiate dei locali pi\u00f9 importanti, ciascuna collegata ad un particolare castello: la chiesa di \"San Pietro\" per il castello di Coppito, quella di \"Santa Maria\" per Paganica, quella di \"San Giovanni\" (oggi \"San Marciano\") per Lucoli e quella di \"San Giorgio\" (oggi \"Santa Giusta\") per Bazzano.\nAll'interno dello spazio urbano ogni comunit\u00e0 realizz\u00f2 uno spazio simbolico collegato al vecchio castello di provenienza, generalmente una chiesa, consacrata allo stesso santo del castello, una piazza e una fontana. Rimase esclusa da questa lottizzazione l'area di Piazza Duomo (o \"del Mercato\"), lo spazio pubblico per eccellenza, la piazza su cui ancora oggi non affaccia nessun palazzo nobiliare \"cos\u00ec che nessun conte possa mai dominare sullo spazio comune dei cittadini\".\nOgni Quarto venne caratterizzato da una sua bandiera e da uno stemma in scudetto sannitico ancora oggi visibile nel gonfalone cittadino insieme allo stemma civico. Pi\u00f9 tardi, nel 1320, analogamente a quanto avvenne nei quartieri storici di Firenze, ad ogni Quarto venne associato anche un colore: azzurro per San Pietro, argento per Santa Maria, verde per San Giorgio ed oro per San Giovanni. L\u2019amministrazione aveva il suo centro di potere nel Palazzo del Capitano, che originalmente si affacciava su Piazza Duomo, situato a confine tra il Quarto Santa Maria e il Quarto San Pietro. Successivamente nel XVI secolo la regina Margherita d'Austria realizz\u00f2 il nuovo palazzo civico, chiamato oggi \u201cPalazzo Margherita\u201d, dove l\u2019amministrazione civica era gestita da un capitano, insieme al vicino Collegio dei Nobili, situato accanto alla chiesa di Santa Margherita.&lt;br&gt;Dopo il grave terremoto del 1703 i Quarti furono ricostruiti, perdendo per\u00f2 lentamente la loro autonomia, finch\u00e9 nel 1806 la suddivisione amministrativa aquilana fu modificata dal governo napoleonico. Ossia i quattro Quarti divennero semplicemente delle suddivisioni storiche del centro urbano dentro le mura, mentre le frazioni o castelli furono accorpate nel \u201cDistretto aquilano\u201d, e alcuni castelli fondatori, come Tione degli Abruzzi o Navelli divennero comuni autonomi compresi in altri circondari. Alcune frazioni aquilane come Sassa, Camarda o Preturo divennero comuni autonomi, facenti parte di uno specifico circondario provinciale, ratificato nel 1861, mentre con un regio decreto del 1927, le frazioni nominate comuni ritornarono sotto l\u2019amministrazione aquilana (Sassa, Preturo, Camarda, Lucoli, Bagno, Roio).\nDescrizione.\nQuarto di San Pietro.\nQuarto \"amiternino\", fa riferimento al quadrante nord-occidentale della citt\u00e0.\nCorrisponde ad una zona che era tra le pi\u00f9 popolose della citt\u00e0, dimora, fra le altre, di famiglie importanti come i \"Gaglioffi\", i \"Camponeschi\" e i \"Pretatti\". Il Quarto \u00e8 attraversato, per tutta la sua lunghezza, da \"Via Roma\", vero e proprio decumano dell'impianto urbano quattrocentesco cittadino, che culminava nella scomparsa \"Porta Romana\" (o \"Porta Barete\").\nAll'interno del Quarto \u00e8 l'imponente Chiesa di San Domenico, costruita su uno dei colli pi\u00f9 alti della citt\u00e0, nel luogo in cui un tempo sorgeva il Palazzo Reale. Fu lo stesso re, Carlo II di Napoli, a donarlo ai frati domenicani ed a pratocinare la realizzazione della chiesa chiamando dalla Provenza maestranze francesi per l'occasione, come testimonia l'originale facciata laterale e relativo portale. Nel 1703, un violentissimo terremoto fece crollare il tetto della chiesa distruggendo l'interno e uccidendo seicento fedeli; successivamente l'interno venne ricostruita in stile settecentesco.Tra gli altri monumenti che spiccano ci sono la chiesa di Santa Maria di Roio, la chiesa di Santa Margherita (o dei Gesuiti), la chiesa della Beata Antonia, il Palazzo Porcinari, il Palazzo enti (ex sede del Rettorato dell'Universit\u00e0), il Palazzo Camponeschi (accanto alla chiesa di Santa Margherita), la Basilica di San Giuseppe Artigiano (ex chiesa di San Biagio con oratorio di San Giuseppe) e la chiesa di San Quinziano di Pile.\nLa chiesa capoquarto \u00e8, tuttavia, quella di San Pietro a Coppito, che sorge nell'omonima piazzetta, abbellita da un grazioso fontanile a pianta dodecagonale. Eretta nel XIII secolo, la chiesa \u00e8 un classico esempio di romanico aquilano, con la facciata a coronamento orizzontale, il portale ricco di decorazione e sovrastato da una finestra circolare e l'adiacente torre campanaria. Pi\u00f9 volte danneggiata, nel corso della sua storia, da terremoti e ricostruita, \u00e8 stata violentemente sfregiata dal terremoto del 2009.\nLa piazza principale \u00e8 quella della chiesa di San Pietro, seguita dal piazzale della chiesa di San Domenico su \"via Angioina\" e la Piazza del Palazzo. Il rione \u00e8 percorso dalla circonvallazione di \"via Papa Giovanni XXIII\", che mediante il Ponte Belvedere si collega al \"viale Nicol\u00f2 Persichetti\", nel rione di San Giovanni; mentre le principali sono il \"viale Roma - via Roio, via Forcella - via San Domenico - via San Martino - via Andrea Bafile - via Roio - via Sassa\". Nel 1941 \u00e8 stata sventrata una parte del quartiere per l'apertura della moderna \"via Sallustio\".\nBlasonatura e stemma\nIl Quarto \u00e8 caratterizzato dal colore azzurro e il suo stemma occupa il primo quadrante del gonfalone cittadino.\nContado\nI castelli dell'antico contado sono:\nArischia, Barete, Cagnano, Cansatessa, Cascina, Colle Pretara, Coppito, Forcella, Pettino, Pile, Pizzoli, Preturo, Pozza, Santanza, Santa Barbara, San Marco, San Vittorino.\nQuarto di Santa Maria.\nQuarto \"forconese\", fa riferimento al quadrante nord-orientale della citt\u00e0.\nL'unico Quarto a non avere sbocchi su Piazza Duomo, sede della Cattedrale e dell'Arcidiocesi, ospita curiosamente al suo interno Piazza Palazzo, sede municipale e simbolo del potere politico, oltre a molte delle architetture pi\u00f9 importanti della citt\u00e0. La sua porzione di cinta muraria vanta ben cinque porte: da ovest, in senso orario, troviamo \"Porta Branconia\", \"Porta Paganica\" (oggi distrutta), \"Porta Castello\", \"Porta Leoni\" e \"Porta Bazzano\".\nLa chiesa capoquarto, Santa Maria Paganica, sorge sul punto pi\u00f9 elevato della citt\u00e0 e presenta un impianto settecentesco dovuto alla ricostruzione avvenuta dopo il terremoto del 1703. Un altro violento terremoto nel 2009 ha provocato il crollo dell'abside e dell'intera copertura. I dintorni di Santa Maria Paganica sono tra le zone meglio conservate della citt\u00e0 e conservano numerosi gioielli medievali tra cui la Chiesa di San Silvestro, Palazzo Ardinghelli, Palazzo Antinori, Palazzo Colantoni e la Casa di Buccio di Ranallo.\nNel 1534 una consistente parte del Quarto venne completamente distrutta per far posto al Forte spagnolo. L'imponente costruzione, voluta dagli spagnoli come rappresaglia per la rivolta aquilana a favore dei francesi avvenuta sette anni prima, si presenta a pianta quadrangolare con ai quattro angoli massicci bastioni, ciascuno in direzione dei quattro punti cardinali, ed \u00e8 interamente circondata da un fossato. Nelle vicinanze sorge inoltre la Basilica di San Bernardino, costruita nel XV secolo per custodire le spoglie del santo, dalla splendida facciata rinascimentale ad opera di Nicola Filotesio e dall'interno fastosamente barocco dovuto al restauro avvenuto in seguito al terremoto del 1703.\nIl quartiere \u00e8 lambito nel perimetro murario dal \"viale Duca degli Abruzzi\", che si collega nel rione San Pietro al \"viale Papa Giovanni\"; verso est invece, oltrepassata la Piazza del Castello, mediante \"via Castello\" si raggiunge la perpendicolare \"via Zara\", presso la Basilica di San Bernardino, che conduce an sud, mediante \"via Signorini Corsi\" alla Piazzetta Matteotti, moderno micro-quartiere sorto presso la chiesa di Santa Maria di Farfa. La zona costeggia a est via Fortebraccio, nel rione di Santa Giusta. Attraverso \"via Caldora\" si giunge al piazzale autobus sotto la basilica di Collemaggio. Le piazze principali sono quella della chiesa di Santa Maria di Paganica, Piazza Charino (a pochi passi di distanza), il piazzale di San Bernardino con la scalinata monumentale, la parte nord di Piazza Duomo, Piazza San Silvestro e Piazza Nove Martiri.&lt;br&gt;Nel centro del quartiere si trovano le principali vie: il \"Corso Vittorio Emanuele II\", il \"Corso Principe Umberto\", che si collega al rione San Pietro mediante \"via Bafile\", e che congiungendosi con il corso Vittorio e \"via San Bernardino\" compone i \"Quattro Cantoni\". Altre vie d'importanza sono \"Via Cavour - via Garibaldi - via Collebrincioni - via Bominaco - via Paganica - via Tre Marie\". Il Corso principale a sud sfocia nella Piazza Duomo, mentre a nord nel Piazzale Battaglione degli Alpini, dove si trova la famosa Fontana luminosa e il piazzale della Fortezza Spagnola.\nBlasonatura e stemma\nIl Quarto \u00e8 caratterizzato dal colore argento ed il suo stemma occupa il secondo quadrante del gonfalone cittadino.\nContado\nI castelli dell'antico contado sono:\nAssergi, Aragno, Barisciano, Bominaco, Camarda, Caporciano, Civitaretenga, Collebrincioni, Collepietro, Filetto, Gignano, Navelli, Paganica, Pescomaggiore, Poggio Picenze, Prata d'Ansidonia, San Benedetto in Perillis, San Demetrio, Sant'Elia, San Giacomo, San Gregorio, San Nicandro, San Pio delle Camere e Tempera.\nQuarto di Santa Giusta.\nQuarto \"forconese\", fa riferimento al quadrante sud-orientale della citt\u00e0.\nComprende alcune tra le aree pi\u00f9 caratteristiche della citt\u00e0 tra cui \u00e8 doveroso ricordare Costa Masciarelli, grazioso vicolo medievale che si sviluppa sul costolone pi\u00f9 ripido del centro storico, da Piazza Duomo a \"Porta Bazzano\". Longitudinalmente \u00e8 invece attraversato da \"Corso Federico II\", cardo dell'impianto urbano quattrocentesco cittadino che si sviluppa da Piazza Duomo a \"Porta Napoli\".\nIn posizione pressoch\u00e9 baricentrica all'interno del Quarto, nell'omonima piazza, sorge la chiesa capoquarto di Santa Giusta, inizialmente intitolata a San Giorgio da cui il nome dell'intero quartiere. La chiesa, eretta nel trecento, presenta una suggestiva facciata a conci levigati con coronamento orizzontale, portale romanico e maestoso rosone ricco di decorazioni floreali e umane. Adiacente al portale si staglia un curioso abbeveratoio.\nIl Quarto \u00e8 tra i pi\u00f9 ricchi di palazzi storici; si citano ad esempio Palazzo Bonomo-Ximenes, Palazzo Dragonetti e, soprattutto, Palazzo Centi che sorge frontalmente alla chiesa capoquarto ed \u00e8 caratterizzato da una facciata tripartita e da un'imponente balconata che sovrasta il portale monumentale. La parte meridionale del Quarto \u00e8, infine, ad alta densit\u00e0 di verde ed ospita alcuni parchi cittadini oltre che la Villa Comunale. Fuori le mura \u00e8, invece, la Basilica di Santa Maria di Collemaggio, probabilmente il pi\u00f9 importante monumento della citt\u00e0 sia dal punto di vista artistico, che sociale, che storico.\nIl piazzale della chiesa di Santa Giusta, la capoquartiere, \u00e8 intitolata alla santa, ma il quarto mediante \"via San Flaviano\" sbocca anche nella Piazza Duomo. Un ampio piazzale \u00e8 stato creato con la costruzione della villa comunale lungo il \"Corso Federico II\", presso il sito dell'antico convento di San Michele, dove oggi sorge il Palazzo dell'Emiciclo. Il quartiere \u00e8 circoscritto, lungo il perimetro murario, dalla \"Costa Masciarelli\" che s'interseca con \"via Fortebraccio\" all'altezza della chiesa della Madonna degli Angeli, poco pi\u00f9 sopra di Porta Bazzano. Successivamente, sempre proseguendo verso sud-est, il perimetro murario mediante \"costa Picenze\" (zona Porta Tione), ritorna verso il corso Federico, mediante \"via Rendina\", intersecandosi con \"viale Francesco Crispi\". Tale via, aperta nell'800, si congiunge con il \"viale Collemaggio\", che porta alla famosa basilica, e continua a sud fino a Porta Napoli.&lt;br&gt;Le vie principali all'interno del quarto sono \"via San Flaviano - via Grifo - via Guelfaglione - via San Michele - via Santa Giusta - Corso Federico II - Costa Masciarelli - Via Fortebraccio\".\nBlasonatura e stemma\nIl Quarto \u00e8 caratterizzato dal colore verde ed il suo stemma occupa il terzo quadrante del gonfalone cittadino.\nContado\nI castelli dell'antico contado sono:\nBagno e frazioni, Civita di Bagno, Bazzano, Beffi, Campana, Fagnano, Fossa, Goriano Valli, Monticchio, Ocre, Pianola, Rocca di Mezzo, Rocca di Cambio, Sant'Eusanio Forconese, Stiffe, Tione, Villa Sant'Angelo.\nQuarto di San Giovanni.\nQuarto \"amiternino\", fa riferimento al quadrante sud-occidentale della citt\u00e0.\nAl suo interno sorge Borgo Rivera, luogo originario della fondazione e l'unico dei castelli originari ad essere parte integrante della citt\u00e0. Il piccolo borgo, che si sviluppa lungo il costolone che va dal \"Colle San Giovanni\" a \"Porta Rivera\", alla destra del fiume Aterno, conserva intatto il suo sapore medievale ed ospita la monumentale fontana delle 99 cannelle, simbolico e misterioso omaggio alla nascita dell'Aquila. Questa zona era precedentemente chiamata \"Acculi\", o \"Acculae\", per l'abbondanza delle acque e probabilmente diede il nome all'intera citt\u00e0.\nIl Quarto comprende poi i dintorni occidentali di Piazza Duomo, in cui \u00e8 anche la trecentesca chiesa capoquarto di San Marciano che ha sostituito la distrutta chiesa di San Giovanni di Lucoli, da cui il nome del quartiere, e che si adagia in una caratteristica piazza triangolare con annesso fontanile, come da tradizione. Nella zona sono, inoltre, le \"Cancelle\", curiosi portali in pietra di origine rinascimentale a scopo commerciale formati da due aperture, una ad arco e rialzata per la vendita e una di fianco pi\u00f9 stretta e alta, chiamata erroneamente \"Porta del Morto\", per l'ingresso nelle abitazioni; un tempo poste direttamente su Piazza Duomo, le \"Cancelle\" vennero nel Novecento smontate e ricostruite poco dietro.\nLa parte pi\u00f9 occidentale del Quarto \u00e8 l'unica \"intra moenia\" a non aver subito un importante sviluppo urbanistico a scopo residenziale ed oggi ospita la stazione Centrale, alcuni insediamenti industriali e commerciali ed il polo direzionale del Tribunale di Giustizia.\nIl quartiere, lungo il perimetro murario a ovest, \u00e8 circoscritto dallo snodo principale di \"via XX Settembre\", che porta fino alle porte del nucleo moderno di Pile, all'incrocio con il viale Roma e la SS17. A ovest, mediante il Palazzo Arcivescovile, si affaccia su Piazza Duomo, mentre altre piazzette di rilievo sono Piazza San Marco (dove si affacciano la chiesa di Sant'Agostino e quella di San Marco), Piazza San Marciano (con la chiesa capoquartiere) e Piazza della Repubblica, dove si trova il Palazzo della Prefettura, danneggiato nel 2009.&lt;br&gt;Le strade principali del quartiere sono \"via Persichetti - viale San Francesco di Paola - via San Marciano - via delle Bone Novelle - via Cardinale e via Santa Chiara d'Acquili\". A nord il quartiere confina col rione di San Pietro mediante \"via Roio\". Nei pressi della stazione ferroviaria, lungo \"via Tancredi da Pentima\", sorge il Borgo Rivera dove si trova la famosa fontana delle 99 cannelle.\nBlasonatura e stemma\nIl Quarto \u00e8 caratterizzato dal colore oro ed il suo stemma occupa il quarto quadrante del gonfalone cittadino.\nContado\nI castelli dell'antico contado sono:\nBorgo Rivera, Contrada Cavalli, Civitatomassa, Lucoli, Rocca di Corno, fraz. di Antrodoco Roio e frazioni, Sassa e frazioni, Scoppito, Tornimparte, Vetoio, Vigliano.\nRidimensionamento amministrativo e le XII Circoscrizioni.\nNel corso del Novecento l'ordinamento amministrativo di L'Aquila (allora \"Aquila\") \u00e8 cambiato fino ad assumere la connotazione urbanistica dei giorni nostri. Innanzitutto, pur mantenendo i cosiddetti \"castelli\" del circondario aternino il legame affettivo e storico con i quattro principali quartieri del centro storico, i paesi pi\u00f9 popolosi come Arischia, Camarda, Roio o Lucoli erano dotati di un'amministrazione propria, in quanto comuni, mentre gli altri borghi dipendevano dal capoluogo o dagli stessi.&lt;br&gt;Una prima ripartizione territoriale era stata gi\u00e0 fatta nel 1806 da Giuseppe Bonaparte, quando Aquila divenne capoluogo di un distretto omonimo, incluso nel circondario di \"Abruzzo Ulteriore Secondo\".&lt;br&gt;Il circondario di Aquila aveva le ville di Coppito, Monticchio, Ocre e Roio, il circondario di Sassa aveva la sede amministrativa nel borgo Poggio Santa Maria, accorpando i centri di Lucoli, Preturo, Scoppito, Civitatomassa e Tornimparte. Infine il circondario di Pizzoli aveva le ville di San Vittorino, Arischia, Barete e Cagnano Amiterno.&lt;br&gt;Il distretto aquilano fu soppresso nel 1860 e all'Aquila passarono in possesso tutte le ville della conca meno Arischia, Bagno, Lucoli, Roio Piano, Sassa, Camarda, Paganica e Preturo, divenuti comuni autonomi.&lt;br&gt;Anche il borgo di Ocre, con sede amministrativa nel borgo di San Felice, divenne comune autonomo, e cos\u00ec fu anche per Pizzoli e Barete.\nLe cause che hanno portato alla creazione del progetto \"Grande Aquila\" sono da ricercarsi nella politica inaugurata in Abruzzo durante il ventennio, a partire dal 1923, volta all'accentramento amministrativo degli enti locali. Il ridimensionamento territoriale dei vecchi confini borbonici non avvenne solo nella zona aquilana, ma anche ad esempio nella costa adriatica, con la creazione del comune di Pescara nel 1927, che si dot\u00f2 di una provincia propria, prendendo territori degli ex circondari dell'Abruzzo Citra e Ultra I, come i territori di Penne, Citt\u00e0 Sant'Angelo e Loreto Aprutino. La zona aquilana perse la valle del Tirino fino a Bussi sul Tirino e il \"Circondario di Cittaducale\", soppresso e passato con tutti i suoi comuni alla neonata provincia di Rieti.&lt;br&gt;Con il Regio Decreto del 1927 ratificato dal podest\u00e0 Adelchi Serena, alcuni comuni autonomi furono soppressi e accorpati all'amministrazione dell'Aquila, suscitando forti polemiche, e il territorio della conca aquilana fu diviso in 12 Circoscrizioni, che comprendevano \"in primis\" la Circoscrizione I del centro storico, ossia quella storia dei quattro quartieri (Santa Giusta, Santa Maria, San pietro, San Marciano/San Giovanni).&lt;br&gt;Solamente Lucoli nel 1947 riusc\u00ec a tornare comune autonomo, con sede amministrativa nel borgo di Collimento.\nLe XII Circoscrizioni sono:"}
{"id": "2584505", "revid": "1776051", "url": "https://it.wikipedia.org/wiki?curid=2584505", "title": "Maurizio Laudi", "text": "Dedito, assieme a Marcello Maddalena, Giancarlo Caselli e Raffaele Guariniello, soprattutto alla lotta contro il terrorismo degli anni settanta ricordati come i cosiddetti anni di piombo, e in quella contro le mafie.\nBiografia.\nLaudi entra in magistratura nel 1974 nel capoluogo subalpino nemmeno trentenne, dopo aver compiuto gli studi presso il Liceo classico statale Vittorio Alfieri di Torino ed all'Universit\u00e0 per la facolt\u00e0 di Giurisprudenza. Verso gli inizi degli anni ottanta, per un breve periodo, \u00e8 a capo del \"pool\" Distrettuale Antimafia, compito che verr\u00e0 poi ricoperto successivamente da Maddalena e da Caselli. Laudi ricopre il ruolo di Giudice Istruttore, ma ricoprir\u00e0 negli ultimi anni della sua vita, esperienze da Procuratore Aggiunto a Torino dal 1998 sino al dicembre del 2007, occupandosi anche di eversione e criminalit\u00e0 organizzata non soltanto in questo periodo.\nNel gennaio 2008 Laudi lascia l'incarico di Procuratore Aggiunto di Torino, ricoperto sin dal 1998 e viene trasferito ad Asti, venendo nominato Procuratore della Repubblica grazie alla decisione da parte del \"plenum\" del Consiglio superiore della magistratura.\nIn ambito sportivo, Laudi ricopre quello di vicecapo dell'Ufficio Indagini della FIGC e nel 1995, viene nominato in congiunta dalla Lega Calcio e dalla Federcalcio, giudice Sportivo delle varie competizioni nazionali (quali i campionati di Serie A e Serie B e delle partite di Coppa Italia). Questo compito lo mantiene per ben 12 anni consecutivi, quando viene sostituito nell'ottobre del 2007 dal nuovo Giudice, l'avvocato Gianpaolo Tosel. Sempre in ambito calcistico, ha ricoperto importanti ruoli internazionali, specie all'interno dell'UEFA, essendo componente della Commissione Disciplinare.\n\u00c8 stato inoltre professore a contratto di diritto penale dello sport all'Universit\u00e0 degli Studi di Torino.\nScompare il 24 settembre 2009 a 61 anni a causa di un infarto."}
{"id": "2584507", "revid": "147489", "url": "https://it.wikipedia.org/wiki?curid=2584507", "title": "Mr Terrific", "text": ""}
{"id": "2584510", "revid": "1347902", "url": "https://it.wikipedia.org/wiki?curid=2584510", "title": "Ordine di Nachimov", "text": "L'Ordine di Nachimov () \u00e8 un'onorificenza dell'Unione Sovietica mantenuta dalla Federazione Russa dopo lo scioglimento dell'Unione.\nL'Ordine di Nachimov \u00e8 stata un'onorificenza della Marina Sovietica, ed \u00e8 attualmente un'onorificenza della Marina militare della Federazione Russa, istituita in memoria di Pavel Stepanovi\u010d Nachimov, che \u00e8 stato fra i pi\u00f9 famosi ammiragli della storia navale russa, ricordato come comandante della flotta e delle truppe russe nell'Assedio di Sebastopoli, in occasione del quale trov\u00f2 la morte, durante la Guerra di Crimea.\nDopo lo scioglimento dell'Unione Sovietica, l'Ordine venne mantenuto dalla Federazione Russa ed abolito in seguito, il 7 settembre 2010, per essere sostituito da un ordine omonimo.\nClassi.\nL'Ordine, articolato in due classi, venne istituito, durante la Seconda guerra mondiale, il 3 marzo 1944, insieme all'Ordine di U\u0161akov, cui \u00e8 secondo per importanza, ed \u00e8 equivalente nell'Armata Rossa, all'Ordine di Kutuzov.\nAssegnazione.\nFino al crollo dell'Unione Sovietica furono 82 le onorificenze di \"I Classe\" concesse, comprese quelle concesse a formazioni navali e 469 le onorificenze di \"II Classe\" concesse, comprese quelle concesse a due unit\u00e0 navali. L'Ordine \u00e8 stato mantenuto dalla Federazione Russa."}
{"id": "2584513", "revid": "124878793", "url": "https://it.wikipedia.org/wiki?curid=2584513", "title": "Marla Gibbs", "text": "Biografia.\nDopo un'apparizione non accreditata nel film \"Johnny lo svelto\" (1974), nel 1975 viene scelta per interpretare il ruolo di Florence, la sarcastica e scansafatiche domestica della sit-com \"I Jefferson\" (1975-1985), ruolo che le fa guadagnare una candidatura ai Golden Globe come miglior attrice non protagonista e cinque nomination agli Emmy Award.\nIl personaggio di Florence ottiene subito un ottimo riscontro tanto che nel 1981 i produttori creano lo spin-off \"Checking In\", serie televisiva concentrata sul personaggio di Florence, inedita in Italia perch\u00e9 terminata dopo quattro puntate.\nNel 1993 recita la parte della signora Reed nel film \"Meteor Man\". Tra il 1997 e il 1998 presta la voce al personaggio di Duchess in otto puntate della serie d'animazione \"\" e tra il 1998 e il 2002 interpreta Hattie Mae Hughley in \"Casa Hughley\". Come guest star partecipa alle serie \"Dawson's Creek\", \"Il tocco di un angelo\" e \"Cold Case\".\nApprezzata per il personaggio di Florence, \u00e8 tornata a rivestire tale ruolo in un episodio di \"Willy il principe di Bel-Air\" e \"House of Payne\". Nel 2005 ha partecipato ad un episodio della seconda stagione di \"Cold Case - Delitti irrisolti\".\nAmante della musica, dal 1981 al 1999 ha gestito un jazz club, il \"Marla's Memory Lane Jazz and Supper Club\", situato a South Los Angeles. Nel 2006 ha inciso un CD dal titolo \"It's Never Too Late\", contenente canzoni jazz."}
{"id": "2584515", "revid": "424533", "url": "https://it.wikipedia.org/wiki?curid=2584515", "title": "Castelluccio di Norcia", "text": ""}
{"id": "2584517", "revid": "1745361", "url": "https://it.wikipedia.org/wiki?curid=2584517", "title": "Lingua circassa", "text": ""}
{"id": "2584520", "revid": "287204", "url": "https://it.wikipedia.org/wiki?curid=2584520", "title": "Monte Lieto", "text": "Monte Lieto \u00e8 una montagna nelle Marche, in provincia di Macerata, nel parco nazionale dei Monti Sibillini, alto 1940 m s.l.m..\nLe pendici meridionali del monte fanno parte della provincia di Perugia.\nGeografia.\nMonte Lieto contribuisce a formare, insieme a Punta di Valloprare e Monte Pian Falcone, la vallata di Rapegna e Valloprare.\nPaesi vicini.\nI paesi pi\u00f9 vicini a Monte Lieto sono la Spina di Gualdo e Castelluccio di Norcia.\nPercorsi.\nMonte Lieto \u00e8 raggiungibile dalla Cona, da Punta di Valloprare, da Monte Pian Falcone e da Valloprare."}
{"id": "2584524", "revid": "3831", "url": "https://it.wikipedia.org/wiki?curid=2584524", "title": "Console de' Placiti", "text": ""}
{"id": "2584526", "revid": "46291", "url": "https://it.wikipedia.org/wiki?curid=2584526", "title": "Limonium bocconei", "text": "Il limonio di Boccone (\"Limonium bocconei\" ) \u00e8 una pianta appartenente alla famiglia delle Plumbaginaceae, endemica della Sicilia.\nL'epiteto specifico \u00e8 un omaggio al botanico palermitano Paolo Boccone.\nMorfologia.\n\u00c8 una pianta perenne camefita suffruticosa, con fusti eretti alti 20\u201340\u00a0cm che si ramificano dicotomicamente.\nLe foglie sono disposte a formare una rosetta basale e scompaiono al momento della fioritura.I fiori, raccolti in infiorescenze a pannocchia, hanno una corolla color lilla. Fiorisce in giugno-luglio.\nDistribuzione e habitat.\nSpecie endemica della Sicilia nord-occidentale e delle isole di Ustica, Levanzo, Favignana e Marettimo.\n\u00c8 una specie adattata a condizioni di alta salinit\u00e0 che popola le scogliere di natura calcareo-dolomitica."}
{"id": "2584531", "revid": "1645776", "url": "https://it.wikipedia.org/wiki?curid=2584531", "title": "Glass Houses (album)", "text": "Glass Houses \u00e8 un album di Billy Joel del 1979.\nPubblicato dall'etichetta discografica Columbia, raggiunger\u00e0 la vetta della classifica nella Billboard 200 e vi rimarr\u00e0 per 6 settimane ed in Canada per 7 settimane, la seconda posizione in Australia e Norvegia, la quarta in Austria, la sesta in Svezia, Giappone e Nuova Zelanda e la nona nel Regno Unito. Nel 1981 l'album vince il Grammy Award for Best Male Rock Vocal Performance.\nIl brano \"It's Still Rock N Roll To Me\" raggiunger\u00e0 il primo posto nei singoli in Canada per tre settimane e nella Billboard Hot 100 per due settimane ed il decimo posto in Australia.\nTutti i brani sono stati composti dallo stesso cantante e polistrumentista statunitense."}
{"id": "2584533", "revid": "1573940", "url": "https://it.wikipedia.org/wiki?curid=2584533", "title": "Malaysian Open", "text": "Il Malaysian Open \u00e8 stato un torneo di tennis professionistico che si disputa su campi di cemento indoor. Facente parte dell'ATP World Tour 250 series. Si \u00e8 giocato annualmente tra la fine di settembre, inizio ottobre al Bukit Jalil Sports Complex di Kuala Lumpur, Malaysia. Dal 2016 \u00e8 stato sostituito dal torneo di Chengdu."}
{"id": "2584534", "revid": "2110845", "url": "https://it.wikipedia.org/wiki?curid=2584534", "title": "Raymond Savignac", "text": "Con uno stile graficamente molto sintetico e colorato (che ricorda le illustrazioni per l'infanzia) e caratterizzato a livello retorico dall'impiego dell'umorismo, \n\u00e8 stato uno dei pi\u00f9 importanti cartellonisti pubblicitari francesi della seconda met\u00e0 del Novecento.\nBiografia.\nEsordi.\nSavignac abbandona la scuola all'et\u00e0 di 15 anni per intraprendere la carriera dell'artista. Intorno al 1922 debutta come disegnatore per la Compagnie des Transports Parisiens e collabora con Robert Lortac, autore di cartoni animati per la pubblicit\u00e0. Al contempo frequenta i corsi serali di disegno industriale.\nGrande ammiratore di Charlie Chaplin che in qualche modo influenzer\u00e0 il suo modo di far pubblicit\u00e0, sovente caratterizzato dall'uso di una miscela di umorismo e poesia.\nA partire dal 1928 ottiene alcune piccole commissioni e realizza vari manifesti. Lavora per Miramar, Hachard e M\u00e9tropole Publicit\u00e9.\nNel 1935 incontra quello che poi diventer\u00e0 uno dei suoi principali maestri, Cassandre, che gli commissiona un cartellone pubblicitario (\"Maria Grimal\" per Rocquefort, edito dalla Alliance Graphique). Grazie a Cassandre matura la concezione del manifesto come puro mezzo di comunicazione, dove il cartellonista deve avere semplicemente il ruolo di tramite tra il commerciante e il pubblico: un pubblicitario non deve \"emettere\" pubblicit\u00e0, ma la deve \"trasmettere\". Deve stabilire una comunicazione nel modo pi\u00f9 chiaro, potente e preciso possibile. Non \u00e8 richiesto il suo parere.\nTale collaborazione s'interromper\u00e0 qualche anno dopo, nel 1938, quando Cassandre partir\u00e0 per gli Stati Uniti.\nAllo scoppio della Seconda guerra mondiale Savignac viene arruolato e parte per Digione. Nel 1940 \u00e8 di rientro a Parigi, e l'anno successivo incontra il pubblicitario Robert Gu\u00e9rin, che gli permette di entrare in un consorzio istituito e diretto da Eug\u00e8ne Schueller (fondatore della L'Or\u00e9al).\nLa carriera di pubblicitario.\nDopo la guerra, nel 1948, Savignac incontra Bernard Villemot. Quest'ultimo, cartellonista pubblicitario affermato, lo invita a lavorare presso il suo studio. L'incontro con Villemot \u00e8 particolarmente importante perch\u00e9 \u00e8 in questo ambito che la carriera di pubblicitario di Savignac ha ufficialmente inizio. Disegna quella che successivamente rester\u00e0 una delle sue opere pi\u00f9 celebri, il manifesto per la saponetta \"Monsavon au Lait\" (1949).\nDurante la prima met\u00e0 degli anni cinquanta realizza molti lavori: per le vernici Astral, per i prodotti alimentari della Flor\u00e9a, per la lana d'Aoust, per i vini Cinzano, per l'Air Wick, per i materassi Tr\u00e9ca, e per le sigarette Gitanes. Espone opere a Parigi e ad Amburgo. Conia la definizione \"\u00abIl manifesto \u00e8 uno scandalo visivo\u00bb\".\nNel 1954 inaugura un proprio atelier a Parigi, in rue Volney. Viaggia in America.\nDurante la seconda met\u00e0 degli anni cinquanta cura l'immagine grafica e realizza manifesti per importanti quotidiani quali Il Giorno (1956) e il Times (1958). Realizza inoltre uno dei suoi poster pi\u00f9 celebri, quello per gli pneumatici Dunlop (1953 circa).\nTra i lavori pi\u00f9 importanti degli anni sessanta \u00e8 possibile citare quelli per SNCF, Maggi, Aspro e il manifesto per il festival del circo di Monaco. Vengono allestite mostre delle sue opere a New York, Parigi, Amiens e Montr\u00e9al. Realizza costumi e decorazioni per il teatro, nonch\u00e9 locandine per il cinema. Nel 1964 aderisce al Documenta 3.\nDivenuto uno dei pi\u00f9 importanti pubblicitari francesi, nel 1971 sposta la sede del proprio atelier da rue Volney a Villa Brune, e nel 1975 pubblica la propria autobiografia. Nel 1978 collabora col neonato Mus\u00e9e de l'Affiche di Parigi.\nA cavallo tra la fine degli anni settanta e l'inizio degli anni ottanta lascia Parigi per trasferirsi a Trouville-sur-Mer, cittadina sulla baia della Senna. Sempre in questo periodo realizza lavori per i rasoi Bic, per la Biblioth\u00e8que nationale de France, per il Secours Populaire Fran\u00e7ais, per la Citro\u00ebn e per altri ancora. \nDurante gli anni ottanta viene allestita la mostra \"Savignac au Mus\u00e9e de l'affiche\" e vengono esposte opere a Trouville, Fr\u00e9jus, Honfleur e Monaco di Baviera. Nel 1984 disegna il manifesto per la finale degli Europei di calcio.\nRealizza varie opere per la citt\u00e0 di Trouville, e nel 1993 la stessa citt\u00e0 dedica a Savignac una sala permanente nel museo locale (Villa Montebello).\nNel 1995 cura la campagna pubblicitaria per la Gendarmerie nationale.\nNella seconda met\u00e0 degli anni novanta vengono allestite varie mostre: la retrospettiva per il \"Mois du Graphisme\" a \u00c9chirolles, l'esposizione \"50 ans d'affiches\" a Montpellier, una mostra a Tel Aviv, e infine l'esposizione \"Savignac s'affiche \u00e0 Thionville Lumi\u00e8re\" nel 2000.\nNel 1998 Savignac realizza il manifesto per l'esposizione \"Toute la France, histoire de l'immigration en France au XX\u00e8me si\u00e8cle\" al museo di storia contemporanea-BDIC. Nel 1999 quello per l'esposizione \"la Corse \u00e0 Corte\".\nNell'anno 2000 viene presentato il premio \"Prix Savignac 2000, grand prix national de l'affiche culturelle\" nell'ambito della mostra \"le Tour du monde de l'affiche 2000\" a Boulogne-Billancourt.\nRaymond Savignac muore a Trouville-sur-Mer il 30 ottobre del 2002, all'et\u00e0 di 94 anni.\nLo stile.\nLe illustrazioni di Raymond Savignac sono contraddistinte da uno stile grafico sintetico e colorato. Egli vedeva nel disegno la spina dorsale dell\u2019illustrazione, e nel colore l\u2019elemento capace di rendere il tutto pi\u00f9 rigoroso e piacevole.\nIl prodotto \u00e8 il soggetto principale delle sue opere. I suoi disegni, caratterizzati da tratti semplici e lineari, che conferiscono dinamismo all\u2019interno del manifesto (come ad esempio nel poster per Perrier), sono finalizzati a ci\u00f2 che maggiormente interessa l\u2019artista durante la creazione di un\u2019opera: lo studio del significato e la sua reale efficacia. Fondendo dunque l\u2019accezione che egli ha del prodotto, la sua tecnica illustrativa e il forte marchio contenutistico, egli crea una conversazione rapida e significativa tra l\u2019opera creata e il pubblico.\nUno degli elementi pi\u00f9 caratterizzanti che accomuna tutte le opere di Savignac \u00e8 l\u2019utilizzo dello stile Naif. L\u2019artista infatti, come ha sempre dichiarato, \u00e8 stato un autodidatta, dunque la sua arte \u00e8 lontana da ogni forma di accademismo.\nPer quanto riguarda il carattere tipografico, esso \u00e8 un elemento utilizzato con moderazione da Savignac, il quale privilegia l\u2019uso di font semplici studiandone i pieni e vuoti affinch\u00e9 si crei un'armonia tra il disegno e la parola.\nNelle sue tavole si possono ritrovare le influenze sia di artisti noti come Picasso, Derain e Matisse, sia di illustratori famosi durante la giovent\u00f9 di Savignac, come Cassandre, Charles Loupot, Jean Carlu, Leonetto Cappiello."}
{"id": "2584536", "revid": "131358", "url": "https://it.wikipedia.org/wiki?curid=2584536", "title": "Cork City F.C.", "text": ""}
{"id": "2584544", "revid": "110157", "url": "https://it.wikipedia.org/wiki?curid=2584544", "title": "The Unforgettable Fire Tour", "text": "L'Unforgettable Fire Tour \u00e8 l'ottavo tour mondiale della rock band irlandese degli U2 che si \u00e8 svolto tra il 1984 e il 1985 in seguito all'uscita dell'album \"The Unforgettable Fire\".\nTappe.\nIl tour, composto da sei leg, ha avuto inizio il 29 agosto 1984 al Town Hall Auditorium di Christchurch in Nuova Zelanda. Giunti in quest'ultimo Paese e in Australia per la prima volta, gli U2 erano molto pi\u00f9 popolari di quanto non si aspettassero. La seconda e la quarta leg ha toccato le arene dell'Europa mentre nella terza e nella quinta la band ha suonato nel Nord America. Come gi\u00e0 accaduto in alcuni tour precedenti, nell'ultima leg gli U2 hanno partecipato al European Summer Festivals, che comprendeva l'apparizione al Live Aid del 13 luglio 1985. Specialmente durante le date americane, la band irlandese ha suonato nelle arene, spesso per molte date consecutive nella stessa citt\u00e0, segno evidente della loro crescente popolarit\u00e0.\nCome tutti i tour a partire dal 1983, il palco fu progettato da Willie Williams. Sia il palco stesso che le luci erano molto semplici e austere, per la maggior parte bianche.\nI Red Rockers e Lone Justice fecero da supporto alla band per le date della quinta leg.\nL'esibizione al Live Aid.\nGli U2 si esibirono assieme ai pi\u00f9 grandi artisti dell'epoca per il \"Live Aid\" di Londra. In questa occasione eseguirono \"Sunday Bloody Sunday\" e un'epica versione di \"Bad\", durata oltre 12 minuti in cui Bono scese ripetutamente dal palco per andare tra il pubblico. Il leader degli U2 improvvis\u00f2 anche un balletto che divenne il simbolo dello stesso \"Live Aid\".\nTappe in Italia.\nL'Unforgettable Fire Tour fu il primo degli U2 in Italia. Le localit\u00e0 prescelte per l'evento furono Milano, al vecchio Palasport di San Siro (4 febbraio), e Bologna (5/6 febbraio, Teatro Tenda). A causa della nevicata del gennaio 1985, il tetto dell'arena di Milano croll\u00f2, il che caus\u00f2 lo spostamento del concerto del 4 febbraio 1985 in una tensostruttura costruita in sostituzione del Palasport a pochi metri di distanza, in un'area a ridosso della stazione degli autobus e della metropolitana di Lampugnano (successivamente, tale struttura divenne prima PalaTrussardi, infine Palasharp)."}
{"id": "2584545", "revid": "93335", "url": "https://it.wikipedia.org/wiki?curid=2584545", "title": "Unforgettable Fire Tour", "text": ""}
{"id": "2584550", "revid": "466539", "url": "https://it.wikipedia.org/wiki?curid=2584550", "title": "Roberto Rosso (terrorista)", "text": " Militante dell'organizzazione armata Prima Linea, Rosso appartenne al gruppo fondatore dell'organizzazione armata e viene considerato l'ispiratore ideologico della formazione. \nBiografia.\nProveniente da un ambiente familiare laico e progressista, frequent\u00f2 con profitto il liceo e la Giovent\u00f9 Studentesca di don Giussani, prima di approdare alla lotta armata. Nei mesi di aprile e maggio 1977 a San Michele a Torri, presso Firenze costitu\u00ec il \u201ccomando nazionale\u201d di Prima Linea insieme a Sergio Segio, Marco Donat Cattin, e Bruno La Ronga. Venne arrestato il 4 dicembre 1980 nell'ambito di una serie di azioni di polizia estese a livello nazionale, e successivamente recluso nel carcere di Torino. Dopo aver messo in discussione il suo precedente approccio ideologico alla questione politica nazionale, che port\u00f2 alla fondazione di Prima Linea e alle relative attivit\u00e0 eversive, rinnega il suo passato terrorista e assieme ad altri ex-aderenti si iscrive, nel 1987, al Partito Radicale."}
{"id": "2584551", "revid": "339392", "url": "https://it.wikipedia.org/wiki?curid=2584551", "title": "Giovan Luigi Pascale", "text": ""}
{"id": "2584552", "revid": "56620", "url": "https://it.wikipedia.org/wiki?curid=2584552", "title": "Mezzi Po", "text": "Mezzi Po (\"Mes P\u00f2\" in piemontese) \u00e8 una frazione rurale di Settimo Torinese, dalla quale dista 5,2 chilometri.\nSorge a 188 metri sul livello del mare, nelle campagne a nord-est del comune d'appartenenza.\nVi risiedono circa 500 abitanti.\nConfina a sud con l'abitato di Settimo, a est con il territorio comunale di Volpiano, a nord con quel di Brandizzo e, a est, il fiume Po la cinge dividendola dai paesi di Castiglione Torinese e Gassino, in linea d'aria molto vicini.\nLa frazione ha fatto parte del comune di Gassino fino al 1957, anno in cui l'allora presidente della repubblica Giovanni Gronchi concesse a Settimo Torinese il titolo di citt\u00e0 assegnandole, su richiesta dei mezzesi, la frazione, a causa della mancanza di collegamenti con il comune di Gassino.\nAd oggi per\u00f2, la distanza stradale tra Mezzi Po e il vecchio capoluogo Gassino, che era di circa 10 chilometri, per mancanza di ponti o attraversamenti sul fiume Po, si \u00e8 ridotta notevolmente con la costruzione tra il 2007 e il 2009 di un nuovo ponte di 14 campate e lungo circa 2800 metri, che collega Il comune di Gassino alla frazione di Mezzi Po e al comune di Brandizzo, dando inoltre un acceso molto pi\u00f9 veloce alla bretella autostradale A4 (Uscita autostradale Volpiano Sud-Brandizzo Ovest).\nIl ponte prende il nome di \"Ponte Gassino\". \nIn linea d'aria i chilometri si riducono a 1,5-2.\nNella frazione \u00e8 presente un piccolo lago artificiale denominato \"\"Verdelago\",\" usato per la pesca sportiva e molto frequentato."}
{"id": "2584558", "revid": "1632387", "url": "https://it.wikipedia.org/wiki?curid=2584558", "title": "River of Dreams (Billy Joel)", "text": "River of Dreams \u00e8 il dodicesimo album di Billy Joel, pubblicato dall'etichetta discografica CBS il 10 agosto 1993.\nHa raggiunto il primo posto nelle classifiche di vendita di Australia e Stati Uniti, dove ha vinto 5 dischi di platino con oltre 5 milioni di copie acquistate.\nTutti i brani sono stati composti dallo stesso cantante e polistrumentista statunitense."}
{"id": "2584561", "revid": "1793900", "url": "https://it.wikipedia.org/wiki?curid=2584561", "title": "Cratere Couture", "text": "Il Cratere Couture \u00e8 un lago situato nel nord del Qu\u00e9bec, in Canada.\nGran parte del lago copre un cratere d'impatto del diametro di circa 8\u00a0km. L'et\u00e0 del cratere \u00e8 stata stimata dai 430 ai 25 milioni di anni (il che lo pone in et\u00e0 siluriana)."}
{"id": "2584569", "revid": "287204", "url": "https://it.wikipedia.org/wiki?curid=2584569", "title": "Taliparamba", "text": " \nTaliparamba (o Tullipurmbu, Talipparamba) \u00e8 una suddivisione dell'India, classificata come \"municipality\", di 67.441 abitanti, situata nel distretto di Kannur, nello stato federato del Kerala. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 12\u00b0 3' 0 N e 75\u00b0 20' 60 E e ha un'altitudine di 55 .\nSociet\u00e0.\nEvoluzione demografica.\nAl censimento del 2001 la popolazione di Taliparamba assommava a 67.441 persone, delle quali 32.511 maschi e 34.930 femmine. I bambini di et\u00e0 inferiore o uguale ai sei anni assommavano a 7.830, dei quali 3.924 maschi e 3.906 femmine. Infine, coloro che erano in grado di saper almeno leggere e scrivere erano 55.088, dei quali 27.721 maschi e 27.367 femmine."}
{"id": "2584571", "revid": "729019", "url": "https://it.wikipedia.org/wiki?curid=2584571", "title": "Nazionale di pallacanestro femminile dell'Unione Sovietica", "text": "La nazionale di pallacanestro femminile dell'Unione Sovietica, selezione delle migliori giocatrici di pallacanestro di nazionalit\u00e0 sovietica, ha rappresentato l'Unione Sovietica nelle competizioni internazionali femminili di pallacanestro organizzate dalla FIBA, dal 1935 al 1991, anno della dissoluzione dello Stato.\nStoria.\nAffiliata alla FIBA sin dal 1935, ha ottenuto la sua prima vittoria ai Campionati Europei 1950.\n\u00c8 stata la dominatrice incontrastata delle competizioni europee (21 vittorie su 22 partecipazioni agli europei) e si divide la supremazia in ambito mondiale con la nazionale statunitense.\nSi \u00e8 dissolta nel 1991 e ha partecipato alle Olimpiadi di Barcellona 1992 come \"squadra unificata\", rappresentante cio\u00e8 le repubbliche affiliate alla Comunit\u00e0 degli Stati Indipendenti."}
{"id": "2584572", "revid": "116944", "url": "https://it.wikipedia.org/wiki?curid=2584572", "title": "Stemma di Acireale", "text": ""}
{"id": "2584573", "revid": "2030349", "url": "https://it.wikipedia.org/wiki?curid=2584573", "title": "Juan Corzo", "text": "Biografia.\nNato in Spagna, all'et\u00e0 di 14 anni si trasfer\u00ec a Cuba, stabilendosi a L'Avana. \nVinse cinque volte il Campionato cubano di scacchi (1898, 1902, 1907, 1912, 1918).\nIn novembre-dicembre 1901 disput\u00f2 un match di 12 partite col tredicenne Jos\u00e9 Ra\u00fal Capablanca per il titolo cubano, perdendo +3 \u20134 =6.\nFond\u00f2 assieme a Capablanca la \"Federaci\u00f3n Nacional de Ajedrez de Cuba\" e fu per molti anni editore della rivista \"Capablanca's Chess Magazine\"."}
{"id": "2584574", "revid": "287204", "url": "https://it.wikipedia.org/wiki?curid=2584574", "title": "Thalassery", "text": " \nThalassery (o Tellicherry, Tellichery, Tellicherri, Talasseri) \u00e8 una suddivisione dell'India, classificata come \"municipality\", di 99.386 abitanti, situata nel distretto di Kannur, nello stato federato del Kerala. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 11\u00b0 45' 0 N e 75\u00b0 31' 60 E e ha un'altitudine di 12 .\nSociet\u00e0.\nEvoluzione demografica.\nAl censimento del 2001 la popolazione di Thalassery assommava a 99.386 persone, delle quali 46.767 maschi e 52.619 femmine. I bambini di et\u00e0 inferiore o uguale ai sei anni assommavano a 10.265, dei quali 5.278 maschi e 4.987 femmine. Infine, coloro che erano in grado di saper almeno leggere e scrivere erano 85.465, dei quali 40.442 maschi e 45.023 femmine."}
{"id": "2584578", "revid": "287204", "url": "https://it.wikipedia.org/wiki?curid=2584578", "title": "Thrippunithura", "text": " \nThrippunithura (o Tripunittura, Tripunnittara) \u00e8 una suddivisione dell'India, classificata come \"municipality\", di 59.881 abitanti, situata nel distretto di Ernakulam, nello stato federato del Kerala. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 9\u00b0 56' 60 N e 76\u00b0 20' 60 E e ha un'altitudine di 2 .\nSociet\u00e0.\nEvoluzione demografica.\nAl censimento del 2001 la popolazione di Thrippunithura assommava a 59.881 persone, delle quali 29.508 maschi e 30.373 femmine. I bambini di et\u00e0 inferiore o uguale ai sei anni assommavano a 5.790, dei quali 2.978 maschi e 2.812 femmine. Infine, coloro che erano in grado di saper almeno leggere e scrivere erano 52.162, dei quali 26.083 maschi e 26.079 femmine."}
{"id": "2584580", "revid": "287204", "url": "https://it.wikipedia.org/wiki?curid=2584580", "title": "Tirur", "text": " \nTirur \u00e8 una suddivisione dell'India, classificata come \"municipality\", di 53.650 abitanti, situata nel distretto di Malappuram, nello stato federato del Kerala. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 10\u00b0 54' 0 N e 75\u00b0 55' 0 E e ha un'altitudine di 1 .\nSociet\u00e0.\nEvoluzione demografica.\nAl censimento del 2001 la popolazione di Tirur assommava a 53.650 persone, delle quali 25.903 maschi e 27.747 femmine. I bambini di et\u00e0 inferiore o uguale ai sei anni assommavano a 7.263, dei quali 3.785 maschi e 3.478 femmine. Infine, coloro che erano in grado di saper almeno leggere e scrivere erano 42.796, dei quali 21.055 maschi e 21.741 femmine."}
{"id": "2584581", "revid": "7050", "url": "https://it.wikipedia.org/wiki?curid=2584581", "title": "Hanna Hilton", "text": ""}
{"id": "2584582", "revid": "1543377", "url": "https://it.wikipedia.org/wiki?curid=2584582", "title": "Vadakara", "text": " \nVadakara \u00e8 una suddivisione dell'India, classificata come \"municipality\", di 75.740 abitanti, situata nel distretto di Kozhikode, nello stato federato del Kerala. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 11\u00b0 35' 57 N e 75\u00b0 34' 52 E.\nSociet\u00e0.\nEvoluzione demografica.\nAl censimento del 2001 la popolazione di Vadakara assommava a 75.740 persone, delle quali 36.457 maschi e 39.283 femmine. I bambini di et\u00e0 inferiore o uguale ai sei anni assommavano a 8.572, dei quali 4.336 maschi e 4.236 femmine. Infine, coloro che erano in grado di saper almeno leggere e scrivere erano 62.531, dei quali 30.987 maschi e 31.544 femmine."}
{"id": "2584585", "revid": "2121138", "url": "https://it.wikipedia.org/wiki?curid=2584585", "title": "Vaikom", "text": " \nVaikom (o Vaikam) \u00e8 una suddivisione dell'India, classificata come \"municipality\", di 22.637 abitanti, situata nel distretto di Kottayam, nello stato federato del Kerala. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 9\u00b0 46' 0 N e 76\u00b0 24' 0 E e ha un'altitudine di 2 .\nSociet\u00e0.\nEvoluzione demografica.\nAl censimento del 2001 la popolazione di Vaikom assommava a 22.637 persone, delle quali 10.955 maschi e 11.682 femmine. I bambini di et\u00e0 inferiore o uguale ai sei anni assommavano a 2.165, dei quali 1.089 maschi e 1.076 femmine. Infine, coloro che erano in grado di saper almeno leggere e scrivere erano 19.422, dei quali 9.620 maschi e 9.802 femmine."}
{"id": "2584588", "revid": "287204", "url": "https://it.wikipedia.org/wiki?curid=2584588", "title": "Valapattanam", "text": " \nValapattanam (o Beliapatanam, Valarpattanam, Baliapatam, Azhikal, Azhikkal) \u00e8 una suddivisione dell'India, classificata come \"census town\", di 8.369 abitanti, situata nel distretto di Kannur, nello stato federato del Kerala. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 11\u00b0 54' 0 N e 75\u00b0 22' 0 E e ha un'altitudine di 5 .\nSociet\u00e0.\nEvoluzione demografica.\nAl censimento del 2001 la popolazione di Valapattanam assommava a 8.369 persone, delle quali 4.154 maschi e 4.215 femmine. I bambini di et\u00e0 inferiore o uguale ai sei anni assommavano a 1.209, dei quali 608 maschi e 601 femmine. Infine, coloro che erano in grado di saper almeno leggere e scrivere erano 6.770, dei quali 3.441 maschi e 3.329 femmine."}
{"id": "2584589", "revid": "287204", "url": "https://it.wikipedia.org/wiki?curid=2584589", "title": "Pensacola Tornados", "text": "Pensacola Tornados \u00e8 il nome di due diverse societ\u00e0 di pallacanestro di Pensacola, in Florida. Entrambe hanno militato nella Continental Basketball Association."}
{"id": "2584590", "revid": "337866", "url": "https://it.wikipedia.org/wiki?curid=2584590", "title": "Pensacola Tornados (1985-1986)", "text": ""}
{"id": "2584591", "revid": "287204", "url": "https://it.wikipedia.org/wiki?curid=2584591", "title": "Varkala", "text": " \nVarkala (o Varkkallai) \u00e8 una suddivisione dell'India, classificata come \"municipality\", di 42.273 abitanti, situata nel distretto di Thiruvananthapuram, nello stato federato del Kerala. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 8\u00b0 43' 60 N e 76\u00b0 43' 0 E al livello del mare.\nSociet\u00e0.\nEvoluzione demografica.\nAl censimento del 2001 la popolazione di Varkala assommava a 42.273 persone, delle quali 20.784 maschi e 21.489 femmine. I bambini di et\u00e0 inferiore o uguale ai sei anni assommavano a 4.725, dei quali 2.378 maschi e 2.347 femmine. Infine, coloro che erano in grado di saper almeno leggere e scrivere erano 32.959, dei quali 15.903 maschi e 17.056 femmine."}
{"id": "2584592", "revid": "149466", "url": "https://it.wikipedia.org/wiki?curid=2584592", "title": "Galterius Cancellarius", "text": ""}
{"id": "2584596", "revid": "149485", "url": "https://it.wikipedia.org/wiki?curid=2584596", "title": "Toronto Tornados", "text": ""}
{"id": "2584598", "revid": "834", "url": "https://it.wikipedia.org/wiki?curid=2584598", "title": "Jacksonville Jets", "text": ""}
{"id": "2584601", "revid": "337866", "url": "https://it.wikipedia.org/wiki?curid=2584601", "title": "Mississippi Jets", "text": ""}
{"id": "2584602", "revid": "337866", "url": "https://it.wikipedia.org/wiki?curid=2584602", "title": "Wichita Falls Texans", "text": ""}
{"id": "2584603", "revid": "834", "url": "https://it.wikipedia.org/wiki?curid=2584603", "title": "Chicago Rockers", "text": ""}
{"id": "2584612", "revid": "1543377", "url": "https://it.wikipedia.org/wiki?curid=2584612", "title": "Oust (fiume)", "text": "L'Oust (in bretone: \"Oud\") \u00e8 un fiume francese di 137,2 (o 155) km, che scorre interamente in Bretagna (Francia nord-occidentale), tra il dipartimento delle C\u00f4tes-d'Armor, dove nasce ai piedi della cima del Kerchouan (Monts d'Arr\u00e9e) nei pressi di Le Haut-Corlay (comune di Corlay), il dipartimento del Morbihan e il dipartimento dell'Ille-et-Vilaine, dove si getta nel fiume Vilaine, di cui costituisce il principale affluente, nei pressi di Saint-Jean-la-Poterie, vicino a Redon (al confine tra Ille-et-Vilaine, Morbihan e Loira Atlantica).\nI suoi affluenti sono: il Claie, l'Arz (affluenti di destra), il Li\u00e9, il Ninian e l'Aff (affluenti di sinistra).\nTra le principali citt\u00e0 attraversate dal fiume Oust, vi sono: Loud\u00e9ac, Uzel (C\u00f4tes-d'Armor), Gueltas, Rohan, Josselin, Plo\u00ebrmel, Malestroit (Morbihan) e Redon (Ille-et-Vilaine). \nIn totale, i comuni attraversati dall'Oust sono 49.\nIl fiume \u00e8 navigabile nel tratto tra Rohan e Redon, dove costituisce una parte del Canale Nantes-Brest (\"Canal de Nantes \u00e0 Brest\").\nEtimologia.\nIl nome del fiume deriva dal bretone \"An Oud\", a sua volta derivato probabilmente al termine pre-celtico \"olt\", che significa \"quello in alto\", con riferimento probabilmente alla posizione geografico dell'Oust rispetto al fiume Vilaine, fiume di cui \u00e8 affluente.\nAltri nomi di fiumi con quest'origine etimologica son il Lot e l'Odon in Francia e l'Olt in Romania.\nFlora e fauna.\nLungo il fiume Oust, si trovano piante quali: il faggio, il castagno, il nocciolo, l'acero, il sambuco, il pino marittimo, ecc.\nNel fiume si trovano normalmente pesci quali la carpa, il luccio, il pesce persico, il lucioperca, ecc.\nSi possono inoltre trovare pesci migratori quali il salmone, la trota di mare, l'anguilla, ecc."}
{"id": "2584618", "revid": "1543377", "url": "https://it.wikipedia.org/wiki?curid=2584618", "title": "Ordine della Stella d'India", "text": "Il Molto Esaltato Ordine della Stella d'India \u00e8 un ordine cavalleresco fondato dalla Regina Vittoria nel 1861 in quanto Imperatrice d'India. L'Ordine includeva i membri suddivisi in tre classi:\nL'ordine \u00e8 formalmente cessato dalla dichiarazione d'indipendenza dell'India nel 1947.\nIl motto dell'Ordine \u00e8 \"Heaven's light our guide.\" (\"La luce del paradiso ci sia guida\"). La \"Stella d'India\", emblema dell'ordine, \u00e8 anche presente nella bandiera personale del Vicer\u00e9 d'India.\nStoria.\nDopo molti anni in cui il dominio britannico si era ormai radicato in India, il governo centrale di Londra decise di creare un nuovo ordine cavalleresco da destinare ai benemeriti di questa importante colonia. Le onorificenze avrebbero dovuto essere concesse, oltre che agli ufficiali britannici di stanza in India, anche ai principi e ai capi locali. Il 25 giugno 1861, la Regina Vittoria proclam\u00f2 la fondazione dell'ordine con questo discorso d'apertura alla cerimonia ufficiale:\nI primi cavalieri nominati furono:\nLe nomine dell'Ordine terminarono ufficialmente il 14 agosto 1947 anche se esso non venne mai formalmente abolito e la regina Elisabetta II d'Inghilterra, che succedette a suo padre Giorgio VI nel 1952, lo lasci\u00f2 quiescente, rimanendo sovrana dell'Ordine sino ai giorni nostri, dal momento che pochissimi sono gli insigniti dell'Ordine rimasti in vita.\nComposizione.\nIl sovrano inglese era ed \u00e8 capo sovrano dell'Ordine, mentre la posizione di Gran Maestro veniva detenuta \"ex officio\" dal Vicer\u00e9 d'India che risiedeva direttamente nella colonia. Quando l'ordine venne fondato nel 1861, vi era un'unica classe di Cavalieri Compagni, che venne espansa a partire dal 1866 con l'aggiunta di altre due classi. I membri della prima classe dell'Ordine divennero noti col nome di \"Cavaliere di Gran Croce\", nome cambiato poi in Cavaliere Gran Commendatore per non offendere gli insigniti indiani che non erano di religione cristiana.\nI Vicer\u00e9 e gli alti ufficiali, come del resto coloro che servivano nel dipartimento del Segretariato di Stato d'India per almeno trent'anni, potevano aspirare ad una nomina nell'ordine, cos\u00ec come i principi indiani regnanti nei piccoli stati che componevano l'Impero Indiano sottoposto al governo inglese. I capi delle citt\u00e0 pi\u00f9 importanti venivano quasi sempre insigniti della massima onorificenza in segno di fiducia del governo inglese verso i locali.\nAnche governanti di altre nazioni in Asia e nel Medio Oriente (tra i quali si includeva l'Emiro del Kuwait, i Maharaja della dinastia Rana, i Chediv\u00e8 d'Egitto, i Re del Bhutan e i governanti di Zanzibar, Bahrain ed Oman) potevano essere inclusi nell'Ordine.\nAnche le donne erano ammesse a questa onorificenza, venendo ammesse con il grado di \"Cavalieri\", cambiato poi in \"Dame\". La prima donna ad esservi ammessa fu Nawab Sikandar Begum Sahiba, Nawab Begum di Bhopal. L'Ordine era vietato alle donne di reggenti di stati, ma nel 1911 lo statuto fece uno strappo alla regola per la regina Maria del Regno Unito.\nVesti e insegne.\nI membri dell'Ordine indossavano costumi elaborati e compositi:\nNelle occasioni meno solenni, la divisa era pi\u00f9 semplice:\nCome si \u00e8 gi\u00e0 detto, a differenza della maggior parte degli ordini cavallereschi inglesi tradizionali, l'Ordine non riportava il simbolo della croce per non offendere la religione induista praticata da molti degli insigniti."}
{"id": "2584620", "revid": "287204", "url": "https://it.wikipedia.org/wiki?curid=2584620", "title": "Thiruvalla", "text": " \nThiruvalla \u00e8 una suddivisione dell'India, classificata come \"municipality\", di 56.828 abitanti, situata nel distretto di Pathanamthitta, nello stato federato del Kerala. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 9\u00b0 23' 03 N e 76\u00b0 34' 09 E.\nSociet\u00e0.\nEvoluzione demografica.\nAl censimento del 2001 la popolazione di Thiruvalla assommava a 56.828 persone, delle quali 27.091 maschi e 29.737 femmine. I bambini di et\u00e0 inferiore o uguale ai sei anni assommavano a 5.569, dei quali 2.831 maschi e 2.738 femmine. Infine, coloro che erano in grado di saper almeno leggere e scrivere erano 49.852, dei quali 23.829 maschi e 26.023 femmine."}
{"id": "2584629", "revid": "287204", "url": "https://it.wikipedia.org/wiki?curid=2584629", "title": "Thaikkad", "text": " \nThaikkad \u00e8 una suddivisione dell'India, classificata come \"census town\", di 7.749 abitanti, situata nel distretto di Thrissur, nello stato federato del Kerala. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 10\u00b0 36' 02 N e 76\u00b0 03' 59 E.\nSociet\u00e0.\nEvoluzione demografica.\nAl censimento del 2001 la popolazione di Thaikkad assommava a 7.749 persone, delle quali 3.629 maschi e 4.120 femmine. I bambini di et\u00e0 inferiore o uguale ai sei anni assommavano a 792, dei quali 421 maschi e 371 femmine. Infine, coloro che erano in grado di saper almeno leggere e scrivere erano 6.665, dei quali 3.128 maschi e 3.537 femmine."}
{"id": "2584632", "revid": "1568601", "url": "https://it.wikipedia.org/wiki?curid=2584632", "title": "Cratere La Moinerie", "text": "La Moinerie \u00e8 un cratere d'impatto del Qu\u00e9bec, in Canada. \nIl suo diametro misura circa 8\u00a0km e la sua et\u00e0 \u00e8 stimata a 400 \u00b1 50 milioni di anni (periodo Siluriano o Devoniano). Attualmente, il cratere forma un bacino lacustre denominato \"Lac La Moinerie\". I ghiacciai hanno modificato, nel corso del tempo, gran parte della conformazione fisica originaria, compreso il cratere principale."}
{"id": "2584651", "revid": "287204", "url": "https://it.wikipedia.org/wiki?curid=2584651", "title": "Varappuzha", "text": " \nVarappuzha \u00e8 una suddivisione dell'India, classificata come \"census town\", di 24.516 abitanti, situata nel distretto di Ernakulam, nello stato federato del Kerala. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 10\u00b0 05' 57 N e 76\u00b0 15' 55 E.\nSociet\u00e0.\nEvoluzione demografica.\nAl censimento del 2001 la popolazione di Varappuzha assommava a 24.516 persone, delle quali 11.812 maschi e 12.704 femmine. I bambini di et\u00e0 inferiore o uguale ai sei anni assommavano a 2.639, dei quali 1.373 maschi e 1.266 femmine. Infine, coloro che erano in grado di saper almeno leggere e scrivere erano 20.665, dei quali 10.096 maschi e 10.569 femmine."}
{"id": "2584652", "revid": "1851848", "url": "https://it.wikipedia.org/wiki?curid=2584652", "title": "Henk Lakeman", "text": "Carriera.\nProfessionista dal 1942 al 1954, Lakeman fu attivo sia su strada che su pista. Su strada, la sua vittoria pi\u00f9 importante fu la classifica generale nel Giro dei Paesi Bassi 1950. Su pista, Lakeman \u00e8 ricordato soprattutto per aver partecipato a 21 Sei giorni, quasi sempre con Cor Bakker, vincendone una a Barcellona nel 1952.\nFu soprannominato \"De Zingende Wielrenner\" (\"Il Ciclista Cantante\") per la sua partecipazione ad alcune operette e ad un \"Tour de Chant\" in radio.\nMor\u00ec nel 1975 all'et\u00e0 di 53 anni a causa di un'insufficienza cardiaca."}
{"id": "2584656", "revid": "1192245", "url": "https://it.wikipedia.org/wiki?curid=2584656", "title": "Corral de comedias", "text": "In Spagna, un Corral de comedias (plurale: Corrales) \u00e8 un sito teatrale permanente, allestito nei cortili dei palazzi o degli ospedali pubblici. Questi siti fecero la loro comparsa verso la fine del XVI secolo ,contemporaneamente a quelli elisabettiani. Il Corral de la Cruz, identificato come primo teatro stabile spagnolo, sorse a Madrid nel 1579. Inizialmente i corrales madrileni erano gestiti dalle confraternite che si occupavano della cura dei malati e dei poveri e che raccoglievano i fondi attraverso le rappresentazioni. Dal 1615 le confraternite iniziarono a vendere la gestione a degli impresari finch\u00e9 nel 1638 il controllo delle strutture pass\u00f2 alle autorit\u00e0 municipali che continuarono ad affittarle a impresari privati, nominando due commissari per sovergliarne il funzionamento.\nStruttura.\nI \"corrales\" non avevano una struttura uniforme, tuttavia presentavano caratteristiche comuni. Quasi tutti erano allestiti in un cortile di forma quadrata o rettangolare (unico di forma ovale era il Corral de la Monteira, costruito a Siviglia nel 1626). Lo spazio centrale, o patio,\" era destinato agli spettatori che assistevano allo spettacolo in piedi; fino al XVIII secolo esso veniva lasciato scoperto e solo in rari casi riparato da un tetto. Verso la met\u00e0 del Seicento furono disposti davanti al palco (separati con ringhiere dal patio) dei taburetes,\" delle file di sgabelli o panche. Lungo i due lati pi\u00f9 lungi del patio erano erette delle file di gradinate, le gradas,\" protette da delle tettoie e separate dalla parte centrale con delle ringhiere. All'estremit\u00e0 opposta al palcoscenico si trovava il banco per i rinfreschi e sopra stava la galleria riservata alle donne (la cazuela). A sua volta la cazuela era sovrastata da altre due gallerie: una divisa in palchi che spettava alle autorit\u00e0 municipali e ai nobili, l'altra divisa in una tertulia (\"galleria dove risiedevano gli intellettuali e gli ecclesiastici\")\" e una seconda cazuela. Molte delle finestre delle case che recintavano il patio (aposentos) erano utilizzate come palchi privati e le finestre dei piani superiori spesso venivano chiuse per evitare che si introducessero persone senza aver pagato il biglietto.\nUno dei pi\u00f9 importanti \u00e8 il \"Corral de Almagro\", nella comunit\u00e0 autonoma di Castiglia-La Mancia. Durante questo periodo, il teatro acquista un'importanza straordinaria nella penisola iberica, con autori importanti come Lope de Vega, Juan P\u00e9rez de Montalb\u00e1n, Tirso de Molina e Pedro Calder\u00f3n de la Barca. Fecero la loro comparsa nuove forme di rappresentazione scenica. Tutte le opere teatrali erano genericamente chiamate commedia, anche se appartenevano ai tre generi canonici: tragedia, dramma e commedia stessa. "}
{"id": "2584657", "revid": "1442080", "url": "https://it.wikipedia.org/wiki?curid=2584657", "title": "Cagiva Alazzurra", "text": "L'Alazzurra \u00e8 una motocicletta costruita dalla Cagiva dal 1984 al 1986.\nDescrizione.\nPrima quattro tempi di casa Cagiva, l'Alazzurra (il nome riprendeva quello di una Aermacchi 250\u00a0cm\u00b3 degli anni sessanta) era il frutto di un accordo tra Cagiva e Ducati per la fornitura di motori, preludio all'acquisto da parte della Casa varesina dell'azienda bolognese. La base meccanica derivava da quella della Ducati TL, versione turistica della Pantah, venduta a partire dal 1982 e rivelatasi un fiasco commerciale a causa della sua estetica.\nPresentata al Salone di Milano 1983 insieme all'enduro Elefant, la moto (in commercio dal settembre 1984) utilizzava dei cerchi a cinque raggi, accoppiati con un parafango compatto, la piastra di sterzo \u00e8 munita dei attacchi per i semimanubri e il blocchetto d'accensione, le piastre di sterzo sono coperte da un elemento in gomma.\nL'estetica \u00e8 completamente rivista rispetto alla TL: una semicarenatura lascia in vista il motore (seminascosto sulla Ducati da goffe carenature), dando alla moto un \"look\" da sport-tourer. Rispetto alla Ducati il motore \u00e8 depotenziato, addolcendo il suo carattere; altre modifiche riguardano l'inclinazione del cannotto di sterzo (ridotta di mezzo grado), sospensioni con maggiore escursione e un miglioramento della qualit\u00e0 dei dettagli e dell'assemblaggio.\nLa sella del passeggero \u00e8 in unico pezzo con quella del pilota, garantendo un maggiore comfort; le pedane del passeggero sono grandi e poste ai fianchi e dietro alla sella, le frecce sono squadrate, il faro \u00e8 rettangolare e il cupolino molto grande, per quanto riguarda i freni anteriori sono del tipo a doppio disco e con pinze a doppio pistoncino contrapposto, al posteriore l'impianto \u00e8 composto da un disco e una pinza identici a quelli anteriori.\nDal 1985 fu disponibile una carenatura integrale, poco apprezzata dalla clientela. L'anno successivo fu lanciata la versione GT, che si differenziava dalla versione base per via della carenatura integrale (ridisegnata rispetto a quella disponibile dal 1985) a coprire il motore.\nStrumentazione.\nLa strumentazione \u00e8 disposta su un quadro della strumentazione che va a chiudere la carenatura nella parte alta, dove il contagiri \u00e8 posizionato in alto a sinistra ed \u00e8 lo strumento di maggiori dimensioni, con fondoscala a 11.000 giri/min, con un'indicazione della zona rossa a 9.000, il tachimetro e contachilometri, sono disposti a destra il tachimetro ha l'indicazione sia in Km/h che in mi/h, mentre il contachilometri \u00e8 solo in Km.\nL'orologio analogico \u00e8 posizionato sotto al tachimetro, mentre le spie luminose sono posizionate lungo una linea sotto al contagiri.\nLa strumentazione pativa vari problemi elettrici, in particolare l'orologio, che tendeva a scaricare la batteria in breve tempo."}
{"id": "2584664", "revid": "287204", "url": "https://it.wikipedia.org/wiki?curid=2584664", "title": "Vazhakkala", "text": " \nVazhakkala \u00e8 una suddivisione dell'India, classificata come \"census town\", di 42.272 abitanti, situata nel distretto di Ernakulam, nello stato federato del Kerala. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 10\u00b0 01' 05 N e 76\u00b0 19' 50 E.\nSociet\u00e0.\nEvoluzione demografica.\nAl censimento del 2001 la popolazione di Vazhakkala assommava a 42.272 persone, delle quali 20.896 maschi e 21.376 femmine. I bambini di et\u00e0 inferiore o uguale ai sei anni assommavano a 4.549, dei quali 2.299 maschi e 2.250 femmine. Infine, coloro che erano in grado di saper almeno leggere e scrivere erano 35.476, dei quali 17.969 maschi e 17.507 femmine."}
{"id": "2584673", "revid": "287204", "url": "https://it.wikipedia.org/wiki?curid=2584673", "title": "Udma", "text": "Udma \u00e8 una suddivisione dell'India, classificata come \"census town\", di 8.144 abitanti, situata nel distretto di Kasaragod, nello stato federato del Kerala. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 12\u00b0 26' 23 N e 75\u00b0 01' 28 E.\nSociet\u00e0.\nEvoluzione demografica.\nAl censimento del 2001 la popolazione di Udma assommava a 8.144 persone, delle quali 3.746 maschi e 4.398 femmine. I bambini di et\u00e0 inferiore o uguale ai sei anni assommavano a 1.069, dei quali 548 maschi e 521 femmine. Infine, coloro che erano in grado di saper almeno leggere e scrivere erano 6.121, dei quali 2.989 maschi e 3.132 femmine."}
{"id": "2584677", "revid": "324090", "url": "https://it.wikipedia.org/wiki?curid=2584677", "title": "Universit\u00e0 Aristotele di Salonicco", "text": "L'Universit\u00e0 Aristotele di Salonicco (in greco \u0391\u03c1\u03b9\u03c3\u03c4\u03bf\u03c4\u03ad\u03bb\u03b5\u03b9\u03bf \u03a0\u03b1\u03bd\u03b5\u03c0\u03b9\u03c3\u03c4\u03ae\u03bc\u03b9\u03bf \u03c4\u03b7\u03c2 \u0398\u03b5\u03c3\u03c3\u03b1\u03bb\u03bf\u03bd\u03af\u03ba\u03b7\u03c2) \u00e8 una delle pi\u00f9 importanti istituzioni accademiche della Grecia e di Salonicco (l'altra grande universit\u00e0 presente in questa citt\u00e0 \u00e8 l'Universit\u00e0 della Macedonia). Fondata nel 1925, oggi \u00e8 la pi\u00f9 grande universit\u00e0 del Paese. Conta circa 70.000 studenti e deve il suo nome al filosofo greco Aristotele.\nL'universit\u00e0 si erge sul sito dell'antico cimitero giudaico di Salonicco, nel cuore della citt\u00e0; il suo campus ha una superficie di 230.000 m\u00b2.\nFacolt\u00e0 e corsi.\nL'Universit\u00e0 di Salonicco \u00e8 divisa in Facolt\u00e0 e Dipartimenti; la denominazione \u00e8 differente da quella in Italia, per ragioni storiche, ma in greco le divisioni pi\u00f9 grandi sono in genere chiamate \"\u03c3\u03c7\u03bf\u03bb\u03ad\u03c2\" (scuole), sono suddivise in \"\u03c4\u03bc\u03ae\u03bc\u03b1\u03c4\u03b1\" (dipartimenti) e, ancora, in \"\u03c4\u03bf\u03bc\u03b5\u03af\u03c2\" (divisioni). L'universit\u00e0 include 12 facolt\u00e0 e 36 scuole;"}
{"id": "2584686", "revid": "287204", "url": "https://it.wikipedia.org/wiki?curid=2584686", "title": "Villiappally", "text": " \nVilliappally \u00e8 una suddivisione dell'India, classificata come \"census town\", di 31.763 abitanti, situata nel distretto di Kozhikode, nello stato federato del Kerala. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 11\u00b0 35' 46 N e 75\u00b0 36' 44 E.\nSociet\u00e0.\nEvoluzione demografica.\nAl censimento del 2001 la popolazione di Villiappally assommava a 31.763 persone, delle quali 15.259 maschi e 16.504 femmine. I bambini di et\u00e0 inferiore o uguale ai sei anni assommavano a 3.420, dei quali 1.743 maschi e 1.677 femmine. Infine, coloro che erano in grado di saper almeno leggere e scrivere erano 25.740, dei quali 12.935 maschi e 12.805 femmine."}
{"id": "2584688", "revid": "486946", "url": "https://it.wikipedia.org/wiki?curid=2584688", "title": "Annealing", "text": ""}
{"id": "2584691", "revid": "122617611", "url": "https://it.wikipedia.org/wiki?curid=2584691", "title": "Margherita Antonelli", "text": "Biografia.\nMargherita Antonelli esordisce a \"Zelig - Facciamo cabaret\" nel 1998 ed a Cielito lindo dove interpreta il personaggio di una donna delle pulizie.\nPartecipa successivamente a \"Quelli che il calcio\" ed \u00e8 co-protagonista del film \"Ravanello Pallido\". Prende parte a due edizioni di \"Colorado Caf\u00e8.\"\nInterpreta un personaggio anche nella fiction \"Un ciclone in famiglia\".\nNel 2015 pubblica il romanzo \"Il vestito della sposa\".\n\u00c8 entrata a far parte del consiglio comunale di Abbiategrasso nel 2016."}
{"id": "2584696", "revid": "26962672", "url": "https://it.wikipedia.org/wiki?curid=2584696", "title": "Principato Ulteriore", "text": ""}
{"id": "2584697", "revid": "155634", "url": "https://it.wikipedia.org/wiki?curid=2584697", "title": "Torneo di Wimbledon 2005", "text": "Il Torneo di Wimbledon 2005 \u00e8 stata la 119\u00aa edizione del Torneo di Wimbledon e terza prova stagionale dello Slam per il 2005. Si \u00e8 disputato dal 20 giugno al 3 luglio 2005 all'All England Lawn Tennis and Croquet Club. Il singolare maschile \u00e8 stato vinto per la terza volta consecutiva dallo svizzero Roger Federer, che si \u00e8 imposto, come l'anno precedente, sull'americano Andy Roddick in tre set. Il singolare femminile \u00e8 stato vinto dall'americana Venus Williams, che ha battuto in tre set la connazionale Lindsay Davenport. Nel doppio maschile si sono imposti l'australiano Stephen Huss e il sudafricano Wesley Moodie, mentre nel doppio femminile hanno trionfato Cara Black (gi\u00e0 campionessa l'anno precedente) e Liezel Huber. Nel doppio misto la vittoria \u00e8 andata a Mary Pierce e Mahesh Bhupathi.\nJunior.\nSingolare ragazzi.\n J\u00e9r\u00e9my Chardy ha battuto in finale Robin Haase, 6-4, 6-3\nSingolare ragazze.\n Agnieszka Radwa\u0144ska ha battuto in finale Tamira Paszek, 6-3, 6-4\nDoppio ragazzi.\n Jesse Levine / Michael Shabaz hanno battuto in finale Samuel Groth / Andrew Kennaugh, 6-4, 6-1\nDoppio ragazze.\n Viktoryja Azaranka / \u00c1gnes Sz\u00e1vay hanno battuto in finale Marina Erakovi\u0107 / Monica Niculescu, 6-7 (5), 6-2, 6-0"}
{"id": "2584698", "revid": "287204", "url": "https://it.wikipedia.org/wiki?curid=2584698", "title": "Thottada", "text": " \nThottada \u00e8 una suddivisione dell'India, classificata come \"census town\", di 36.357 abitanti, situata nel distretto di Kannur, nello stato federato del Kerala. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 11\u00b0 50' 35 N e 75\u00b0 25' 17 E.\nSociet\u00e0.\nEvoluzione demografica.\nAl censimento del 2001 la popolazione di Thottada assommava a 36.357 persone, delle quali 16.889 maschi e 19.468 femmine. I bambini di et\u00e0 inferiore o uguale ai sei anni assommavano a 3.939, dei quali 2.015 maschi e 1.924 femmine. Infine, coloro che erano in grado di saper almeno leggere e scrivere erano 30.890, dei quali 14.494 maschi e 16.396 femmine."}
{"id": "2584709", "revid": "287204", "url": "https://it.wikipedia.org/wiki?curid=2584709", "title": "Thodupuzha", "text": " \nThodupuzha \u00e8 una suddivisione dell'India, classificata come \"municipality\", di 46.226 abitanti, situata nel distretto di Idukki, nello stato federato del Kerala. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 9\u00b0 53' 38 N e 76\u00b0 43' 20 E.\nSociet\u00e0.\nEvoluzione demografica.\nAl censimento del 2001 la popolazione di Thodupuzha assommava a 46.226 persone, delle quali 22.826 maschi e 23.400 femmine. I bambini di et\u00e0 inferiore o uguale ai sei anni assommavano a 5.408, dei quali 2.728 maschi e 2.680 femmine. Infine, coloro che erano in grado di saper almeno leggere e scrivere erano 38.092, dei quali 19.208 maschi e 18.884 femmine."}
{"id": "2584710", "revid": "425563", "url": "https://it.wikipedia.org/wiki?curid=2584710", "title": "They're Coming to Take Me Away Ha Haa!", "text": ""}
{"id": "2584712", "revid": "228587", "url": "https://it.wikipedia.org/wiki?curid=2584712", "title": "Lift Me Up", "text": ""}
{"id": "2584715", "revid": "26963114", "url": "https://it.wikipedia.org/wiki?curid=2584715", "title": "Pianoforte a pollici", "text": ""}
{"id": "2584720", "revid": "287204", "url": "https://it.wikipedia.org/wiki?curid=2584720", "title": "Thiruvankulam", "text": " \nThiruvankulam \u00e8 una suddivisione dell'India, classificata come \"census town\", di 21.713 abitanti, situata nel distretto di Ernakulam, nello stato federato del Kerala. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 9\u00b0 56' 37 N e 76\u00b0 22' 26 E.\nSociet\u00e0.\nEvoluzione demografica.\nAl censimento del 2001 la popolazione di Thiruvankulam assommava a 21.713 persone, delle quali 10.774 maschi e 10.939 femmine. I bambini di et\u00e0 inferiore o uguale ai sei anni assommavano a 2.139, dei quali 1.070 maschi e 1.069 femmine. Infine, coloro che erano in grado di saper almeno leggere e scrivere erano 18.676, dei quali 9.457 maschi e 9.219 femmine."}
{"id": "2584723", "revid": "1924342", "url": "https://it.wikipedia.org/wiki?curid=2584723", "title": "Divine (disambigua)", "text": ""}
{"id": "2584724", "revid": "1543377", "url": "https://it.wikipedia.org/wiki?curid=2584724", "title": "Lingua giudeo-georgiana", "text": "Il giudeo-georgiano o ebraico-georgiano (noto anche come kivruli e gruz\u00ecnico) \u00e8 la lingua tradizionale parlata dagli ebrei georgiani, l'antica comunit\u00e0 ebraica stanziata nella nazione caucasica della Georgia.\nRelazione con altre lingue.\nIl giudeo-georgiano \u00e8 la sola lingua ebrea caucasica meridionale (o \"cartvelica\"). Il suo status come lingua distinta dal georgiano \u00e8 soggetto ad alcune dispute.\nCon l'eccezione di un numero significativo di prestiti ebraici e aramaici, la lingua \u00e8, da quel che si dice, in modo ampio, mutuamente intelligibile con il georgiano.\nIl giudeo-georgiano \u00e8 considerato da alcuni specialisti poco pi\u00f9 che un gergo di mercato .\nDistribuzione.\nL'ebraico-georgiano ha approssimativamente 85.000 parlanti, dei quali 20.000 si trovano in Georgia (1995 est.), e circa 59.800 in Israele (2000 est.). La lingua ha approssimativamente 4.000 parlanti a New York e un numero indeterminato in altre comunit\u00e0 di Russia, Belgio, Stati Uniti e Canada.\nStatus.\nL'ebraico-georgiano \u00e8, come molte lingue giudaiche parlate in Israele, in declino. Nella Georgia stessa, la condizione della lingua resterebbe immutata, se non fosse per il rapido declino della numerosit\u00e0 della comunit\u00e0 linguistica, a causa dell'emigrazione iniziata negli anni '70, che ha visto la partenza di quasi l'80% della comunit\u00e0. Non sono stati condotti studi autorevoli riguardo al suo uso continuato in altre comunit\u00e0 espatriate di ebrei georgiani."}
{"id": "2584726", "revid": "287204", "url": "https://it.wikipedia.org/wiki?curid=2584726", "title": "Varam", "text": " \nVaram \u00e8 una suddivisione dell'India, classificata come \"census town\", di 14.739 abitanti, situata nel distretto di Kannur, nello stato federato del Kerala. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 11\u00b0 54' 28 N e 75\u00b0 24' 54 E.\nSociet\u00e0.\nEvoluzione demografica.\nAl censimento del 2001 la popolazione di Varam assommava a 14.739 persone, delle quali 6.833 maschi e 7.906 femmine. I bambini di et\u00e0 inferiore o uguale ai sei anni assommavano a 1.864, dei quali 902 maschi e 962 femmine. Infine, coloro che erano in grado di saper almeno leggere e scrivere erano 11.918, dei quali 5.740 maschi e 6.178 femmine."}
{"id": "2584731", "revid": "339392", "url": "https://it.wikipedia.org/wiki?curid=2584731", "title": "Ebraico-georgiano", "text": ""}
{"id": "2584732", "revid": "110157", "url": "https://it.wikipedia.org/wiki?curid=2584732", "title": "Associazione delle universit\u00e0 europee", "text": "L'Associazione delle universit\u00e0 europee (anche European University Association o EUA) \u00e8 un'organizzazione fondata nel 2001 che rappresenta e supporta pi\u00f9 di 850 istituti universitari in 47 stati, fornendo loro un forum di discussione per la cooperazione e lo scambio d'informazioni sull'educazione e sulle politiche di ricerca.\nEUA \u00e8 il risultato della fusione tra la \"Association of European Universities\" (CRE) e la \"Confederation of European Union Rectors' Conferences\", presso Salamanca compiuta il 31 marzo 2001. L'attuale presidente \u00e8 Maria Helena Nazar\u00e9."}
{"id": "2584733", "revid": "339392", "url": "https://it.wikipedia.org/wiki?curid=2584733", "title": "Lingua ebraica-georgiana", "text": ""}
{"id": "2584735", "revid": "287204", "url": "https://it.wikipedia.org/wiki?curid=2584735", "title": "Vallachira", "text": " \nVallachira \u00e8 una suddivisione dell'India, classificata come \"census town\", di 13.443 abitanti, situata nel distretto di Thrissur, nello stato federato del Kerala. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 10\u00b0 27' 09 N e 76\u00b0 13' 50 E.\nSociet\u00e0.\nEvoluzione demografica.\nAl censimento del 2001 la popolazione di Vallachira assommava a 13.443 persone, delle quali 6.542 maschi e 6.901 femmine. I bambini di et\u00e0 inferiore o uguale ai sei anni assommavano a 1.458, dei quali 737 maschi e 721 femmine. Infine, coloro che erano in grado di saper almeno leggere e scrivere erano 11.159, dei quali 5.591 maschi e 5.568 femmine."}
{"id": "2584737", "revid": "287204", "url": "https://it.wikipedia.org/wiki?curid=2584737", "title": "Hunter (brano musicale)", "text": ""}
{"id": "2584738", "revid": "466539", "url": "https://it.wikipedia.org/wiki?curid=2584738", "title": "Torneo di Wimbledon 2005 - Singolare maschile", "text": "Roger Federer ha centrato la terza vittoria consecutiva a Wimbledon battendo in finale, come l'anno precedente, Andy Roddick con il punteggio di 6-2, 7-6(2), 6-4."}
{"id": "2584741", "revid": "287204", "url": "https://it.wikipedia.org/wiki?curid=2584741", "title": "Venmanad", "text": " \nVenmanad \u00e8 una suddivisione dell'India, classificata come \"census town\", di 9.687 abitanti, situata nel distretto di Thrissur, nello stato federato del Kerala. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 10\u00b0 32' 53 N e 76\u00b0 03' 50 E.\nSociet\u00e0.\nEvoluzione demografica.\nAl censimento del 2001 la popolazione di Venmanad assommava a 9.687 persone, delle quali 4.642 maschi e 5.045 femmine. I bambini di et\u00e0 inferiore o uguale ai sei anni assommavano a 1.034, dei quali 548 maschi e 486 femmine. Infine, coloro che erano in grado di saper almeno leggere e scrivere erano 8.331, dei quali 4.019 maschi e 4.312 femmine."}
{"id": "2584742", "revid": "1924342", "url": "https://it.wikipedia.org/wiki?curid=2584742", "title": "Why (3T)", "text": "Why \u00e8 una canzone del gruppo musicale statunitense 3T che contiene un featuring di Michael Jackson, loro zio, scritta da Babyface ed estratta nel gennaio 1996 come quarto singolo dal loro album \"Brotherhood\" del 1995. Il singolo riscosse un buon successo nel Regno Unito, dove raggiunse il 2\u00ba posto della classifica generale e il 1\u00ba nella classifica R&amp;B.\nDescrizione.\nIl brano fu scritto nel 1994 da Babyface per l'album \"\" di Michael Jackson ma quando i suoi nipoti ascoltarono la demo se ne innamorarono e Jackson decise di regalarla a loro che la inserirono nel loro album \"Brotherhood\", primo album del gruppo 3T formato da Taryll, Taj e TJ Jackson, figli di Tito Jackson.\nLa copertina.\nIl singolo mostrava in copertina Jackson coi suoi nipoti. Anni dopo, alcune foto scartate dallo stesso servizio fotografico fecero scalpore perch\u00e9 considerate da alcuni giornalisti \"compromettenti\" per Jackson dato che i nipoti apparivano seminudi in alcune fotografie. I tre artisti hanno negato le insinuazioni dichiarando che le foto vennero scattate durante una pausa delle riprese del video per \"Stranger in Moscow\" (1996) di Michael Jackson, in un servizio fotografico che si tenne davanti a decine di persone. I 3T fecero in seguito causa al sito Radar Online che le aveva pubblicate per primo.\nSuccesso commerciale.\nIl singolo fu accompagnato da un videoclip girato in bianco e nero ambientato a Los Angeles nella Ennis House di propriet\u00e0 dell'architetto Frank Lloyd Wright e vedeva Jackson interagire coi nipoti e cantare insieme a loro. \nIl singolo fu promosso principalmente dal successo che Jackson stava ottenendo in quel periodo grazie al doppio album \"HIStory\" pubblicato l'anno prima, che registr\u00f2 vendite record e fu accompagnato da una gigantesca campagna pubblicitaria. \"Why\" riscosse un buon successo nel Regno Unito, dove raggiunse il 2\u00ba posto in classifica e il 1\u00ba nella classifica R&amp;B, mentre negli Stati Uniti raggiunse la numero 71 della classifica Hot R&amp;B/Hip-Hop Songs ma non riusc\u00ec ad entrare nelle prime 100 posizioni della classifica generale di \"Billboard\", fermandosi alla 112\u00aa posizione."}
{"id": "2584747", "revid": "1718925", "url": "https://it.wikipedia.org/wiki?curid=2584747", "title": "Amina (nome)", "text": "Origine e diffusione.\n\"Amina\" \u00e8 una variante di traslitterazione di due diversi nomi arabi:\nOnomastico.\nIl nome non \u00e8 portato da nessuna santa, cio\u00e8 \u00e8 adespota: si pu\u00f2 festeggiarne l'onomastico il 1\u00ba novembre, ad Ognissanti."}
{"id": "2584748", "revid": "73843", "url": "https://it.wikipedia.org/wiki?curid=2584748", "title": "Diocesi di Locri", "text": ""}
{"id": "2584750", "revid": "110157", "url": "https://it.wikipedia.org/wiki?curid=2584750", "title": "Satov\u010da", "text": "Satov\u010da (in bulgaro \u0421\u0430\u0442\u043e\u0432\u0447\u0430) \u00e8 un comune bulgaro situato nel distretto di Blagoevgrad di 17.360 abitanti (dati 2009).\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2584752", "revid": "106908", "url": "https://it.wikipedia.org/wiki?curid=2584752", "title": "Universit\u00e0 di Salonicco", "text": ""}
{"id": "2584756", "revid": "123894005", "url": "https://it.wikipedia.org/wiki?curid=2584756", "title": "Sipario del TG4", "text": "Sipario del TG4 \u00e8 stato un rotocalco televisivo del TG4, andato in onda dal 2000 al 2012 su Rete 4, che trattava argomenti di costume, moda, spettacolo e cronaca rosa.\nIl programma andava in onda dallo Studio 4 di Palazzo dei Cigni, lo stesso utilizzato fino al 2011 dal TG4. \u00c8 stato curato da Daniele Mol\u00e8 dal 2000, che \u00e8 anche stato caporedattore al TG4 (passato, dopo il licenziamento di Fede, alla redazione di Videonews).\nIl programma.\nIl contenitore \u00e8 stato curato dal direttore del telegiornale Emilio Fede ed \u00e8 stato condotto inizialmente da Elena Guarnieri e in seguito da Francesca Senette, a cui si sono succedute da met\u00e0 anni 2000 altre presentatrici, tutte scelte dal direttore, che si sono alternate alla guida del programma; tra queste ci sono state Alessandra Balletto, Mirca Viola, Antonella Mosetti, Vincenza Cacace, Eleonora Di Miele, Benedetta Massola, Elisabetta Gregoraci, Katia Pedrotti, Elena Barolo, Elenoire Casalegno, Teodora Rutigliano, Eleonora Pedron, Ellen Hidding, Raffaella Zardo. Fino al 2008 ha collaborato alla rubrica Gabriella Giammanco, poi deputato del PDL.\nDal gennaio 2008, dopo otto anni in onda dal luned\u00ec al venerd\u00ec alle 19:35, \"Sipario\" \u00e8 andato in onda il sabato pomeriggio, dura un'ora ed \u00e8 stato condotto dal direttore e da Raffaella Zardo: venivano proposti servizi di cronaca rosa e reportage su vari temi. Dal luned\u00ec al venerd\u00ec, in coda all'edizione delle 18:55, veniva proposta un'edizione di cinque minuti, condotta da Raffaella Zardo con alcuni servizi di cronaca rosa. Dal 27 settembre 2008 Sipario \u00e8 andato in onda in tarda serata intorno alle 00:40. Nella rubrica, condotta da Raffaella Zardo (che si occupa di cronaca rosa) era presente uno spazio per Emilio Fede, che intervistava ogni settimana un personaggio televisivo, e uno spazio con Carlo Rossella chiamato \"Night Club\". Dopo pochi mesi, tuttavia, la trasmissione torn\u00f2 in onda nella consueta collocazione oraria delle 19.35, dopo il TG4 sempre condotta da Raffaella Zardo, che per un breve periodo si \u00e8 alternata ad Elenoire Casalegno. Negli ultimi anni \u00e8 stata condotta sempre da Raffaella Zardo.\nLa sigla della trasmissione \u00e8 \"Weak\" degli Skunk Anansie.\nLa chiusura.\nLa trasmissione \u00e8 stata definitivamente cancellata il 28 marzo 2012 su decisione dell'allora direttore Giovanni Toti, in concomitanza con il licenziamento di Emilio Fede dal TG4."}
{"id": "2584757", "revid": "767487", "url": "https://it.wikipedia.org/wiki?curid=2584757", "title": "Rocco Ranelli", "text": "Carriera.\nHa svolto l'attivit\u00e0 agonistica negli anni a cavallo tra il 1920 e 1930, giocando prevalentemente con il ruolo di mezzala d'attacco.\nCresciuto nel Casalbuttano, nel campionato 1927-1928 viene acquistato dalla , squadra in cui milita per due anni.\nL'anno successivo viene acquistato dal , con il quale gioca nel primo campionato a girone unico. In rossonero disputa 19 partite segnando 8 reti; in particolare, in Milan- (6-0) del 29 maggio 1930 mette a segno una quaterna.\nL'anno successivo viene ceduto al Brescia dove rester\u00e0 per due stagioni consecutive nella massima Serie, disputando 44 partite, con 17 reti all'attivo.\nNel campionato 1932-33 viene ceduto al , dove giocher\u00e0 in attacco al fianco di Attila Sallustro, campionato che si conclude con la squadra campana piazzata al terzo posto, risultato che per oltre quarant'anni costituir\u00e0 il miglior piazzamento in serie A dei partenopei; durante la stagione si distinguer\u00e0 il 5 febbraio 1933 nella vittoria casalinga contro l'Ambrosiana di Meazza e Ceresoli per 3-0, quando aprir\u00e0 le marcature e fornir\u00e0 a Vojak l'assist per il secondo gol, in una gara giocata senza l'estro di Attila Sallustro colpito da improvvisa influenza e con Innocenti ancora dolorante alla caviglia dopo la precedente partita con la Pro Vercelli.\nTermina la carriera rituffandosi nel passato, prima a Cremona, poi a Brescia e poi di nuovo in grigiorosso nella , realizzando 10 reti in 16 incontri.\nHa disputato e vinto a Parigi, con la Nazionale Italiana di categoria, nell'agosto 1928, il Campionato Mondiale Universitario:\n14.08 Italia - Francia 4-1 \n15.08 Italia - Cecoslovacchia 2-2 (semifinale) \n18.08 Italia - Ungheria 1- 0 (finale)"}
{"id": "2584761", "revid": "1776051", "url": "https://it.wikipedia.org/wiki?curid=2584761", "title": "Simitli", "text": "Simitli (in bulgaro \u0421\u0438\u043c\u0438\u0442\u043b\u0438) \u00e8 un comune bulgaro situato nel distretto di Blagoevgrad di 15.734 abitanti (dati 2009).\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2584763", "revid": "105252", "url": "https://it.wikipedia.org/wiki?curid=2584763", "title": "Ponte Gurrieri", "text": ""}
{"id": "2584767", "revid": "92723", "url": "https://it.wikipedia.org/wiki?curid=2584767", "title": "Strumjani", "text": "Strumjani (in bulgaro \u0421\u0442\u0440\u0443\u043c\u044f\u043d\u0438) \u00e8 un comune bulgaro situato nel distretto di Blagoevgrad di 13.255 abitanti (dati 2009).\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2584769", "revid": "827882", "url": "https://it.wikipedia.org/wiki?curid=2584769", "title": "Irving Bacheller", "text": "Biografia.\nNato a Pierrepont nello stato di New York, Irving Bacheller si laure\u00f2 presso la St. Lawrence University nel 1882 dopo di che accett\u00f2 un impiego presso il \"Daily Hotel Reporter\". Nel 1883 lavorava per il Brooklyn Daily Times. Due anni dopo, mise su un'agenzia che forniva articoli specializzati ai maggiori quotidiani per le loro edizioni domenicali. Fu proprio attraverso l'agenzia di stampa di Bacheller che i lettori americani poterono conoscere autori inglesi come Joseph Conrad, Arthur Conan Doyle e Rudyard Kipling. Bacheller fece conoscere ad una vasta platea di lettori lo scrittore Stephen Crane pubblicandone a puntate il romanzo \"Il segno rosso del coraggio\".\nIrving Bacheller inizi\u00f2 la carriera di scrittore pubblicando nel 1892 \"\"The Master of Silence\" e nel 1894 \"Still House of O'Darrow\". Nonostante fosse stato nominato direttore del \"New York World\" nel 1898, egli scelse di perseguire una carriera di scrittore a tempo pieno e rinunci\u00f2 alla sua professione di giornalista. Si dedic\u00f2 alla scrittura di romanzi concernenti gli inizi della vita sociale nella zona settentrionale dello Stato di New York, infatti nel 1900 il suo romanzo \"Eben Holden\",\" sottotitolato \"A Tale of the North Country\", ottenne un grande successo. Secondo il New York Times, \"\"Eben Holden\" fu classificato al quarto posto nella lista dei bestseller del 1900. Nel 1901 il libro era ancora al quinto posto della classifica dei pi\u00f9 venduti e il successivo romanzo di Bacheller intitolato \"D'ri and I\" fu decimo nelle vendite annuali. Sedici anni dopo, il libro di Bacheller \"The Light in the Clearing\" fu al secondo posto fra i pi\u00f9 venduti in America e nel 1920, \"A Man for the Ages\"\" si classific\u00f2 quinto.\nPur continuando a scrivere libri, Bacheller fu anche corrispondente di guerra in Francia durante la I Guerra Mondiale. Negli anni successivi, fece parte del Consiglio di Amministrazione della St. Lawrence University e del Rollins College a Winter Park, Florida dove si fece costruire una casa cui diede il nome di \"Gate of the Isles\", qui trascorse i periodi invernali dal 1919 al 1940. Le campane della St. Lawrence's Gunninson Memorial Chapel vengono chiamate in suo onore \"The Bacheller Memorial Chimes\". Inoltre, il Club onorario del dipartimento di Inglese della St. Lawrence University \u00e8 a lui dedicato ed una delle mense reca il nome di \"Eben Holden\", protagonista dell'omonimo romanzo di Bacheller. \nAnche per lo sviluppo del Rollins College, Bacheller svolse un ruolo essenziale quando, nel 1925, venne nominato a presiedere una commissione per la ricerca di un nuovo Direttore generale dell'Istituto. Infatti, egli si ricord\u00f2 di Hamilton Holt, direttore di una rivista che egli aveva conosciuto e stimato quan'era a New York, per questo gli scrisse offrendogli l'incarico accompagnato da queste parole: \"\u00c8 un gioco da ragazzi per un uomo della tua capacit\u00e0.\" Holt accett\u00f2 l'offerta e, con l'aiuto di Bacheller, cambi\u00f2 le condizioni del Rollins College, da una scuola piccola e con pochi soldi in una scuola con una dotazione di svariati milioni di dollari e una cittadella universitaria bella e fiorente. Nel 1940, con Holt ancora Direttore, il Rollins College annunci\u00f2 l'istituzione di una cattedra di scrittura creativa intitolata a Irving Bacheller. \nIrving Bacheller mor\u00ec a White Plains, New York nel 1950. Negli ultimi anni, diverse opere dello scrittore sono state ristampate e nel 1990 \u00e8 stato pubblicato postumo un manoscritto intitolato \"Lost in the Fog\". "}
{"id": "2584770", "revid": "287204", "url": "https://it.wikipedia.org/wiki?curid=2584770", "title": "Yakama Sun Kings", "text": "Gli Yakama Sun Kings sono stati una societ\u00e0 di pallacanestro di Yakima, nello Stato di Washington, nel Nord-Ovest degli Stati Uniti d'America.\nSono una delle squadre pi\u00f9 vincenti tra le leghe minori di pallacanestro nordamericane, avendo conquistato il titolo della CBA per 5 volte.\nFondati nel 1985 a Kansas City come \"Kansas City Sizzlers\", dal 1990 hanno avuto sede nella cittadina di Yakima, contando anche sul bacino di pubblico dell'area metropolitana di Tri-Cities.\nNel 2005 la squadra \u00e8 stata acquistata dalla Nazione indiana degli Yakama, e quindi rinominata \"Yakama Sun Kings\". Dopo due titoli consecutivi, nel 2006 e nel 2007, le perdite economiche hanno fatto s\u00ec che gli Yakama abbandonassero la squadra, che non ha trovato altri investitori e ha chiuso i battenti nel 2008."}
{"id": "2584771", "revid": "287204", "url": "https://it.wikipedia.org/wiki?curid=2584771", "title": "Minnesota Muskies 1967-1968", "text": "La stagione 1967-68 dei Minnesota Muskies fu la 1\u00aa nella ABA per la franchigia.\nI Minnesota Muskies arrivarono secondi nella \"Eastern Division\" con un record di 50-28. Nei play-off vinsero la semifinale di division con i Kentucky Colonels (3-2), perdendo poi la finale di division con i Pittsburgh Pipers (4-1)."}
{"id": "2584773", "revid": "337866", "url": "https://it.wikipedia.org/wiki?curid=2584773", "title": "Yakima Sun Kings", "text": ""}
{"id": "2584775", "revid": "337866", "url": "https://it.wikipedia.org/wiki?curid=2584775", "title": "Kansas City Sizzlers", "text": ""}
{"id": "2584776", "revid": "92723", "url": "https://it.wikipedia.org/wiki?curid=2584776", "title": "Jakoruda", "text": "Jakoruda (in bulgaro \u042f\u043a\u043e\u0440\u0443\u0434\u0430) \u00e8 un comune bulgaro situato nel distretto di Blagoevgrad di 11.414 abitanti (dati 2009).\nLocalit\u00e0.\nIl comune \u00e8 formato dall'insieme delle seguenti localit\u00e0:"}
{"id": "2584777", "revid": "337866", "url": "https://it.wikipedia.org/wiki?curid=2584777", "title": "Topeka Sizzlers", "text": ""}
{"id": "2584779", "revid": "122970276", "url": "https://it.wikipedia.org/wiki?curid=2584779", "title": "Coppa Artemio Franchi", "text": "La Coppa Artemio Franchi \u00e8 stata una competizione calcistica amichevole che si \u00e8 disputata nel 1985 e nel 1993, mettendo a confronto in gara unica le Nazionali campione d'Europa e del Sudamerica. \u00c8 intitolata alla memoria di Artemio Franchi, presidente dell'UEFA dal 1973 al 1983 e vicepresidente della FIFA, scomparso nel 1983.\nLa formula del torneo era la corrispondente per nazionali della Coppa Intercontinentale e pu\u00f2 essere considerata l'antesignana della FIFA Confederations Cup. Le due edizioni del trofeo furono vinte per una volta da ciascuna confederazione: nel 1985 dalla e nel 1993 dall'."}
{"id": "2584780", "revid": "767487", "url": "https://it.wikipedia.org/wiki?curid=2584780", "title": "Ervin Inniger", "text": ""}
{"id": "2584781", "revid": "110157", "url": "https://it.wikipedia.org/wiki?curid=2584781", "title": "Foxy Lady (RuPaul)", "text": "Foxy Lady \u00e8 il secondo album di inediti del cantante e drag queen RuPaul pubblicato il 29 ottobre 1996 dalla Rhino Records."}
{"id": "2584784", "revid": "88740", "url": "https://it.wikipedia.org/wiki?curid=2584784", "title": "Emanuele Lisi", "text": "Biografia.\nDopo avere conseguito una laurea in Giurisprudenza e una seconda in Scienze Politiche, gi\u00e0 avvocato patrocinante in Cassazione, diventa dapprima Consigliere Comunale della sua citt\u00e0 e nel 1947 Sindaco della stessa come esponente della Democrazia Cristiana.\nIn seguito ricopre il ruolo di Consigliere Provinciale e Presidente della Provincia di Frosinone.\nNel 1968 viene eletto al Senato della Repubblica nella V legislatura, riconfermato nel 1972 al Parlamento nella VI.\nConsigliere della Corte dei Conti, viene poi nominato Presidente di Sezione della stessa dal Presidente della Repubblica."}
{"id": "2584786", "revid": "599013", "url": "https://it.wikipedia.org/wiki?curid=2584786", "title": "Errol Palmer", "text": ""}
{"id": "2584790", "revid": "2130303", "url": "https://it.wikipedia.org/wiki?curid=2584790", "title": "Chiesa di Santa Maria delle Grazie (Campi Salentina)", "text": "La chiesa di Santa Maria delle Grazie \u00e8 una chiesa rinascimentale di Campi Salentina risalente al 1579. In origine esisteva un edificio databile al XIV secolo. Dalla prima met\u00e0 del XVII secolo il luogo di culto conobbe l'avvento del barocco che sostitu\u00ec gli originari elementi architettonici del Cinquecento.\nProspetto.\nLa chiesa possiede un elegante prospetto con tre portali d'accesso. Il portale principale, risalente al 1658, \u00e8 incorniciato da quattro colonne tortili, impreziosite da foglie di vite e grappoli d'uva, che sorreggono l'architrave. Al centro dell'architrave, su di un cherubino, poggia la statua della Madonna della Grazie; sono presenti inoltre le statue in pietra di Sant'Oronzo, di Santa Lucia, di San Nicola e di Santa Irene. Di pregevole valore artistico \u00e8 il bellissimo rosone centrale decorato con motivi vegetali. Al 1701 risalgono, invece, le due porte laterali.\nInterno.\nL'interno, a croce latina a tre navate, custodisce preziose opere d'arte. Gli altari, tutti in stile barocco, sono realizzati in pietra leccese; sull'altare della Madonna del Rosario \u00e8 conservato un affresco bizantino raffigurante la Vergine.\nIl pulpito ligneo dorato del 1600, pregevoli dipinti e arredi sacri fanno della Collegiata un sito di importante interesse artistico e culturale. Inoltre si pu\u00f2 ammirare il monumento sepolcrale cinquecentesco di Bellisario Maremonti, barone di Campi, costruito in pietra leccese dipinta di nero e la gotica cappella dei Maremonti, interamente affrescata, posta a ridosso delle murature perimetrali dell'edificio.\nLa recente scoperta della Cappella gotica dei Maremonti, baroni dei Campi, interamente affrescata, a ridosso delle murature perimetrali della chiesa Matrice, ha confermato l'ipotesi dell'impianto pre-cinquecentesco della originaria chiesa. La Collegiata al suo interno custodisce alcune preziose opere d'arte tra cui l'effigie della Vergine col putto di stile bizantineggiante collocata sull'altare della Madonna del Rosario, il pulpito ligneo dorato del 1600 ed altri pregevoli dipinti e arredi sacri. Inoltre si pu\u00f2 apprezzare il monumento sepolcrale cinquecentesco di Bellisario Maremonti, importante omaggio all'antico barone di Campi, in pietra leccese dipinta di nero, sorretto da leoni e collocato a lato della porta maggiore.\nMultimedia.\nIl 14 marzo 2014 nasce la pagina facebook della parrocchia: https://www.facebook.com/santamariadellegraziecampi che, da subito, accoglie numerosi \"Mi piace\".\nIl 29 novembre 2014 \u00e8 possibile raggiungere per la prima volta il SITO UFFICIALE della parrocchia: http://www.santamariadellegraziecampi.it In pochi minuti, il sito raggiunge 100 visitatori unici. Oggi, in media, il sito internet della parrocchia \u00e8 visitato da 50 visitatori unici al giorno. (Fonte: PIWIK)."}
{"id": "2584791", "revid": "26964981", "url": "https://it.wikipedia.org/wiki?curid=2584791", "title": "Dogmatismo cattolico", "text": ""}
{"id": "2584792", "revid": "287204", "url": "https://it.wikipedia.org/wiki?curid=2584792", "title": "Miami Floridians 1968-1969", "text": "La stagione 1968-69 dei Miami Floridians fu la 2\u00aa nella ABA per la franchigia.\nI Miami Floridians arrivarono secondi nella \"Eastern Division\" con un record di 43-35. Nei play-off vinsero la semifinale di division con i Minnesota Pipers (4-3), perdendo poi la finale di division con gli Indiana Pacers (4-1)."}
{"id": "2584795", "revid": "767487", "url": "https://it.wikipedia.org/wiki?curid=2584795", "title": "Willie Iverson", "text": ""}
{"id": "2584798", "revid": "22475", "url": "https://it.wikipedia.org/wiki?curid=2584798", "title": "Modello 3D", "text": "Un modello 3D (o modello tridimensionale) \u00e8 una rappresentazione matematica di un oggetto tridimensionale. \u00c8 un elemento chiave della computer grafica 3D, del disegno industriale, della progettazione architettonica e della stampa tridimensionale. Il processo che riguarda la creazione di un modello 3D, \u00e8 detto modellazione 3D.\nStoria.\nMentre lavora alla Boeing nei tardi anni Cinquanta, William Fetter inventa un modo per massimizzare la struttura delle portaerei dell'azienda. Nel 1964, Fetter sviluppa il primo modello 3D digitale di un corpo umano (\"Boeing Man\" o \"Boeman\"), animandolo.\nLa CGI viene impiegata per la prima volta nel 1976, nel film \"Futureworld\", dove compare una versione digitale e animata della mano sinistra di Edwin Catmull (fondatore della Pixar).\nLa prima applicazione commerciale riguardante i modelli umani, risale al 1998 sul sito web della Land's End. I modelli virtuali umani erano creati dalla compagnia My Virtual Mode Inc., e permise agli utenti di creare un modello di loro stessi per provare gli abiti. Diversi programmi moderni permettono la creazione di modelli umani virtuali (Poser sarebbe un esempio).\nTipologie di oggetti tridimensionali.\nUn modello tridimensionale consiste sostanzialmente in un file di dati strutturati, contenenti le propriet\u00e0 delle primitive geometriche che costituiscono l'oggetto rappresentato (un corpo fisico). Trattandosi di un insieme di dati (punti nello spazio 3D e altre informazioni), i modelli 3D possono essere fatti a mano, algoritmicamente (modellazione procedurale), o scansionati dalla realt\u00e0. La maggior parte degli oggetti tridimensionali pu\u00f2 essere divisa in:\nBoundary-based objects.\nIn questo caso viene rappresentata la superficie dell'oggetto 3D. Questa rappresentazione \u00e8 anche chiamata \"B-rep\". Una superficie \u00e8 una sorta di velo sottile, privo di spessore e, quindi, di massa o volume. Le superfici sono infinitamente sottili, come una pelle umana rappresentata matematicamente. Fanno parte di questa categoria le mesh poligonali, le superfici implicite e le superfici parametriche.\nVolume-based objects.\nRientrano in questa categoria gli oggetti solidi. Utilizzati principalmente per simulazioni ingegneristiche e mediche, sono di solito costruiti con la geometria solida costruttiva. Un oggetto di questo tipo \u00e8 un vero e proprio corpo tridimensionale chiuso, con propriet\u00e0 reali, quali massa, volume, centro di gravit\u00e0 e momenti di inerzia. Questo li fa diventare i migliori oggetti per una modellazione con finalit\u00e0 costruttivo-produttive, dove le propriet\u00e0 delle funzioni che li hanno generati permettono di effettuare verifiche strutturali estremamente accurate prima che questi siano effettivamente prodotti.\nModellazione ibrida.\n\u00c8 possibile scegliere un flusso di lavoro che consideri esclusivamente \"solidi\" o \"superfici\", trasformando il modello da una modo a un altro, o si pu\u00f2 altrimenti lavorare con \"solidi\" e \"superfici\" contemporaneamente. L'uso contemporaneo di \"solidi\" e \"superfici\" \u00e8 spesso chiamato modellazione ibrida (\"hybrid modeling\"). Molti degli strumenti mainstream di modellazione CAD disponibili oggi, rientrano in questa categoria, come per esempio SolidWorks, Solid Edge, Pro/Engineer, Unigraphics NX, e Catia. Ci sono pochi software di modellazione che usano esclusivamente \"solidi\" o \"superfici\". Rhino \u00e8 un esempio di software esclusivo per \"superfici\". Alibre \u00e8 un esempio di software esclusivo per \"solidi\".\nTipologie di modelli tridimensionali.\nHard-surfaced models.\nCio\u00e8 \"modelli a superfici rigide\". Si tratta di modelli di oggetti che hanno una superficie rigida, piatta, e di solito non presentano molta rotondit\u00e0. Nell'animazione non mostrano alcun segno di vita. Gli hard-surfaced models generalmente sono pi\u00f9 semplici da realizzare se comparati a modelli organici come i personaggi. Ma la complessit\u00e0 comunque varia a seconda del tipo di modello che si sta realizzando (per esempio un tavolo \u00e8 pi\u00f9 semplice da realizzare rispetto a un'automobile). Alcuni modelli di questo tipo sono: tavoli, sedie, ripiani, armadi, porte, camere, edifici, schermi di TV, sveglie, letti, strade, divani, grattacieli, vasi, set da cucina, set di computer, stadi, veicoli, astronavi, cellulari.\nTra i campi in cui si necessita di modelli a superfici rigide: visualizzazione architettonica, produzione di videogiochi e film, investigazioni criminali, realt\u00e0 virtuale/realt\u00e0 aumentata.\nOrganic models.\nCio\u00e8 \"modelli organici\". A differenza dei modelli a superfici rigide, questo tipo di modelli sono pi\u00f9 curvi e arrotondati, sebbene possano comunque avere delle superfici piatte. Possono essere pi\u00f9 complicati da realizzare rispetto ai modelli a superfici rigide. Nell'animazione prendono vita. Alcuni modelli di questo tipo sono: esseri umani, animali, bestie, piante, frutta, vegetali, pianeti, alberi, erba, organismi.\nI modelli organici sono coinvolti nella produzione di film, nel campo medico/dentale, nelle investigazioni criminali e nella visualizzazione architettonica.\nEnvironment models.\nCio\u00e8 \"modelli ambientali\". Si tratta di modelli che, messi assieme, permettono di costruire un mondo. Trattandosi di elementi che compongono un contenitore, in seguito tale mondo pu\u00f2 arredato con modelli a superfici rigide e modelli organici. Alcuni modelli di questo tipo sono: una stanza, una sala, un corridoio, strade, una citt\u00e0, una montagna, una foresta, un deserto, spazi aperti, un'altra dimensione, un quadrato piatto, location iconiche del mondo vero.\nTra i campi in cui tali modelli trovano applicazione, ci sono: film, videogiochi e realt\u00e0 virtuale/realt\u00e0 aumentata.\nApplicazioni.\nI modelli 3D, al giorno d'oggi, sono impiegati in svariati campi.\nIl mercato dei modelli 3D.\nEsiste un grande mercato di modelli 3D (cos\u00ec come contenuti legati a essi, come texture, script, ecc...), sia per singoli modelli che per grandi collezioni. Molti negozi per contenuti 3D, infatti, permettono ad artisti individuali di vendere le proprie creazioni, fra cui TurboSquid, CGStudio, CreativeMarket e CGTrader. Spesso, il fine \u00e8 quello di ottenere un valore aggiunto da quanto creato in precedenza per progetti. Cos\u00ec facendo, gli artisti possono guadagnare pi\u00f9 soldi da questi contenuti e le aziende possono risparmiare denaro acquistando dei modelli gi\u00e0 pronti invece di pagare un dipendente per crearli da zero.\nQuesti mercati in genere dividono il guadagno tra se stessi e l'artista creatore del contenuto, in modo che l'artista ottenga dal 40% al 95% dei guadagni, in accordo con il negozio. Nella maggior parte dei casi, l'artista mantiene la propriet\u00e0 del modello; il cliente acquista solo il diritto di utilizzare e presentarlo.\nNegli ultimi anni sono nati numerosi mercati specializzati nei modelli da stampa 3D. Alcuni di questi negozi, sono la combinazione di siti per la condivisione dei modelli con o senza una funzionalit\u00e0 di e-commerce integrata. Alcune di queste piattaforme offrono inoltre servizi di stampa 3D su richiesta, software per il rendering, la visualizzazione dinamica di oggetti, ecc. Fra le piattaforme di condivisione di modelli per la stampa 3D troviamo: Shapeways, Pinshape, Thingiverse, TurboSquid, CGTrader, Threeding, MyMiniFactory e GrabCAD."}
{"id": "2584808", "revid": "287204", "url": "https://it.wikipedia.org/wiki?curid=2584808", "title": "Miami Floridians 1969-1970", "text": "La stagione 1969-70 dei Miami Floridians fu la 3\u00aa nella ABA per la franchigia.\nI Miami Floridians arrivarono sesti nella \"Eastern Division\" con un record di 23-61, non qualificandosi per i play-off."}
{"id": "2584810", "revid": "599013", "url": "https://it.wikipedia.org/wiki?curid=2584810", "title": "Erv Staggs", "text": "Carriera.\nHigh school e college.\nGuid\u00f2 la \"Thomas Edison High School\" al titolo cittadino di Filadelfia del 1966. In finale, nella vittoria per 56-52 contro la \"St. Thomas More High School\", segn\u00f2 17 punti con 8 rimbalzi.\nVenne nominato \"High School All-American\" e \"Philadelphia Player of the Year\".\nIn seguit\u00f2, gioc\u00f2 a livello universitario a North Carolina A&amp;T e alla Cheyney University of Pennsylvania.\nABA.\nNel 1969 venne scelto nel draft ABA dai Miami Floridians. Gioc\u00f2 una stagione per la squadra della Florida, segnando 8,5 punti di media in 53 partite.\nNel 1970 venne ceduto ai New Orleans Buccaneers insieme a Wil Jones e Al Cueto, in cambio di Ron Franz e Dave Nash. Non disput\u00f2 tuttavia alcuna partita con i Buccaneers."}
{"id": "2584814", "revid": "547034", "url": "https://it.wikipedia.org/wiki?curid=2584814", "title": "Episodi de La mia vita con Derek (quarta stagione)", "text": "Il compleanno di Marti.\nTrama.\nSally si offre di organizzare il compleanno di Marti, ma l'impresa pi\u00f9 difficile \u00e8 convincere Derek ad aiutarla.\nIntanto, Casey si sta lasciando ufficialmente con Max ma nel profondo spera ancora di poter tornare con lui.\nUna canzone per Sally.\nTrama.\nLo \"Smelly Nelly\" organizza una serata di variet\u00e0 e Sally vorrebbe che Derek scrivesse una canzone dedicata a lei.\nCasey lo aiuta a trovare le parole giuste.\nSolo amici.\nTrama.\nDerek \u00e8 geloso di Sally perch\u00e9 inizia a passare molto tempo con Patrick, il suo ex fidanzato, ed \u00e8 convinto che tra maschi e femmine non possa esistere amicizia; Casey vuole confutare questa tesi frequentando Noel.\nNel frattempo, George invita a cena una collega di lavoro e Edwin pensa che voglia provarci con suo padre.\nUna vacanza per due.\nTrama.\nGeorge organizza una vacanza per il week-end, ma Casey e Derek preferiscono stare a casa.\nI due fratellastri finiscono per combinare un disastro dopo l'altro.\nFigli al lavoro.\nTrama.\nCasey e Derek vanno a lavorare con i loro genitori.\nMentre Casey ha diversi problemi con la fotocopiatrice dell'ufficio di George, Derek aiuta Nora a chiudere un affare con una cliente piuttosto esigente.\n6 1/2.\nTrama.\nA scuola arriva Truman, un nuovo studente che da un voto a tutte le ragazze.\nCasey se la prende con lui quando scopre che le ha dato appena 6 1/2.\nScelte difficili.\nTrama.\nSally annuncia a Derek che frequenter\u00e0 un'universit\u00e0 lontana.\nSegreti svelati.\nTrama.\nCasey sogna molto spesso di baciare Truman e ha paura di aver preso una cotta per lui.\nQuando il suo diario sparisce, Casey teme che questo segreto sia svelato a tutti.\nFebbre da esami.\nTrama.\nGli esami di fine liceo si avvicinano e Derek si rende conto che se non li supera rischia di non poter andare all'universit\u00e0.\nAl contrario, Casey \u00e8 troppo nervosa e deve rilassarsi.\nOperazione sfidanzamento.\nTrama.\nLa famiglia Venturi \u00e8 riunita a tavola per festeggiare il secondo anniversario di matrimonio di George e Nora.\nSi rievoca il momento in cui si sono conosciuti e il primo incontro tra Casey e Derek.\nUn nuovo anno.\nTrama.\nDerek non vuole separarsi da Sally e si dice addirittura disposto a lasciare il liceo per seguirla ovunque andr\u00e0.\nNel frattempo, gli altri sono alle prese con i preparativi per il nuovo anno scolastico.\nCasey &amp; Ralph.\nTrama.\nRalph \u00e8 ospite di Derek per il week-end e si rende conto di essersi innamorato di Casey.\nPer lei ha addirittura deciso di lasciare Amanda, la sua ragazza attuale.\nLa gara di ballo.\nTrama.\nDerek e Casey competono in uno show televisivo di danza.\nQuando i rispettivi partner li abbandonano, i due fratellastri sono costretti a fare coppia per la gara.\nBasta con gli scherzi!\nTrama.\nCasey \u00e8 disgustata quando scopre che il fastidioso Truman \u00e8 iscritto assieme a lei al corso di scherma della scuola.\nIl ritorno di Teddy.\nTrama.\nTeddy torna a casa Venturi e si guadagna la stima di Derek che lo rimpiazza come tirapiedi al posto di Edwin.\nUltima occasione per Truman.\nTrama.\nTruman invita Casey ad una festa esclusiva a Toronto, ma Nora la lascia andare solo se si fa accompagnare da Derek.\nAl party Casey scopre che Truman \u00e8 stato fidanzato con sua cugina Vicky e teme che tra i due possa esserci ancora qualcosa.\nSorpresa!\nTrama.\nIl ballo scolastico si avvicina e Casey non ha un accompagnatore perch\u00e9 si ostina a non voler pi\u00f9 vedere Truman, mentre Derek e Emily si fidanzano.\nIntanto, Nora confessa a George di essere incinta.\nFuturite.\nTrama.\nCasey deve leggere il discorso di commiato alla cerimonia di consegna dei diplomi.\nDopo la festa, Casey e Derek scoprono che frequenteranno la stessa universit\u00e0."}
{"id": "2584816", "revid": "1125420", "url": "https://it.wikipedia.org/wiki?curid=2584816", "title": "Dittico di Melun", "text": "Il Dittico di Melun \u00e8 un dipinto su tavola attribuito a Jean Fouquet, databile al 1450-1455 circa e oggi smembrato. Lo scomparto sinistro, con \"Etienne Chevalier presentato da santo Stefano\" (93\u00d785\u00a0cm) si trova nella Gem\u00e4ldegalerie di Berlino, mentre lo scomparto destro con la \"Madonna del latte in trono col Bambino\" (91,8\u00d783,3\u00a0cm) si trova al Koninklijk Museum voor Schone Kunsten di Anversa. Ne faceva parte anche un medaglione a smalto con l\"Autoritratto di Jean Fouquet\" (diametro 6\u00a0cm), oggi al Louvre.\nStoria.\nL'opera risale a dopo il rientro di Jean Fouquet in Francia in seguito al viaggio in Italia (entro la prima met\u00e0 del 1448). In quel periodo entr\u00f2 alla corte di Carlo VII, lavorando sia per il sovrano che per i suoi pi\u00f9 alti dignitari. Per il tesoriere Etienne Chevalier mini\u00f2 un \"Libro d'Ore\" oggi al Museo Cond\u00e9 di Chantilly, ma soprattutto dipinse il dittico, considerato il suo capolavoro. L'opera venne commissionata per un altare della collegiata di Melun, eretto in memoria di Agn\u00e8s Sorel, amante di Carlo VII e morta nel 1450, di cui il committente era esecutore testamentario. Forse nella Vergine si cela proprio il ritratto di Agnes Sorel. La realizzazione non dovette procedere oltre il 1455, quando il pittore si dedicava verosimilmente ad altre opere.\nDescrizione e stile.\nIl pannello di sinistra mostra Etienne Chevalier in ginocchio presentato da santo Stefano (riconoscibile per l'abito diaconale e la grossa pietra che tiene sul libro), suo patrono, alla Vergine, ritratta nello scomparto seguente. La scena \"terrena\" dei due personaggi \u00e8 ambientata in una chiesa, con specchiature marmoree che richiamano l'architettura rinascimentale italiana. Sullo spigolo della base del pilastro a sinistra \u00e8 iscritta parte del nome del committente \"[Cheval]ier Estienn[e]\".\nIl pannello di destra mostra invece la Vergine in trono che scopre un seno per allattare il Bambino, circondata da uno stuolo di cherubini blu e serafini rossi (i loro colori richiamano rispettivamente la sapienza e l'amore di Dio), che riempiono tutto lo sfondo.\nNonostante le differenze di impaginazione, che creano un effetto di frattura, le due parti hanno in comune alcune rispondenze comuni. La prospettiva del pannello sinistro converge esattamente sotto il mento della Vergine e tutte le figure dei due gruppi sono comprese entro un arco di cerchio.\nMolti sono gli elementi di commistione fra tradizione italiana e mondo transalpino, per i quali Jean Fouquet fu una figura di incontro e fusione. Le figure del committente e del patrono sono grandiose e individuate con incisivit\u00e0, secondo la tradizione della statuaria gotica del nord Europa, mentre l'ambiente in cui si trovano rimanda ad esempi italiani. I ritratti di tre quarti curati fin nei pi\u00f9 minuti dettagli, ricordano la lezione del fiammingo Jan van Eyck. La Madonna invece \u00e8 impostata su una composizione piramidale, memore delle opere italiane, cos\u00ec come \u00e8 ispirata al Rinascimento fiorentino la sintesi geometrica delle sue forme (volto ovale, seno sferico), che paiono intagliate nell'avorio, la posa e la robustezza del Bambino. La luce studiata analiticamente, come nelle gemme del trono e della corona, e il gusto per la linea di contorno sono invece caratteristica di marca pi\u00f9 prettamente nordica.\nGeneralmente assimilata alla serie delle Madonne del Latte, l'espressione e la postura della Vergine richiamano piuttosto, in questo caso, le Maest\u00e0 del Medio Evo francese: fino all'inizio del '900, infatti, la Madonna era venerata come Regina di Francia, in quanto protettrice del Regno.\nLa \"Madonna del latte in trono col Bambino\" risulta essere una figura plastica, dalle forme tornite e sode, illuminata da una luce fredda. Una Madonna in veste di regina con una corona riccamente ornata. Osservandola attentamente ci si accorge che non ha i capelli o forse li ha rasati per far emergere la grande testa cerchiata di nero e leggermente allungata e che sembra quasi quella di un manichino. Una figura scultorea, non marmorea, bens\u00ec plastica. L'artista vuole mostrare ci\u00f2 che la \"Madonna\" aveva di pi\u00f9 bello, e perci\u00f2 scopriva abbondantemente oltre alle spalle e il petto, la mente. I cherubini blu e serafini rossi sembrano degli oggetti monocolore inanimati, dei veri manichini privi di particolari e sfumature, si dispiegano in campiture piatte e coronano ancora una volta il soggetto. La Madonna, riservata, sotto le luci dei riflettori del mondo, con piena sfrontatezza mostra il suo bel seno rigonfio di latte. Il suo volto ha la dolcezza tipica della Vergine ma anche la consapevolezza dell'essere donna vanitosa, raffinata, elegante ed intelligente. Il bambino, pallido e assorto, indica col dito qualcosa. La sua espressione plastica si staglia dal fondo piatto, dove sono rappresentati i cherubini blu e i serafini rossi che sembrano sconcertati. Non vi \u00e8 alcun legame affettuoso tra la madre e il figlio che posano in una compostezza surreale. L'opera d'arte del grande pittore Jean Fouquet, rifugge dalle coeve rappresentazioni artistiche dell'epoca, mettendo in scena un capolavoro pittorico. Questa \"ma-donna\" ostenta una ricchezza semantica nuova, una ma-donna moderna, del rinascimento, dal fascino ambiguo, seduttivo, anche con il suo bianco e amoroso pallore del corpo. Uno sbiancamento, pi\u00f9 o meno diffuso, del leggero colorito dei volti che oggettivamente e iconologicamente sono riconducibili alla morte dei soggetti, e soggettivamente e iconograficamente, suscettibili di sfumature o implicazioni che vanno dal sentimentale all'appassionato o, per un accentuarsi dell'idea di languidezza, di associazioni che vanno dallo sfinimento alla morte (avea sul volto Il pallor della morte e la speranza, de \"I Sepolcri\" di Ugo Foscolo). L'opera, commissionata in memoria di Agn\u00e8s Sorel da Carlo VI, esecutore testamentario dell'amata, apre all'interrogazione di stampo materialistico e meccanicistico. Tali interrogazioni, da una parte, contenevano elementi rasserenanti, ma dall'altra determinarono l'angoscia davanti al \"nulla eterno\", all'oblio che avvolge l'uomo, un abbandono, assopimento (con una sfumatura d'intensa dolcezza), di cui era consapevole Agn\u00e8s."}
{"id": "2584817", "revid": "425563", "url": "https://it.wikipedia.org/wiki?curid=2584817", "title": "They're Coming to Take Me Away Ha Haa! (album)", "text": ""}
{"id": "2584822", "revid": "729019", "url": "https://it.wikipedia.org/wiki?curid=2584822", "title": "Horacio Agulla", "text": "Biografia.\nNonostante coltivasse la passione del rugby fin da piccolo, Agulla corse il rischio di non poter mai praticare la disciplina: a 6 anni, infatti, gli fu diagnosticata un'osteocondriosi (o malattia di Legg-Pendres-Calv\u00e9) alla testa del femore destro; dopo la riabilitazione riusc\u00ec comunque a giocare, e oggi la sua gamba destra \u00e8 pi\u00f9 corta di 3 centimetri rispetto a quella sinistra.\nCresciuto nell', formazione del dipartimento di Tigre, in provincia di Buenos Aires, con esso esord\u00ec nel campionato dell'Uni\u00f3n de Rugby de Buenos Aires, che vinse nel 2006, mentre a livello interprovinciale si assicur\u00f2 due edizioni del Nacional de Clubes.\nAll'epoca era gi\u00e0 internazionale per l', avendo esordito nel 2005 a Buenos Aires con i \"Pumas\" contro ; prese parte alla in Francia, dove l'Argentina si piazz\u00f2 terza assoluta, e nella stagione successiva fu ingaggiato nel Top 14 nelle file del , per poi passare al nella stagione successiva; con tale club esord\u00ec nelle competizioni europee (sconfitta esterna per 29-34 nell'ottobre 2008 contro in Challenge Cup).\nNel 2010 si trasfer\u00ec in Inghilterra al , e l'anno successivo prese parte alla in Nuova Zelanda.\nQuando nel 2012 l' fu ammessa al Rugby Championship e Agulla fu scelto tra i giocatori che avrebbero preso parte al torneo, il Leicester decise di sottoporre il rinnovo di contratto al giocatore alla sua rinuncia alla Nazionale, visto che non sarebbe stato disponibile per tutto il precampionato fino a ottobre, ma Agulla rifiut\u00f2 l'accordo e il Leicester lo liber\u00f2 a fine stagione.\nRimase tuttavia in Inghilterra perch\u00e9 pochi mesi pi\u00f9 tardi firm\u00f2 un accordo con il con cui un anno dopo si accord\u00f2 per il prolungamento, pur senza tuttavia renderne noto termini sia temporali che economici.\nA seguire, prese parte anche alla , la sua terza consecutiva, in Inghilterra, conseguendo il quarto posto finale."}
{"id": "2584823", "revid": "344503", "url": "https://it.wikipedia.org/wiki?curid=2584823", "title": "Dan Laustsen", "text": ""}
{"id": "2584824", "revid": "287204", "url": "https://it.wikipedia.org/wiki?curid=2584824", "title": "Houston Rockets 2000-2001", "text": "La stagione 2000-01 degli Houston Rockets fu la 34\u00aa nella NBA per la franchigia.\nGli Houston Rockets arrivarono quinti nella \"Midwest Division\" della \"Western Conference\" con un record di 45-37, non qualificandosi per i play-off."}
{"id": "2584827", "revid": "16554", "url": "https://it.wikipedia.org/wiki?curid=2584827", "title": "Mesh poligonale", "text": "Una mesh poligonale, in computer grafica, \u00e8 un reticolo che definisce un oggetto nello spazio, composto da vertici, spigoli e facce. Il termine \"mesh\" in inglese significa letteralmente \"maglia\", \"rete\".\nCirca dagli anni duemila, le mesh poligonali sono usate sempre pi\u00f9 intensivamente in molte differenti aree della computer grafica e della \"geometry processing\" (o elaborazione della geometria, che \u00e8 un campo relativamente nuovo dell'informatica che concerne algoritmi e modelli matematici per l'analisi e la manipolazione di dati geometrici).\nDefinizione.\nIntuitivamente, una mesh poligonale \u00e8 la partizione di una superficie continua in celle poligonali, come triangoli, quadrilateri, ecc. Pi\u00f9 formalmente, una mesh formula_1 pu\u00f2 essere definita come una tupla formula_2, dove formula_3 \u00e8 l'insieme dei vertici del modello (punti in formula_4) e formula_5 contiene l\"'adjacency information\" o, in altre parole, come i vertici sono connessi per formare gli spigoli e le facce della mesh. Per esempio una mesh composta da una singolo triangolo sarebbe formula_6, ossia i tre vertici, i tre spigoli e il triangolo.\nLe mesh pi\u00f9 usate in computer grafica sono le \"triangle meshes\" e le \"quadrilateral meshes\" (abbreviate in \"quad meshes\"). In questo articolo, per \"mesh\" si intende una \"triangle mesh\". Altre mesh, nelle quali gli elementi di base sono quadrilateri o altri poligoni, sono a volte utilizzate, ma possono verificarsi inconvenienti. Per esempio, \u00e8 facile creare un quadrilatero i cui vertici non giacciono tutti sullo stesso piano, mentre c'\u00e8 sempre un piano passante per tre vertici. Inoltre, lavorare esclusivamente con \"triangle meshes\" semplifica la memorizzazione, e riduce il numero degli algoritmi.\nCaratteristiche.\nUna mesh, differentemente da un oggetto solido reale, non presenta una massa; \u00e8 quindi una sorta di volume vuoto, privo di spessore, le cui facce sono appunto dei \"veli\" superficiali.\nI componenti visibili di una mesh sono:\nFans e Strips.\nL'insieme di tutti i vicini (\"neighbors\") di un vertice formula_10\u00e8 detto il \"1-ring\" del vertice ed \u00e8 definito come formula_11. La cardinalit\u00e0 di formula_12\u00e8 detta grado (\"degree\") o valenza (\"valence\") del vertice formula_10.\nUna sequenza di triangoli adiacenti che condividono lo stesso vertice \u00e8 detta \"fan\" di triangoli. Una \"strip\" \u00e8 una sequenza di triangoli che pu\u00f2 essere specificata elencando i propri vertici senza ambiguit\u00e0. Per essere pi\u00f9 specifici, dato un elenco ordinato di vertici formula_14, il triangolo formula_15\u00e8 rappresentato dai vertici formula_16. \"Strips\" e \"fans\" sono usati per compattare le rappresentazioni delle mesh. Una \"strip\" di triangoli con formula_17 vertici rappresenta formula_18 triangoli. Cos\u00ec, una \"strip\" di 100 triangoli richiede 102 vertici per essere memorizzata, piuttosto che 300. La quantit\u00e0 di vertici salvata incrementa con il numero di triangoli; il numeri medio di vertici formula_19necessari per rappresentare un triangolo in una \"strip\" con formula_20 triangoli \u00e8 formula_21. Nel caso di un \"fan\", il triangolo formula_15 \u00e8 rappresentato dai vertici formula_16 assumendo che formula_24sia il vertice condiviso. \nVariet\u00e0.\nUna mesh 2D finita \u00e8 una \"manifold mesh\" se gli spigoli e i triangoli che incontrano un vertice formula_25 possono essere ordinati in un ordine ciclico formula_26senza ripetizioni, tali che lo spigolo formula_27 sia uno spigolo dei triangoli formula_28 e formula_29. Questo implica che per ogni spigolo, ci sono esattamente due facce che lo contengono.\nUna superficie \u00e8 detta \"2-manifold\" (\"two-dimensional-manifold\") se l'intorno (\"neighborhood\") di ogni punto formula_30sulla superficie \u00e8 omeomorfico a un disco. Pi\u00f9 semplicemente, significa che se abbiamo un disco possiamo centrarlo in formula_30 e farlo aderire alla superficie attorno a esso. La definizione di \"2-manifold\" \u00e8 estendibile alla superficie con frontiere, considerando di tagliare via met\u00e0 del disco e farlo aderire alla frontiera.\nSe la superficie \u00e8 una mesh poligonale, possiamo determinare se \u00e8 \"manifold\" controllando se le seguenti condizioni sono vere:\nOrientazione.\nOgni faccia \u00e8 un poligono e perci\u00f2 ha due lati (\"sides\"). Se guardiamo una faccia e seguiamo i suoi vertici nell'ordine in cui sono specificati in formula_5, essi possono descrivere un movimento orario (\"clockwise\") o antiorario (\"anti-clockwise\"). Ovviamente, se guardiamo alle stesse facce dall'interno, queste orientazioni saranno scambiate.\nLa definizione dell'orientazione torna utile per la determinazione del vettore normale: se i vertici di un triangolo non-degenere (ossia uno con un'area non nulla) sono nei punti formula_37, formula_38, formula_39, allora possiamo calcolare formula_40, che \u00e8 il vettore perpendicolare al piano del triangolo. Da notare che se scambiamo i vertici formula_38 e formula_39, il vettore risultante \u00e8 negativo. Poich\u00e9 spesso si usano le normali di un triangolo in una mesh per determinare cosa \u00e8 \"dentro\" o \"fuori\" la mesh, l'ordine dei vertici \u00e8 critico.\nStrutture dati delle mesh.\nPer scegliere una \"mesh data structure\" (struttura dati della mesh), occorre considerare fattori topologici e algoritmici:\nLa scelta di una struttura dati richiede la misurazione di vari criteri come...\nRappresentazioni delle mesh poligonali.\nFinora, abbiamo dato per scontato che c'\u00e8 una qualche rappresentazione delle mesh senza considerare nel dettaglio come effettivamente memorizzare i poligoni. Infatti, ci sono molte rappresentazioni, e la scelta di una o dell'altra influenza notevolmente le nostre possibilit\u00e0 di lavorazione della mesh.\nLa soluzione pi\u00f9 semplice consiste nel memorizzare ogni poligono con la posizione geometrica di ognuno dei suoi vertici. Tuttavia, fare questo significherebbe non avere alcuna informazione sulla connettivit\u00e0 \u2013 effettivamente, si otterrebbe solo una zuppa di poligoni che pu\u00f2 essere renderizzata, ma con poche possibilit\u00e0 di manipolazione, poich\u00e9 tutte le operazioni primitive assumono una qualche conoscenza di come i poligoni si relazionano gli uni agli altri.\nIndexed face set.\nUna pi\u00f9 utile e semplice rappresentazione \u00e8 l\"'indexed face set\". Un \"indexed face set\" memorizza la mesh in due array. Il primo contiene tutti i vertici indicizzati da un numero (tipicamente solo in un array lineare). Per ogni vertice si memorizzano i suoi attributi, ovvero almeno la propria posizione nello spazio ma frequentemente anche altre informazioni come una normale al vertice (\"vertex normal\"), e possibilmente alcuni attributi di cui si necessita per scopi particolari come il rendering. Il secondo array \u00e8 un elenco di facce che contiene almeno un elenco di indici, dove ogni indice fa riferimento all'array dei vertici.\nEdge-based data structure.\nIl principio della struttura dati \"edge-based\", \u00e8 quella di rappresentare la connettivit\u00e0 memorizzando esplicitamente come gli spigoli di relazionano gli uni agli altri. Per ogni faccia della mesh, si memorizza semplicemente un puntatore a uno solo dei suoi spigoli. Analogamente, si memorizza per ogni vertice un solo puntatore a un singolo spigolo. Se vorremo il prossimo spigolo nell\"'edge loop\" che definisce una faccia, semplicemente seguiremo un puntatore dallo spigolo corrente. Di conseguenza, possiamo circolare per una faccia, visitando tutti i suoi spigoli anche se la faccia ha solo un puntatore a uno di questi. Poich\u00e9 le rappresentazioni \"edge-based\" sono basate su spigoli che conoscono le loro facce incidenti, solo le \"manifolds\" sono di solito rappresentabili usando queste strutture dati.\nWinged edge data structure.\nUn \"winged edge\" \u00e8 uno spigolo orientato che connette due vertici. Per ognuno dei suoi due \"face loops\", esso presenta due puntatori verso i successivi spigoli, sia in senso orario che in quello antiorario. Sfortunatamente, la rappresentazione \"winged edge\" \u00e8 un po' complicata, e presenta un altro difetto: lo spigolo in s\u00e9 \u00e8 bidirezionale, ma il \"winged edge\" \u00e8 orientato. Se vogliamo muoverci da uno spigolo all'altro, il puntatore che dobbiamo usare dipende dall'orientamento dello spigolo. Vedi l'opera di Bruce G. Baumgart per maggiori dettagli.\nHalf edge data structure.\nLa rappresentazione \"half edge\" presenta due rappresentazioni di uno spigolo dato. Gli \"half edges\" sono in coppie, e ogni elemento della coppia rappresenta lo spigolo dal punto di vista di uno dei due poligoni che condividono lo spigolo. Perci\u00f2, non vi \u00e8 alcuna ambiguit\u00e0. Ogni \"half edge\" presenta un puntatore successivo, che punta al prossimo spigolo nel loop che corrisponde alla sua faccia. Semplicemente seguendo i puntatori successivi, possiamo visitare tutti gli spigoli nell'\"edge loop\" di una faccia.\nFormati di file per le mesh.\nAlcuni formati di file che memorizzano informazioni sulle mesh sono i seguenti:"}
{"id": "2584834", "revid": "247222", "url": "https://it.wikipedia.org/wiki?curid=2584834", "title": "Cladonia dendroides", "text": "Cladonia dendroides (Abbayes) Ahti (1961)., \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal greco , cio\u00e8 \"d\u00e8ndron\", che significa \"albero\", e dal greco , cio\u00e8 \"-\u00f2ida\", prefisso che significa \"che somiglia a, che ha la forma di\", ad indicare proprio le ramificazioni degli apoteci.\nCaratteristiche fisiche.\nIl fotobionte \u00e8 principalmente un'alga verde delle Trentepohlia.\nAll'esame cromatografico sono state rilevate tracce consistenti di atranorina e acido fumarprotocetrarico.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie e di incerta attribuzione per quanto concerne la sezione di appartenenza, secondo alcuni autori (Stenroos) appartiene al genere Cladina, sezione Tenues; a tutto il 2008 non sono state identificate forme, sottospecie e variet\u00e0."}
{"id": "2584835", "revid": "486946", "url": "https://it.wikipedia.org/wiki?curid=2584835", "title": "Palais Omnisports De Bercy", "text": ""}
{"id": "2584836", "revid": "125110618", "url": "https://it.wikipedia.org/wiki?curid=2584836", "title": "Monsieur Chouchani", "text": "Biografia.\nPoco si conosce di \"M. Chouchani\" (\u05de\u05e8 \u05e9\u05d5\u05e9\u05e0\u05d9), nemmeno il nome, che ha gelosamente sempre tenuto segreto. Le sue origini sono completamente ignote, mentre la lapide sulla sua tomba (situata a Montevideo, Uruguay, dove mor\u00ec nel gennaio 1968) recita:\nL'epitaffio fu dettato da Elie Wiesel, che pag\u00f2 la stessa tomba. Il nome \"Chouchani\" o \"Shushani,\" che significa \"originario di Shush\" (l'antica Susa, capitale del regno di Elam), \u00e8 probabilmente solo un riferimento allegorico o un gioco di parole. Elie Wiesel ipotizz\u00f2 che il vero nome di Chouchani fosse Mordechai Rosenbaum, mentre il professor Shalom Rosenberg dell'Universit\u00e0 ebraica di Gerusalemme sostiene che il vero nome di Chouchani fosse Hillel Perlmann. \nEgli conosceva pi\u00f9 di 70 lingue, sempre trasandato, scostante, e con una sola valigia di cartone come bene.\nBench\u00e9 non si abbia notizia di alcun corpus di scritti di Chouchani, egli ha lasciato una chiara influenza intellettuale nei suoi allievi. Chouchani si presentava come un semplice vagabondo e tuttavia padroneggiava amplissimi ambiti del sapere, tra cui scienza, matematica, filosofia e soprattutto il Talmud. Gran parte dei pochi dettagli della sua vita sono noti solo attraverso le parole e le interviste di alcuni suoi studenti o gli aneddoti di persone che l'hanno incontrato nel corso degli anni. A proposito, Haim Baharier, che lo conobbe quando era piccolo e suo padre lo ospit\u00f2 in casa le volte che M. suonava alla porta, si ricorda che quando spar\u00ec, lasci\u00f2 in casa sua la valigia di cartone che dentro conteneva solo pochi fogli di economia sottolineati a mano, un libro in ebraico e alcune forchette o cucchiaini di latta.\nChouchani apparve a Parigi dopo la Seconda guerra mondiale, dove insegn\u00f2 tra il 1947 e il 1952 come precettore nella comunit\u00e0 dei reduci dei campi di sterminio, a cui teneva lezioni di Bibbia, Talmud ma anche fisica, matematica e filosofia; viveva ospite di casa in casa per un po', poi spariva. \nSpar\u00ec per un po' e riapparve brevemente nel neonato stato di Israele, vivendo in un kibbutz, quindi torn\u00f2 a Parigi per riapparire poco dopo in Sud America, dove rimase sino alla morte.\nIl giornalista francese Salomon Malka nel 1994 ha pubblicato un libro su di lui intitolato \"Monsieur Chouchani: L'enigme d'un maitre du XXe siecle\" (ora tradotto in italiano da Alessandro Paris, con il titolo \"Monsieur Chouchani. L'enigma di un maestro del XX secolo\", Morcelliana, Brescia 2017).\nA Gerusalemme a met\u00e0 luglio 2019 sono stati venduti all'asta alcuni suoi diari.\nLa televisione israeliana ha commissionato al regista Michael Greenspan un docu-film su \"M. Chouchani\", che verr\u00e0 trasmesso sul finire del 2019, con \"...Foto inedite, nuovi elementi biografici, aneddoti incredibili ma veri... Tavole illustrate della sua vita rocambolesca e rivelazioni sulla sua e le sue identit\u00e0, e soprattutto, quel che mi interessava di pi\u00f9, gli insegnamenti inediti che per la prima volta posso offrire al pubblico\".\nDiceva Emmanuel L\u00e9vinas di lui \"Si sono dette molte cose su Chouchani, ma la realt\u00e0 fu grandemente pi\u00f9 bella della leggenda\""}
{"id": "2584837", "revid": "1442080", "url": "https://it.wikipedia.org/wiki?curid=2584837", "title": "Carlo Ventre", "text": "Biografia.\nCarlo Ventre \u00e8 nato a Montevideo, in Uruguay, da una famiglia di origine italiana. Si trasferisce giovanissimo in Italia dove perfeziona gli studi musicali intrapresi in patria. Nel 1994 debutta come Duca di Mantova in \"Rigoletto\" alla Scala di Milano diretto da Riccardo Muti."}
{"id": "2584841", "revid": "5456", "url": "https://it.wikipedia.org/wiki?curid=2584841", "title": "The Obliteration of Humanity", "text": ""}
{"id": "2584842", "revid": "287204", "url": "https://it.wikipedia.org/wiki?curid=2584842", "title": "Andreas Syngros", "text": "Biografia.\nNato a Costantinopoli da parenti originari dell'isola di Chio, Syngros fu uno dei fondatori della Banca di Costantinopoli, insieme a Stephanos Skouloudis. Syngros spos\u00f2 Iphigenia Mavrokordato, membro della famiglia benestante dei Maurocordato; non ebbero mai figli. Si trasferirono ad Atene nel 1871, dove Syngros pianificava di istituire una nuova banca. Comprando delle terre dalla vedova di D\u012bm\u012btrios Rall\u012bs, ingaggi\u00f2 il conosciuto architetto ateniese Nikolaos Soutsos, che costru\u00ec la sua casa, basandosi su dei progetti del tedesco Ernst Ziller, vicino al palazzo reale. Oggi l'edificio \u00e8 la sede del Ministero degli Affari Esteri greco, dopo esserlo stato consegnato dalla sua vedova.\nSyngros, insieme a membri della diaspora greca di Costantinopoli e di quella di Odessa, guidato da Evangelis Valtatzis, fond\u00f2 la Banca di Credito Generale (\"Ethniki Pistotiki Trapeza\"). \nNel 1882, fond\u00f2 la Banca Privilegiata dell'Epiro e della Tessaglia a Volos, per aiutare l'economia di questi territori, da poco annessi alla Grecia. L'annessione port\u00f2 un afflusso di investimenti da parte degli espatriati che hanno acquistato grandi tenute in precedenza appartenenti ai musulmani, i quali avevano effettuato investimenti nella zona. Il termine \"Privilegiato\" nel nome della banca si riferisce alla possibilit\u00e0 di questa di emettere banconote in questi territori. La Banca Nazionale della Grecia acquist\u00f2 la banca dopo la morte di Syngros.\nSyngros inoltre fu coinvolto in numerose iniziative di pubblica filantropia, inclusa la costruzione di una strada che si estende da Palazzo Reale alla baia di Faliro (strada che oggi porta il suo nome, Andrea Syngrou Avenue) e fu il responsabile del completamento del Canale di Corinto, nel 1893, una delle pi\u00f9 grandi opere di ingegneria della Grecia. Syngros mor\u00ec ad Atene nel 1899."}
{"id": "2584843", "revid": "755885", "url": "https://it.wikipedia.org/wiki?curid=2584843", "title": "Senza nuvole", "text": "Senza nuvole \u00e8 il primo album in studio della cantante italiana Alessandra Amoroso, pubblicato il 25 settembre 2009 dalla Epic Records.\nIl disco.\nL'ufficializzazione della pubblicazione del disco risale al 31 luglio 2009. Il disco \u00e8 composto da dieci tracce registrate nell'estate 2009 implementabili con un'undicesima traccia scaricando l'album da iTunes. Oltre alla versione normale, \u00e8 possibile acquistare un'edizione limitata dell'album con un DVD, intitolato \"Una giornata con Alessandra\". Inoltre, anche per chi acquista la versione con soltanto il cd, \u00e8 possibile iscriversi all'opendisc e avere cos\u00ec accesso ad una serie di contenuti speciali, artwork, fotografie e notizie in anteprima. Inoltre, gli iscritti all'opendisc hanno potuto partecipare ad un concorso per ottenere un posto allo showcase di Milano, dove Alessandra ha presentato l'album il giorno 8 ottobre.\nA partire da gioved\u00ec 17 settembre, le canzoni di \"Senza nuvole\" possono essere ascoltate grazie ad una iniziativa di Mtv, che pubblica quotidianamente le canzoni dell'album sul proprio sito. Dal giorno 24 settembre tutto l'album \u00e8 in streaming sullo stesso sito.\nIl secondo singolo estratto dall'album \u00e8 la title-track \"Senza nuvole\".\nIl 22 gennaio 2010 viene estratto dall'album il terzo singolo, \"Mi sei venuto a cercare tu\".\nIl 2 aprile 2010 viene estratto dall'album il quarto singolo, \"Arrivi tu\".\nSuccesso commerciale.\nL'album debutta alla posizione numero uno nella classifica FIMI, posizione in cui resta per quattro settimane consecutive.\nIl 6 ottobre \"Senza nuvole\" conquista il primo disco di platino, che viene consegnato da Rudy Zerbi nella puntata di Amici di Maria De Filippi sabato 10 ottobre, andata in onda luned\u00ec 12 ottobre.\n\u00c8 il dodicesimo album pi\u00f9 venduto del 2009, mentre risulta essere il decimo album pi\u00f9 venduto della prima met\u00e0 del 2010. Nella classifica dei 15 album pi\u00f9 venduti dal 2009 ad oggi si piazza al 10\u00ba posto e il quindicesimo del 2010. A settembre 2010 la FIMI pubblica le certificazioni a partire dal 1\u00ba gennaio 2009 fino alla fine di agosto: \"Senza nuvole\", uscito soltanto a settembre 2009 risulta essere il settimo album pi\u00f9 venduto.\nIl 10 dicembre l'album conquista il secondo disco di platino con 140.000 copie vendute; successivamente l'album, superando le 180.000 copie, viene certificato triplo disco di platino. Successivamente viene certificato quadruplo disco di platino con oltre 200.000 copie vendute.\nIl DVD, \"Una Giornata con Alessandra\" (ristampa).\nOltre alla versione solo cd, viene pubblicata una versione limitata contenente anche un DVD. Questo DVD, intitolato \"Una giornata con Alessandra\", permette di passare \"virtualmente\" una giornata con l'artista dell'album, appunto.\nOltre al videoclip di \"Stupida\", sono presenti dei video backstage sul set di servizi fotografici, i backstage del concerto tenuto a Bari per Radionorba Battili Live, video in studio di registrazione ed un'intervista racconto \u201cAlessandra intervista Alessandra\u201d, in cui la stessa Alessandra cerca di farsi conoscere meglio ai propri fans. Inoltre, sono presenti anche una serie di filmati assolutamente esclusivi dedicati ai fan.\nSenza nuvole live tour.\nDal gennaio 2010 inizia il \"Senza nuvole live tour\". Il tour finisce il 13 marzo 2010 a Padova.\nUn'estate senza nuvole live tour.\nIl 4 luglio 2010 inizia l\"'Un'Estate Senza Nuvole Live Tour\", che porta Alessandra in tour per tutta l'estate 2010, a partire dal 4 luglio fino al 12 settembre. La band rimane la stessa del Senza Nuvole Live Tour."}
{"id": "2584844", "revid": "345405", "url": "https://it.wikipedia.org/wiki?curid=2584844", "title": "Devastator", "text": ""}
{"id": "2584850", "revid": "110157", "url": "https://it.wikipedia.org/wiki?curid=2584850", "title": "Poggio Sommorto", "text": "Poggio Sommorto, meglio noto come Cardosella, \u00e8 un monte nelle Marche, in Provincia di Macerata, nel Parco nazionale dei Monti Sibillini, a 1392 m s.l.m.\nEtimologia del nome.\nIl nome Cardosella deriva dal fatto che \u00e8 collegata con Cardosa, che \u00e8 un monte pi\u00f9 alto.\nPaesi vicini.\nAlle pendici di Poggio Sommorto c'\u00e8 il paese di Rapegna.\nPercorsi.\nIl monte \u00e8 collegato con Cardosa e con Monte La Bandita."}
{"id": "2584857", "revid": "228587", "url": "https://it.wikipedia.org/wiki?curid=2584857", "title": "Giovenone", "text": ""}
{"id": "2584858", "revid": "834", "url": "https://it.wikipedia.org/wiki?curid=2584858", "title": "Why", "text": ""}
{"id": "2584861", "revid": "287204", "url": "https://it.wikipedia.org/wiki?curid=2584861", "title": "Houston Rockets 1999-2000", "text": "La stagione 1999-2000 degli Houston Rockets fu la 33\u00aa nella NBA per la squadra del Texas.\nGli Houston Rockets arrivarono sesti nella \"Midwest Division\" della \"Western Conference\" con un record di 34-48, non qualificandosi per i play-off."}
{"id": "2584863", "revid": "36426", "url": "https://it.wikipedia.org/wiki?curid=2584863", "title": "Etienne Chevalier presentato da santo Stefano", "text": ""}
{"id": "2584864", "revid": "111361243", "url": "https://it.wikipedia.org/wiki?curid=2584864", "title": "Cladonia densissima", "text": "Cladonia densissima (Ahti) Ahti &amp; DePriest (2001), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dall'aggettivo latino \"densissimus, -a, -um\", che significa \"molto denso, consistente\", in riferimento alla forma dei podezi.\nCaratteristiche fisiche.\nIl fotobionte \u00e8 principalmente un'alga verde delle Trentepohlia.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nDa alcuni autori considerata come forma intermedia fra C. mitis e C. arbuscula, questa specie \u00e8 di incerta attribuzione per quanto concerne la sezione di appartenenza; secondo alcuni autori (Stenroos) apparterrebbe alla sezione Tenues del genere Cladina; a tutto il 2008 sono state identificate le seguenti forme, sottospecie e variet\u00e0:"}
{"id": "2584865", "revid": "499531", "url": "https://it.wikipedia.org/wiki?curid=2584865", "title": "Titolazione virale", "text": "La titolazione virale o saggio virale o conta virale \u00e8 il conteggio, fatto in laboratorio, del numero di particelle virali di un dato virus in esame presenti in un campione biologico. Viene utilizzata nei campi della ricerca microbiologica, della diagnostica e della produzione di vaccini antivirali, tutte situazioni che richiedono la conoscenza della quantit\u00e0 di virus in analisi o uso.\nPossiamo distinguere le tecniche di titolazione virale in tecniche quantitative e qualitative. I metodi di titolazione quantitative mirano a verificare la presenza di un virus in un dato campione e ad identificare il numero di particelle virali in esso presenti, mentre quelle qualitative mirano a verificare la presenza o l'assenza di determinati effetti del virus in un substrato cellulare.\nUn'ulteriore distinzione pu\u00f2 essere fatta tra tecniche tradizionali e moderne. Le prime, gi\u00e0 in uso da decenni ma generalmente lente e faticose, sono distinte in tecniche di titolazione fisica, biologica e sierologica. Le seconde, nuove e da poco in uso, sono tecniche che riducono il tempo necessario alla titolazione, con una elevata specificit\u00e0 e sensibilit\u00e0 nella rilevazione del virus, ma che attualmente hanno un costo elevato.\nMetodi tradizionali.\nI metodi tradizionali comprendono tecniche di titolazione fisica, biologica e sierologica. La titolazione fisica, quantitativa, richiede l'uso di attrezzature complesse e costose e risulta fondamentale nella ricerca della presenza o assenza di virus e loro identificazione in un materiale contaminato. La titolazione biologica, sia quantitativa che qualitativa, si basa sull'osservazione e la valutazione degli effetti biologici specifici prodotti dal virus in esame in un campione biologico, come colture cellulari, colture batteriche, cavie o embrioni di pollo. La titolazione sierologica, qualitativa, sfrutta la capacit\u00e0 dei virus di interagire con i componenti del sangue, in particolare con gli anticorpi e i globuli rossi. La prima sfrutta la specificit\u00e0 antigenica degli anticorpi per i componenti del virione, mentre la seconda sfrutta la capacit\u00e0 di alcuni virus di produrre l'emoagglutinina.\nMicroscopia.\nUna nuova ed ignota specie virale, che presenti caratteristiche nuove o anomale, ma comunque capace di agire da patogeno, potrebbe non essere rilevabile con i normali metodi di ricerca. In tal caso l'unico metodo certo per rilevare la presenza del virus \u00e8 l'osservazione diretta delle particelle virali. Tuttavia a causa delle ridotte dimensioni dei virioni (10-300\u00a0nm), inferiori al massimo ingrandimento possibile con un microscopio ottico, \u00e8 necessario l'utilizzo di microscopi pi\u00f9 potenti, ingombranti e costosi, come il microscopio elettronico (a scansione o a trasmissione) ed il microscopio a fluorescenza. Tali microscopi permettono di osservare direttamente particelle virali in sospensione all'interno di una goccia di soluzione e di apprezzare preliminarmente le caratteristiche morfologiche del virione (presenza del pericapside, di fibre, di peplomeri o altre strutture esterne, simmetria del capside, forma e dimensione del virione). Il problema principale di questa metodica fisica \u00e8 che il campo di osservazione \u00e8 limitato e solo una parte delle particelle virali contenute nel campione risultano visibili e contabili. Per ovviare a ci\u00f2, la soluzione di particelle virali a concentrazione ignota viene miscelata ad una soluzione a concentrazione nota di particelle di lattice o polistirene, le cui dimensioni molto superiori a quelle del virus le rendono facilmente riconoscibili. A questo punto un conteggio proporzionale delle particelle virali e delle particelle di lattice permette di risalire alla concentrazione iniziale della soluzione virale.\nSaggio delle placche.\nQuesto metodo di titolazione biologica quantitativo si basa sull'idea che, infettando con un virus animale una coltura cellulare o con un batteriofago una coltura batterica, la grandezza del focolaio di infezione sia proporzionale al numero di particelle virali che lo ha causato, ossia che maggiore \u00e8 il numero di particelle virali infettanti inoculate pi\u00f9 evidenti e numerosi saranno gli effetti citopatici rilevabili sulla coltura. Questo metodo \u00e8 utile per rilevare e saggiare i virus in grado di lisare la cellula ospite e quelle che la circondano, producendo le tipiche placche di lisi.\nPer la conta si procede infettando varie colture inoculando a ciascuna di esse un volume formula_1 della soluzione a concentrazione formula_2 ignota e avendo cura di agitare la provetta per spandere la soluzione su tutta la superficie. Prima dell'inoculo del virus va eliminato il terreno dalla coltura cellulare poich\u00e9 questo contiene una grande quantit\u00e0 di liquido che influirebbe sulla diffusione delle particelle virali e quindi la si incuba a 37\u00a0\u00b0C per 45 minuti-1 ora, tempo che permette l'adsorbimento delle particelle virali ed \u00e8 per questo detto tempo di adsorbimento. Teoricamente, se ogni virus presente nel volume formula_1 di soluzione infettasse una sola cellula, basterebbe contare il numero di cellule lisate, ossia che sono state infettate, per conoscere il numero di particelle virali formula_4 in essa presenti e ricavare facilmente la concentrazione virale formula_2 secondo la formula\nformula_6.\nTuttavia ci\u00f2 non \u00e8 possibile poich\u00e9 normalmente all'interno dei campioni virali estratti da colture o animali infetti \u00e8 presente un numero molto elevato di particelle virali, cosicch\u00e9 solitamente pi\u00f9 di una infetta contemporaneamente una stessa cellula. Inoltre i nuovi virioni liberati dopo le infezioni primarie andrebbero a produrre per diffusione nuove infezioni su altre cellule anche a grande distanza, rendendo impossibile risalire al numero originale di particelle virali. Per ovviare a questi difetti vengono utilizzati due accorgimenti:\nDato che la concentrazione della soluzione virale originale formula_2 \u00e8 ignota non posso sapere quanto diluirla per ottenere inoculi adatti alla conta delle placche. Procedo quindi per tentativi infettando varie colture monostrato con un volume costante formula_1 di soluzioni a diluizione sempre maggiore.\nGenericamente, se considero una soluzione a concentrazione iniziale formula_9 e ne prelevo un volume formula_10 che diluisco con un volume formula_11 di solvente, la nuova concentrazione formula_12 della soluzione diluita sar\u00e0\nformula_13.\nSe poi prelevo nuovamente dalla soluzione a concentrazione formula_12 lo stesso volume formula_10 e lo diluisco sempre con un volume di solvente formula_11, la nuova concentrazione formula_17 della soluzione sar\u00e0\nformula_18\no, sostituendo formula_12,\nformula_20.\nIn generale la concentrazione formula_21 della soluzione ad formula_22-esima diluizione della soluzione iniziale a concentrazione formula_12 sar\u00e0\nformula_24.\nNella pratica si \u00e8 soliti prelevare un volume formula_10 = 0,1 ml e diluirlo con un volume formula_11 = 0,9 ml in modo che\nformula_27\ne quindi la concentrazione formula_21 della soluzione ad formula_22-esima diluizione sia\nformula_30.\nDa ognuna delle soluzioni diluite nell'ordine di formula_31 viene quindi prelevato un volume formula_1 che viene inoculato alla coltura per produrre le placche di lisi; le soluzioni a concentrazione maggiore produrranno i difetti descritti, rendendo impossibile la conta, mentre quelli a concentrazione adeguata permetteranno di contare le placche e risalire al numero originario di particelle virali presenti nell'inoculo a concentrazione formula_21. Solitamente vengono prodotte colture infettate con diluizioni fino a formula_34 o formula_35 e tra queste vengono scelte per calcolare la concentrazione iniziale quelle che riportano un numero di placche compreso tra 50 e 70. Ci\u00f2 perch\u00e9, per ragioni statistiche, campioni diluiti troppo o troppo poco, e di conseguenza con un numero troppo piccolo o troppo grande di placche, ridurrebbero la sensibilit\u00e0 del metodo utilizzato. Per lo stesso motivo pi\u00f9 colture sono infettate con inoculi a stessa diluizione, in modo da avere dei gruppi di controllo con cui confrontare i dati. In questo caso il numero reale di placche sar\u00e0 considerato il numero medio di placche per coltura.\nQuindi, posto formula_36 il numero medio di placche per coltura prodotte dall'inoculo di un volume formula_1 di una soluzione diluita formula_22 volte, la concentrazione di particelle virali di tale soluzione formula_21 \u00e8\nformula_40.\nNe consegue che la concentrazione iniziale formula_9 \u00e8\nformula_42.\nPoich\u00e9 nella pratica si \u00e8 soliti inoculare volumi formula_1 di soluzione virale diluita nell'ordine del \"ml\" e di esprimere il numero di particelle virali in unit\u00e0 formanti placche (\"plaque forming units\", pfu), inteso come l'equivalente numero di virioni necessari a formare una placca, la concentrazione di particelle virali pu\u00f2 essere espressa in unit\u00e0 formanti placche per millilitro (pfu/ml).\nSaggio di messa a fuoco (FFA).\nIl saggio di messa a fuoco (\"focus forming assay\", FFA) \u00e8 una variante del saggio delle placche che invece di basarsi sulla lisi cellulare per rilevare la formazione delle placche impiega tecniche di immunoistochimica che utilizzano anticorpi marcati in maniera fluorescente specifici per un determinato antigene virale per rilevare cellule ospiti infettate e particelle virali libere prima che si formino le placche. L'FFA \u00e8 utile per quantificare le classi di virus che non lisano le membrane cellulari che altrimenti non sarebbero rilevabili con il normale saggio delle placche. Come il saggio delle placche, i monostrati di cellule ospiti sono infettati da varie diluizioni del campione di virus ed incubati per un periodo di incubazione relativamente breve (24-72 ore) con un terreno di coltura semisolido che limita la diffusione del virus, creando gruppi localizzati (focolai) di cellule infettate. Le piastre vengono successivamente analizzate mediante anticorpi fluorescenti specifici per un determinato antigene virale e il microscopio a fluorescenza viene utilizzato per contare e quantificare il numero di focolai. Il saggio FFA in genere d\u00e0 risultati in meno tempo rispetto al normale saggio delle placche o al calcolo della dose infettante citopatica (DITC50), ma pu\u00f2 essere pi\u00f9 costoso in termini di reagenti e apparecchiature richiesti. Il tempo di completamento del test dipende anche dall'estensione dell'area che l'operatore sta contando. Un'area pi\u00f9 ampia richieder\u00e0 pi\u00f9 tempo ma pu\u00f2 fornire una rappresentazione pi\u00f9 accurata del campione. I risultati del saggio FFA sono espressi come unit\u00e0 di messa a fuoco su millilitro (FFU/mL).\nSaggio della diluizione limite.\nIl saggio della diluizione limite \u00e8 un metodo di titolazione biologica quantitativo. Si parte dalla valutazione di un tampone biologico che rappresenta il totale di virus presenti, quindi bisogna praticare una serie di diluizioni per ridurre il numero totale di virus e portarlo a concentrazione nota. Le diluizioni saranno esponenziali su base logaritmica (partendo, quindi, da formula_31 fino ad almeno alla formula_34); ci\u00f2 significa che si partir\u00e0 da un rapporto di 1:10 (1 parte di virus e 9 parti di diluente) e si arriver\u00e0 a un rapporto di 1:10000000. \u00c8 consigliabile allestire pi\u00f9 pozzetti (circa 4), in maniera tale da avere un risultato quanto pi\u00f9 preciso possibile. In ogni pozzetto si inserir\u00e0 50 \u03bcl di terreno, si diluir\u00e0 il virus in maniera esponenziale e dopo un po' di tempo si aggiungeranno 100 \u03bcl di cellule. In seguito, si andranno ad osservare gli effetti citopatici (se presenti). Il titolo virale \u00e8 la pi\u00f9 alta diluizione del virus (cio\u00e8 il pi\u00f9 piccolo numero di particelle virali) in grado di infettare il 50% delle unit\u00e0 inoculate e corrisponde a 1 dose infettante citopatica (DITC50).\nSaggi proteici.\nSaggio di emoagglutinazione.\nMolti virus con envelope sono dotati di glicoproteine di superficie (peplomeri) note come emoagglutinine. Queste sono importanti recettori virali capaci di legare residui di acido sialico presenti sulla membrana cellulare e quindi di promuovere sia il legame alla cellula bersaglio che l'emoagglutinazione.\nQuando si inocula un virus emoagglutinante in una coltura cellulare, durante il ciclo replicativo le emoagglutinine vengono esposte sulla superficie delle cellule infette per essere incluse, assieme a parte della membrana cellulare, nel virione maturo. Quindi se si aggiungono globuli rossi di una appropriata specie animale (solitamente di coniglio o di cavallo, ma anche di topi geneticamente ricombinati umanizzati) alle colture in cui il virus si sta replicando, queste si legheranno tenacemente alla superficie delle cellule infette, grazie alla particolare ricchezza di acido sialico della superficie dei globuli rossi. Si \u00e8 soliti definire questa propriet\u00e0 delle colture infette di trattenere i globuli rossi emoadsorbimento.\nSfruttando l'emoadsorbimento \u00e8 quindi possibile rilevare la presenza di virus emoadsorbenti nella coltura inoculata gi\u00e0 alcuni giorni prima della comparsa dell'effetto citopatico. L'identificazione pu\u00f2 essere confermata mediante test di inibizione dell'emoagglutinazione, di inibizione dell'emoadsorbimento o immunofluorescenza.\nSaggio con anticorpi antivirali specifici.\nGli anticorpi sono in grado di riconoscere in modo altamente specifico gli antigeni virali e pertanto possono essere usati per l'identificazione e la quantificazione delle particelle virali presenti in un campione. Le tecniche basate su anticorpi antivirali pi\u00f9 utilizzate sono l'immunofluorescenza e i test di inibizione.\nSaggio dell'acido bicinconinico.\nIl saggio dell'acido bicinconinico si basa su una misurazione colorimetrica ed \u00e8 il test di quantificazione delle proteine pi\u00f9 comune. Nel saggio dell'acido bicinconinico i legami peptidici di una proteina riducono quantitativamente Cu2+ a Cu1+, che produce un colore blu chiaro. L'acido bicinconinico (BCA) chela il Cu1+ con un rapporto di 2:1 risultante in specie pi\u00f9 intensamente colorate che assorbono a 562 nm. L'assorbanza di un campione a 562 nm viene utilizzata per determinare la concentrazione di proteine sfuse nel campione. I risultati del test vengono confrontati con le curve standard note dopo l'analisi con uno spettrofotometro o un lettore di piastre. Il tempo totale del test va da 30 minuti a un'ora. Sebbene questo test sia veloce, manca di specificit\u00e0 poich\u00e9 conta tutte le proteine; la preparazione del virus da quantificare deve quindi contenere livelli molto bassi di proteine delle cellule ospiti.\nSaggio di immunodiffusione radiale singola (SRID).\nIl saggio di immunodiffusione radiale singola (SRID) \u00e8 un saggio proteico che rileva la quantit\u00e0 di antigene virale specifico mediante immunodiffusione in un terreno di coltura semisolido (ad esempio agar). Il terreno contiene un antisiero specifico per l'antigene target e l'antigene viene posizionato al centro del disco. Quando l'antigene si diffonde nel mezzo crea un anello precipitato che cresce fino al raggiungimento dell'equilibrio. Il tempo di analisi pu\u00f2 variare da 10 ore a giorni a seconda del tempo di raggiungimento dell'avvenuta reazione antigene-anticorpo. Il diametro della zona dall'anello \u00e8 correlato linearmente al logaritmo della concentrazione proteica e comparato con i diametri della zona per standard proteici noti per la quantificazione.\nMetodi moderni.\nRilevazione di impulsi resistivi sintonizzabili (TRPS).\nLa rilevazione di impulsi resistivi sintonizzabili (\"tunable resistive pulse sensing\", TRPS) \u00e8 un metodo che consente misurazioni ad alta velocit\u00e0 di singole particelle virali di virus, in quanto guidate attraverso un nanoporo di diametro regolabile, una alla volta. La tecnica ha il vantaggio di determinare simultaneamente la dimensione e la concentrazione delle particelle virali in soluzione ad alta risoluzione. Questo metodo pu\u00f2 essere usato per valutare la stabilit\u00e0 del campione e il contributo degli aggregati, nonch\u00e9 la concentrazione totale di particelle virali (vp/mL).\nLa misurazione basata su TRPS avviene in un tampone ionico e non \u00e8 richiesta alcuna precolorazione dei campioni prima dell'analisi, quindi la tecnica \u00e8 pi\u00f9 rapida di quelle che richiedono un pretrattamento con coloranti fluorescenti, con un tempo totale di preparazione e misurazione inferiore a 10 minuti per campione.\nCitometria a flusso.\nEsistono alcuni tipi di citometri a flusso che possono essere utilizzati per la quantificazione dei virus. Un contatore di virus quantifica il numero di particelle virali intatte in un campione sfruttando la fluorescenza per rilevare proteine e acidi nucleici colocalizzati. I campioni vengono colorati con due coloranti, uno specifico per le proteine e uno specifico per gli acidi nucleici, e analizzati mentre fluiscono attraverso un raggio laser. La quantit\u00e0 di particelle virali che producono eventi simultanei su ciascuno dei due distinti canali di fluorescenza viene determinata, insieme alla portata misurata del campione, per calcolare una concentrazione di particelle virali (vp/mL). I risultati sono simili in quantit\u00e0 assoluta a quelli ottenuti con un microscopio elettronico a trasmissione. Il dosaggio ha un intervallo di lavoro lineare di 105-109 vp/mL e un tempo di analisi di circa 10 minuti con un breve tempo di preparazione del campione.\nReazione a catena quantitativa della polimerasi (qPCR).\nLa PCR quantitativa utilizza il meccanismo della reazione a catena della polimerasi per amplificare il DNA o l'RNA virali per produrre concentrazioni sufficientemente elevate per il rilevamento e la quantificazione mediante fluorescenza. In generale, la quantificazione mediante qPCR si basa su diluizioni seriali di standard di concentrazione nota analizzati in parallelo con campioni sconosciuti per calibrazione e riferimento. Il rilevamento quantitativo pu\u00f2 essere ottenuto utilizzando un'ampia variet\u00e0 di strategie di rilevamento della fluorescenza, comprese sonde specifiche per sequenza o coloranti fluorescenti non specifici come il SYBR Green. Sonde specifiche per la sequenza, come TaqMan, Molecular Beacons o Scorpion, si legano solo al DNA della sequenza appropriata prodotta durante la reazione. La metodica amplifica tutto l'acido nucleico bersaglio, compreso quello originato da particelle virali infettive intatte o da particelle virali difettose e quello libero in soluzione. Per la quantificazione virale il rapporto tra virioni interi e copie di acido nucleico \u00e8 raramente 1:1. Questo perch\u00e9 durante la replicazione virale, l'acido nucleico e le proteine virali non sono sempre prodotti in rapporto 1:1 e il processo di assemblaggio virale produce virioni completi, capsidi vuoti e/o eccesso di genomi virali liberi. I vantaggi della qPCR comprendono tempi di risposta rapidi (1-4 ore) e notevole sensibilit\u00e0 che permette il rilevamento di una concentrazione di virus molto pi\u00f9 bassa rispetto ad altri metodi.\nELISA.\nL'ELISA \u00e8 una variante moderna dei saggi proteici che utilizza un anticorpo specifico legato ad un enzima per rilevare la presenza di una quantit\u00e0 sconosciuta di antigene (in questo caso un virus) in un campione. L'avvenuta reazione antigene-anticorpo (ovvero la formazione di un immunocomplesso) viene rilevata e/o quantificata attraverso la capacit\u00e0 dell'enzima di convertire un reagente in un segnale rilevabile che pu\u00f2 essere utilizzato per calcolare la concentrazione dell'antigene nel campione. La perossidasi di rafano (HRP) \u00e8 un enzima comunemente utilizzato nei saggi ELISA grazie alla sua capacit\u00e0 di amplificare il segnale e aumentare la sensibilit\u00e0 del dosaggio. Esistono molte tipologie di saggi ELISA, classificati come diretti, indiretti, competitivi o sandwich. Questa tecnica richiede meno lavoro rispetto ai metodi tradizionali e pu\u00f2 richiedere dalle 4 alle 24 ore in base al tempo di incubazione degli anticorpi."}
{"id": "2584866", "revid": "371529", "url": "https://it.wikipedia.org/wiki?curid=2584866", "title": "WHY", "text": ""}
{"id": "2584867", "revid": "36426", "url": "https://it.wikipedia.org/wiki?curid=2584867", "title": "Madonna del latte", "text": ""}
{"id": "2584870", "revid": "767487", "url": "https://it.wikipedia.org/wiki?curid=2584870", "title": "Scratch (film)", "text": "Scratch \u00e8 un film documentario del 2001, diretto e montato da Doug Pray.\nIl film esplora il mondo dei disc jockey hip hop dalla nascita all'invenzione dello scratch e del beat juggling, alla sua esplosione pi\u00f9 recente come un movimento musicale chiamato turntablism. Nel documentario molti artisti spiegano come si sono avvicinati all'hip-hop ed allo scratch mentre raccontano le storie e gli aneddoti delle loro esperienze personali.\nTrama.\nPrimo capitolo.\nNel primo capitolo, Grand Wizard Theodore spiega le differenze tra rap e hip-hop, che sono spesso confusi da molte persone. Mentre sta parlando, il film mostra il processo di lavorazione dei vinili Spiega che scrathes, break dance, DJs, MCs, cos\u00ec come il modo di parlare e di vestire rappresentano gli elementi di hip-hop. Afrika Bambaataa ci presenta un quartiere del Bronx, che veniva chiamata \"la casa dell'hip-hop\", dove la violenza e le bande erano comuni. Dopo il suo viaggio in Africa, ha creato quella che \u00e8 conosciuta come la Universal Zulu Nation, un gruppo, socialmente e politicamente impegnati, di rapper, B-boys, artisti di graffiti e le altre persone coinvolte nella cultura hip-hop. L'importanza del Dj \u00e8 sottolineato anche su come seleziona e controlla la musica sempre in empatia con la richiesta del pubblico. La relazione e le differenze tra i DJ e MC sono spiegati in corso adurante il film ruoli e importances nell'industria della musica. Ogni artista spiega l'inizio dell'hip hop e la sua evoluzione fin dagli anni settanta. DJ Jazzy Jay, Grand Mixer DXT, Onnipotente KG, Kevie Kev, Dot a Rock e Steinski. Molti concerti di break dance e spettacoli DJ sono mostrati come The Herculords, Electronic Boogaloos, Original Graffiti Rock, \"Wild Style\" 1982 con Busy Bee &amp; Grand Wizard Theodore e Grand Master Flash.\nRock It.\nNel secondo capitolo, Mix Master Mike apre raccontando la sua prima esperienza a screcciare durante il 1984 il Grammy Awards con Herbie Hancock &amp; Grand Mixer DXT. Questa \u00e8 l'evoluzione e l'influenza di un nuovo hip-hop trasmessi da DJ di DJ. Appassionati del loro lavoro, mettono a fuoco l'importanza di cercare il proprio stile e di distinguersi dai loro colleghi. DJ QBert (Daly city) ci d\u00e0 una spiegazione su come funziona il giradischi, che descrive ogni parte, lo paragona a \"parlare\" o comunicare. Mentre Mix Master Mike, screccia con QBert, usano i loro scratches per comunicare. La descrivono come un'arte e una forma di intelligenza. Altri artisti descrivono la popolarit\u00e0 che aveva negli anni ottanta tra i giovani ai party durante le battle. Molti di loro sono famosi per il loro talento dimostrato nelle battle. Molti di questi hanno reso possibile il loro essere dj senza un mc. In questo capitolo inoltre DJ Marz, DJ Eddie Def, DJ Cue, DJ Quest'(Bullet Proof Space Travelors), Billy Jam, Dave Paul, DJ Relm, DJ Flare, DJ Shadow, Apollo, Rob Swift (X-Ecutioners)\nTurntablism.\nQuesta sezione del film descrive l'inizio del turntablism, il che comporta l'utilizzo del giradischi. DJ Babu \u00e8 stato il primo a descrivere questo metodo si utilizza questo termine. Egli ritiene che il giradischi pu\u00f2 essere uno strumento musicale, \"come del resto vedrete nel film\". Babu, spiega che chi screccia usa le note, le misure, differenti beats, tempi e ritmi. In una breve intervista con Giovanni Carluccio presenta il metodo di trascrizione per gli scratch su carta, una sorta di pentagramma. Nel secondo DVD del film \u00e8 presente questo contenuto speciale.\nLe Battles.\nLe battles divennero popolari grazie a Steven Dee, che sostenne che si pu\u00f2 sempre migliorare nella tecnica. DJ diversi commentano la competitivit\u00e0 del settore soprattutto ora che ci sono competizioni, come il DMC (Disco Mix Club), dove i DJ hanno sei minuti per mostrare le loro capacit\u00e0 e abilit\u00e0. Ogni concorrente lavora sul set per mesi. Creativit\u00e0 e competitivit\u00e0 sono componente molto importante per vincere nelle battles.\nColonna sonora.\nLa colonna sonora, a cura di Bill Laswell, \u00e8 stata pubblicata da Transparent Music nel 2002.\nDistribuzione.\n\"Scratch\" \u00e8 stato presentato al Sundance Film Festival 2001, dove \u00e8 stato candidato al \"Grand Jury Prize - Documentary\". \u00c8 stato candidato anche all'Independent Spirit Award per il miglior documentario.\n\u00c8 stato distribuito negli Stati Uniti da Palm Pictures.\nAccoglienza.\nStephen Holden sul \"The New York Times\" lo ha definito \"coscienziosamente enciclopedico\". Secondo Laura Bushell \u00e8 \"contagioso, avvincente e divertente\".\nNeva Chonin sul \"San Francisco Chronicle\" lo ha definito una \"visione necessaria\" per \"gli amanti e per chiunque si sia mai chiesto cosa sono quei rumori gracchianti in pubblicit\u00e0, videogiochi e registrazioni rock\"."}
{"id": "2584872", "revid": "1833487", "url": "https://it.wikipedia.org/wiki?curid=2584872", "title": "Aria fresca", "text": "Aria fresca \u00e8 stato un variet\u00e0 televisivo comico di successo, andato in onda fra il 1995 ed il 1996, prima su Canale 10 (Toscana) e poi su Videomusic e Telemontecarlo, ideato e condotto da Carlo Conti. Il 27 aprile 2010 il programma \u00e8 tornato in onda con il titolo \"Voglia d'aria fresca\", stavolta su Rai 1, condotto ancora da Conti.\nIl programma.\n1995-1996.\nIl programma nasce dopo il successo del precedente variet\u00e0 \"Vernice fresca\", in onda tra il 1989 ed il 1993, che aveva lo stesso formato, lo stesso conduttore e buona parte degli stessi comici (quasi tutti di chiare origini toscane). La regia era, come nelle precedenti edizioni, firmata da Leonardo Scucchi e Andrea Biagini che, con la societ\u00e0 Image Tv, producevano il programma con lo stesso Conti. La computer grafica fu realizzata da Leonardo Scucchi e Filippo Santellocco con computer Commodore Amiga.\nCarlo Conti era l'ideatore ed il coordinatore dello show ed era in scena la spalla di quasi tutti i comici (principalmente con i personaggi di Giorgio Panariello e quelli di Andrea Cambi).\nIl programma, la cui messa in onda inizi\u00f2 sulla TV locale Canale 10 (Toscana) nel 1995, pass\u00f2 in seguito su Videomusic, ed infine, dopo il notevole successo, fu \"promosso\" sulla pi\u00f9 nota Telemontecarlo nel 1996, in occasione delle ultime due puntate.\nGli autori del programma erano Lucio Caizzi, Graziano Salvadori, Katia Beni, Niki Giustini, Carlo Conti, Gaetano Gennai, Giorgio Panariello, David Lubrano, Lucio Gardin ed Emanuela Aureli.\nPressoch\u00e9 tutti i comici del programma hanno poi raggiunto la notoriet\u00e0 continuando a lavorare in televisione, al cinema o in teatro: basti ricordare Giorgio Panariello, che nel corso della trasmissione interveniva spesso mettendo in scena i suoi personaggi (tra cui \"Simone\", \"Merigo\", \"Lello Splendor\" e il famoso \"Mario il bagnino\").\nSull'onda del successo di \"Aria fresca\", di l\u00ec a breve la Rai affid\u00f2 a Carlo Conti la conduzione di due programmi in prima serata nelle estati del 1996 e 1997 su Rai 1 (\"Su le mani\" e \"Va ora in onda\") che riprendevano lo stesso schema, e in cui il conduttore era affiancato ancora da Panariello e da altri comici della precedente trasmissione. Altri comici come Niki Giustini e Graziano Salvadori furono allo stesso modo notati dalla Rai, che li fece presto entrare nel cast di \"Domenica in\".\n2010.\nDopo mesi in cui si susseguivano indiscrezioni in tal senso, il programma era tornato in onda dal 27 aprile 2010 in prima serata su Rai 1, con il titolo \"Voglia d'aria fresca\" ed era condotto ancora da Carlo Conti, in diretta dal Teatro delle Vittorie di Roma.\nNel cast comico c'erano: Anna Maria Barbera, Emanuela Aureli, Gabriella Germani, Maurizio Battista, Manlio Dov\u00ec, Sergio Friscia, Franco Neri, Claudio Batta, Max Pisu, Lucio Caizzi, Cristiano Militello, Andrea Agresti, Paolo Ruffini, Graziano Salvadori, Niki Giustini, Alessandro Paci, Laura De Marchi, Rita Pelusio, Bianchi e Pulci, Alessandro Politi."}
{"id": "2584873", "revid": "1305772", "url": "https://it.wikipedia.org/wiki?curid=2584873", "title": "Frontier", "text": "Frontier ha diversi significati:"}
{"id": "2584874", "revid": "300067", "url": "https://it.wikipedia.org/wiki?curid=2584874", "title": "Detroit Spirits", "text": ""}
{"id": "2584882", "revid": "123805065", "url": "https://it.wikipedia.org/wiki?curid=2584882", "title": "Lingua inguscia", "text": "La lingua inguscia o inguscio (nome nativo \u0433\u0406\u0430\u043b\u0433\u0406\u0430\u0439 \u043c\u043e\u0442\u0442, \"\u011fal\u011faj mott\"; in russo \u0438\u043d\u0433\u0443\u0301\u0448\u0441\u043a\u0438\u0439 \u044f\u0437\u044b\u0301\u043a\u00e8, \"ing\u00fa\u0161skij jaz\u00fdk\") una lingua caucasica nordorientale parlata approssimativamente da 415.000 persone (2005), conosciuti come ingusci, stanziati in un'area che comprende Inguscezia, Cecenia, Kazakistan e Russia.\nClassificazione.\nL'inguscio e il ceceno, insieme al bats, costituisce il ramo nakh della famiglia linguistica caucasica nord-orientale. Esse sono mutuamente intelligibili, e vi sia un penetrante bilinguismo passivo tra ingusci e ceceni.\nDistribuzione geografica.\nL'inguscio viene parlato da circa 415.000 persone (2005), principalmente in una regione caucasica che abbraccia parte della Russia, principalmente Inguscezia e Cecenia. I parlanti di questa lingua possono essere trovati anche in Kazakistan, Uzbekistan, Turkmenistan, Belgio, Norvegia, Turchia e Giordania.\nStato ufficiale.\nL'inguscio e il russo sono le lingue ufficiali dell'Inguscezia, un soggetto federale della Russia.\nSistema di scrittura.\nL'inguscio, all'inizio del XX secolo, divenne una lingua scritta che usava un sistema di scrittura basato sull'arabo. Dopo la rivoluzione di ottobre fu usato un alfabeto latino che venne pi\u00f9 tardi rimpiazzato da quello Cirillico.\nNel 1938, l'alfabeto della lingua Inguscia fu tradotto in cirillico.\nUtilizza solo un ulteriore segno I, introdotto per indicare il segno di mortalit\u00e0 sensoriale (brusca); lo svantaggio \u00e8 la designazione di alcuni fonemi in due lettere russe. Come si \u00e8 sviluppata la letteratura nell'era sovietica. Ora \u00e8 la lingua della radio, della televisione, dei periodici nella Repubblica Inguscia. Dal 1923, il popolare e attualmente giornale Ingush Serdalo \"Light\" \u00e8 stato pubblicato. Gestisce un teatro, ha creato letteratura di fantascienza originale, tradotta, scientifica, tecnica, popolare. Negli anni 1920-30. serv\u00ec come mezzo per sradicare l'analfabetismo. I ricercatori osservano che non ci sono dialetti nella lingua Inguscia Dal 1989, \u00e8 stato utilizzato per l'insegnamento nelle scuole elementari e rurali, e viene insegnato nelle scuole secondarie e nelle universit\u00e0, insieme alla lingua russa, che \u00e8 la lingua principale di insegnamento. L'Universit\u00e0 Statale cecena ha aperto nel 1981 l'Istituto pedagogico statale della citt\u00e0 di Grozny ha facolt\u00e0 speciali che preparano gli insegnanti delle lingue cecene e Inguscia della letteratura Inguscia e cecena.\nFonologia.\nI dittonghi sono \"\u0438\u044d, \u0443\u043e, \u043e\u0430, \u0438\u0439, \u044d\u0438, \u043e\u0438, \u0443\u0438, \u043e\u0432, \u0443\u0432.\"\nGrammatica.\nL'inguscio \u00e8 una lingua nominativo-accusativa nella sua sintassi, sebbene abbia una morfologia ergativa."}
{"id": "2584888", "revid": "228587", "url": "https://it.wikipedia.org/wiki?curid=2584888", "title": "Panda3D", "text": "Panda3D \u00e8 un motore 3D open source per lo sviluppo di videogiochi creato dalla Disney, che include la gestione - oltre che della grafica 3D - di audio, I/O, rilevamento delle collisioni, fisica e altre caratteristiche rilevanti per la realizzazione di videogiochi 3D. Si tratta di una libreria C++ con un insieme di bindings per Python: sviluppare un gioco con Panda3D di solito consiste nella scrittura di un programma Python o C++ che controlla la libreria Panda3D.\nAttualmente lo sviluppo del motore \u00e8 gestito congiuntamente dalla Disney e dal Carnegie Mellon University's Entertainment Technology Center."}
{"id": "2584892", "revid": "352448", "url": "https://it.wikipedia.org/wiki?curid=2584892", "title": "Inguscio", "text": ""}
{"id": "2584895", "revid": "767487", "url": "https://it.wikipedia.org/wiki?curid=2584895", "title": "Sunshine (Lil' Flip)", "text": "Sunshine \u00e8 il secondo singolo del rapper statunitense Lil' Flip, il secondo estratto dal secondo album in studio \"U Gotta Feel Me\".\nLa canzone, prodotta dal trio di beatmaker The Heatmakerz e recante il featuring della cantante R&amp;B Lea, \u00e8 in assoluto il pi\u00f9 grande successo del rapper: ha debuttato in diversi paesi, Italia compresa, classificandosi nella \"Billboard Hot 100\" alla seconda posizione.\nSuccesso.\nIl successo strepitoso del singolo negli USA maggiormente che in ogni altra parte (l\u00ec si \u00e8 aggiudicato il disco d'oro) ha dato anche notoriet\u00e0 alla stessa Lea, allora agli inizi della sua carriera. Il videoclip \u00e8 stato largamente trasmesso su \"MTV\" e \"BET\", mentre sono state vendute altres\u00ec pi\u00f9 di mezzo milione di suonerie della canzone.\n\"Sunshine\" ha raggiunto allo stesso modo la posizione n.2 nelle classifiche di \"Billboard\" \"Hot R&amp;B/Hip-Hop Songs\" e \"Hot Rap Tracks\", ottenendo nel complesso risultati migliori del precedente singolo \"Game Over (Flip)\", che comunque senza ombra di dubbio era stato il primo dell'artista a entrare nella \"Billboard Hot 100\", raggiungendo la posizione n.15. Ancora oggi, questi due sono gli unici singoli del rapper ad aver riscosso un cos\u00ec forte riscontro tra il pubblico.\nVideoclip.\nIl videoclip inizia nella ipotetica villa dove dimorano il rapper e la sua ragazza. Lui sta per partire per questioni riguardanti il suo lavoro (una macchina \u00e8 gi\u00e0 gi\u00f9 ad aspettarlo) e lei gli chiede rattristata per quanto tempo sar\u00e0 via. La risposta \u00e8 che sar\u00e0 di ritorno tra due settimane, dopodich\u00e9 i due si abbracciano e Lil' Flip raggiunge gli altri gi\u00f9 in macchina. Quando sale gli vien subito comunicato che in giornata deve firmare degli autografi a un gruppo di fan accanite, e che dopo deve girare un video. La prima cosa che fa il rapper arrivato a destinazione \u00e8 chiamare la sua ragazza, che nel frattempo a casa sta guadando alla TV dei video del fidanzato seduta sul letto e con addosso una sua maglietta. In seguito, mentre il rapper sta firmando gli autografi seduto a un tavolo ed \u00e8 costretto a spegnere il cellulare, una fan gli porge un biglietto con su scritto il suo numero di telefono. A questo punto l'ambientazione si sposta su di una spiaggia, dove Lil' Flip sta girando il video coadiuvato da due ragazze in bikini. Nel frattempo, la fidanzata si collega da casa via internet e vede il tutto. Tempo dopo \u00e8 ora per il rapper di tornare a casa, ed eccolo in aeroporto ad aspettare che la sua ragazza lo venga a prendere. Mentre aspetta, vicino a lui arriva un'altra ragazza, che gli porge anch'essa un biglietto con su scritto il suo numero e gli fa intendere che vuole assolutamente essere chiamata. Proprio in quel momento arriva in auto la fidanzata, e Lil' Flip senza farsi vedere accartoccia il biglietto che gli \u00e8 stato dato un attimo prima e lo butta via. I due si abbracciano affettuosamente felici di rivedersi e tornano a casa, dove \u00e8 in corso una grande festa. Da notare che Jim Jones fa un'apparizione verso la fine. In scene alternate del video, Lea canta il ritornello con Lil' Flip al suo fianco sempre su di una spiaggia, oppure da sola sul balcone della villa.\nSu YouTube \u00e8 disponibile un \"dietro le quinte\" del video, dove assieme a Jim Jones appare anche J-Kwon."}
{"id": "2584896", "revid": "486946", "url": "https://it.wikipedia.org/wiki?curid=2584896", "title": "Libera universit\u00e0 internazionale degli studi sociali", "text": ""}
{"id": "2584900", "revid": "38120", "url": "https://it.wikipedia.org/wiki?curid=2584900", "title": "David-Mercurio", "text": ""}
{"id": "2584904", "revid": "287204", "url": "https://it.wikipedia.org/wiki?curid=2584904", "title": "Fabrizio Dragosei", "text": "Biografia.\nNato a Roma, si \u00e8 laureato in Scienze politiche all'Universit\u00e0 degli Studi di Roma \"La Sapienza\". Ha effettuato uno stage di politica economica alla London School of Economics. \u00c8 giornalista professionista dal 1975. Appassionato di montagna, \u00e8 Guida di media montagna iscritto al registro presso il Collegio guide alpine dell'Alto Adige S\u00fcdtirol.\nHa lavorato alla sede Rai di Londra, al settimanale Panorama e al quotidiano del pomeriggio Corriere d'Informazione. \u00c8 entrato al Corriere della Sera sotto la direzione di Piero Ottone. Dopo aver guidato per 10 anni la redazione economica del Corriere a Roma, \u00e8 stato inviato speciale per l'estero e per l'economia.\nDal 1995 \u00e8 corrispondente da Mosca e articolista del Corriere della Sera. Ha intervistato Mikhail Gorbachev, Boris Eltsin, Vladimir Putin, Dmitrij Medvedev, Mu\u02bfammar Gheddafi.\nNel 2009 ha pubblicato con l'editore Bompiani \"Stelle del Cremlino, l'Occidente deve temere la Nuova Russia?\", un saggio su quanto \u00e8 accaduto in Russia dopo lo scioglimento dell'Urss.\nNel 2015 ha pubblicato con l'editore Mursia \"Cos\u00ec parl\u00f2 Hitler\", le conversazioni private, i discorsi pubblici, i verbali degli archivi sovietici. Un libro che racconta la storia del nazismo e della vita di Adolf Hitler utilizzando anche molte dichiarazioni dello stesso Hitler che vennero stenografate e che sono poi finite in diversi archivi.\nNel 2017 \u00e8 stato co-autore del libro \"1917 Ottobre Rosso\" pubblicato dal Corriere della Sera con il saggio \"Un secolo lungo: Putin e il centenario del 1917\".\nNel 2018 ha pubblicato con l'editore Mursia \"La rivoluzione russa e la fine dei Romanov\", storia dei terribili 17 mesi tra la prima rivoluzione russa, quella del febbraio 1917, e il massacro della famiglia imperiale nel luglio del 1918. Il libro racconta anche l'occultamento delle salme da parte dei bolscevichi e il successivo ritrovamento dei luoghi di sepoltura"}
{"id": "2584909", "revid": "1522738", "url": "https://it.wikipedia.org/wiki?curid=2584909", "title": "Episodi di Bayside School (terza stagione)", "text": "La terza stagione del telefilm \"Bayside School\" \u00e8 andata in onda negli USA dal 14 settembre al 21 dicembre 1991. In Italia la serie \u00e8 stata trasmessa dal canale privato Italia 1. Mentre la messa in onda originale americana \u00e8 stata soggetta a stravolgimenti totalmente arbitrari da parte della NBC (ragion per cui le quattro stagioni ufficiali non rispecchiano l'ordine cronologico della serie stessa), per le repliche e per i passaggi televisivi internazionali, le varie emittenti hanno ripristinato l'ordine corretto originale. Dal momento che in Italia, le quattro stagioni sono state trasmesse senza soluzione di continuit\u00e0, l'ordine cronologico delle puntate non rispecchia quello della messa in onda originale.\nIl doppio episodio natalizio (\"Buon Natale a tutti - Parte 1\"/\"Buon Natale a tutti - Parte 2\") in Italia venne anticipato nella programmazione in modo da coincidere con le vacanze di Natale."}
{"id": "2584912", "revid": "1573940", "url": "https://it.wikipedia.org/wiki?curid=2584912", "title": "Lehmannia", "text": "Lehmannia \u00e8 genere di molluschi gasteropodi terrestri della famiglia Limacidae.\nTassonomia.\nComprende le seguenti specie:"}
{"id": "2584913", "revid": "261205", "url": "https://it.wikipedia.org/wiki?curid=2584913", "title": "Gerudo", "text": ""}
{"id": "2584915", "revid": "1543377", "url": "https://it.wikipedia.org/wiki?curid=2584915", "title": "Cladonia didyma", "text": "Cladonia didyma (F\u00e9e) Vain. (1887), \u00e8 una specie di lichene appartenente al genere Cladonia, dell'ordine Lecanorales.\nIl nome proprio deriva dal greco , cio\u00e8 \"d\u00ecdymos\", che significa \"gemello, doppione\", in quanto gli apoteci fruttificano in coppie.\nCaratteristiche fisiche.\nSi distingue da altre specie simili per i podezi subulati, microsquamulosi, e per la sua chimica. D'altra parte, secondo Ahti (2000), diversi individui sono poco distinguibili dalla C. macilenta; all'esame cromatografico sono state rilevate tracce consistenti di acido didimico, barbatico e thamnolico.\nIl fotobionte \u00e8 principalmente un'alga verde delle Trentepohlia.\nHabitat.\nSi rinviene nelle foreste decidue alla base di alberi su terreno sabbioso che copre arenarie.\nLocalit\u00e0 di ritrovamento.\nLa specie \u00e8 stata rinvenuta nelle seguenti localit\u00e0:\nTassonomia.\nQuesta specie appartiene alla sezione Cocciferae; a tutto il 2008 sono state identificate le seguenti forme, sottospecie e variet\u00e0:"}
{"id": "2584916", "revid": "486946", "url": "https://it.wikipedia.org/wiki?curid=2584916", "title": "Johnny Peebucks &amp; the Swinging Utters", "text": ""}
{"id": "2584919", "revid": "599013", "url": "https://it.wikipedia.org/wiki?curid=2584919", "title": "Xxa", "text": ""}
{"id": "2584920", "revid": "670021", "url": "https://it.wikipedia.org/wiki?curid=2584920", "title": "Colonne ofitiche", "text": "Le colonne ofitiche (dal greco antico: , traslitterato \"\u00f2phis\", in italiano \"serpente\") sono un elemento architettonico, costituito da una coppia di colonnine unite insieme da un \"nodo piano\", particolarmente utilizzato durante il periodo romanico quando si diffuse in un'ampia area geografica tra l'Italia Settentrionale, la Baviera e la Borgogna e fu particolarmente legato all'opera dei maestri comacini ed all'ordine cistercense. \nIl legame \u00e8 simbolo della doppia natura umana e divina di Cristo, nonch\u00e9 del Padre e del Figlio uniti dallo Spirito Santo.\nUno dei pi\u00f9 antichi esempi pu\u00f2 essere considerato il pulpito della pieve di San Pietro di Gropina, forse di epoca longobarda, uno dei cui sostegni \u00e8 costituito da una coppia di colonne annodate. Non mancano esempi in cui sono annodate quattro colonne insieme, come nel duomo di Trento.\nSecondo alcuni studiosi, tuttavia, l'origine della colonna sarebbe bizantina, come dimostrerebbe una colonna rinvenuta ed esposta al museo provinciale di Torcello (Venezia)"}
{"id": "2584924", "revid": "767487", "url": "https://it.wikipedia.org/wiki?curid=2584924", "title": "Sorgo (famiglia)", "text": "La famiglia Sorgo (nelle fonti anche \"Surgo\", \"Sorco\" o \"Surco\", in croato anche \"Sorko\u010devi\u0107\" o \"Sorgo\u010devi\u0107\") fu una delle pi\u00f9 antiche famiglie nobili della Repubblica di Ragusa.\nStoria.\nLe origini della famiglia rimangono per lo pi\u00f9 oscure, anche se pare che fossero nativi di Cattaro. Un'altra tradizione li fa venire invece dalla zona di Capo Redoni (o \"Capo Rodoni\") in Albania.\nL\"'Almanacco di Gotha\" li enumera fra le undici famiglie del pi\u00f9 antico \"Patriziato Sovrano Originario\" della Repubblica ancora residenti in citt\u00e0 alla met\u00e0 del XIX secolo.\nUn tempo si raccontava che derivassero il proprio cognome dall'aver importato in tempo di carestia a Ragusa, sulla fine del Duecento, una gran quantit\u00e0 di biade, fra le quali proprio il sorgo.\nAggregati al patriziato nel 1272, diedero alla Repubblica un gran numero di uomini politici, prosatori e letterati: fra il XIV e il XV secolo, appartennero alla famiglia Sorgo ben 610 alti funzionari statali, pari al 6,92% sul totale nell'intero periodo. Allo stesso modo, fra il 1440 e il 1640 i Sorgo contarono 190 membri del Maggior Consiglio: l'8,63% del totale. In questi duecento anni, ottennero anche 235 cariche senatoriali (7,19%), 167 volte la qualifica di Rettore della Repubblica (7,01%), 147 membri del Minor Consiglio (6,79%) e 62 Guardiani della Giustizia (7,55%).\nImparentati con altre nobili famiglie ragusee, i Sorgo si divisero in diversi rami, talvolta assumendo un soprannome particolare: fra il 1373 e il 1403 appaiono nelle fonti i \"Sorgo-Pastusina\", cos\u00ec come nel 1325 i \"Sorgo-Pesta\".\nUn ramo dei Sorgo un\u00ec nome e stemma a quelli dei nobili Cerva, in seguito a testamento.\nLa loro nobilt\u00e0 venne riconosciuta dalla Casa d'Austria nel 1817, ma il ramo principale raguseo si estinse nel XIX secolo. La famiglia Sorgo continua tuttora con un ramo collaterale residente fra Giuppana e Londra, col cognome Miro\u0161evi\u0107-Sorgo.\nTuttora risultano presenti fra l'Istria, Trieste e Fiume delle famiglie Sorgo (spesso il cognome viene traslitterato in croato come \"\u0160orgo\"): i primi si insediarono nel 1613-1614 nel territorio di Verteneglio, ramificandosi poi anche a Cittanova, Umago e Pirano."}
{"id": "2584938", "revid": "287204", "url": "https://it.wikipedia.org/wiki?curid=2584938", "title": "Atelier 5", "text": "L'Atelier 5 \u00e8 uno studio di architettura e urbanistica fondato a Berna nel 1955 da Erwin Fritz, Samuel Gerber, Rolf Hesterberg, Hans Hostettler e Alfredo Pini. Essi in precedenza avevano lavorato presso lo studio di Hans Brechb\u00fchler, collaboratore di Le Corbusier negli anni '30.\nPremi.\nPrimo premio per la progettazione del complesso residenziale peruviano di Previ-Lima (1969), comprendente 25 case, la cui costruzione \u00e8 terminata nel 1974."}
{"id": "2584946", "revid": "119807168", "url": "https://it.wikipedia.org/wiki?curid=2584946", "title": "Episodi di Due fantagenitori (seconda stagione)", "text": "La seconda stagione di \"Due fantagenitori\" \u00e8 composta da 13 episodi andati in onda per la prima volta dal 1\u00ba marzo 2002 al 27 ottobre 2002 negli Stati Uniti.\nConcerto rock.\nDimmsdale \u00e8 impazzita per il concerto di Chip Skylark. Intanto Timmy \u00e8 infelice perch\u00e9 nessuno si ricorda del suo compleanno e desidera che a Chip capiti qualcosa di orrendo, ma non letale. Il cantante viene trattenuto in casa di Timmy da Vicky, la quale si innamora di lui. Timmy, per\u00f2, prova pena per Chip e desidera liberarlo, cosa che non si pu\u00f2 fare, perch\u00e9 Vicky si \u00e8 innamorata di lui. Con uno stratagemma, Timmy fa capire a Vicky che Chip Skylark non \u00e8 ricco, ma solo bello, simpatico e pieno di talento. Wanda teletrasporta Timmy e Chip al concerto, dove il cantante pu\u00f2 esibirsi. Durante l'esibizione, i genitori di Timmy gli dicono che il suo compleanno \u00e8 il giorno dopo.\nGiochi pericolosi.\nTimmy, Chester e A.J. sono al parco di skateboard, ma Vicky, che si ritiene superiore a qualsiasi bambino sullo skate, si autoproclama la regina del parco. Ella dichiara che i bambini con meno di 16 anni non possono entrare nel parco. Timmy sfida Vicky per diventare il re del parco. Nonostante si sia allenato, inizialmente teme la sfida, ma alla fine prende coraggio e si presenta. Riesce a vincere contro Vicky e, dal momento che \u00e8 diventato il re del parco, dichiara che la regola imposta da lei non vale pi\u00f9.\nBambino giocattolo.\nTimmy desidera essere minuscolo per avere le stesse dimensioni del suo giocattolo di Crimson Mentone. Nel frattempo, Tootie prende Cosmo e Wanda trasformati in pupazzi; cos\u00ec Timmy va a casa di Vicky per salvarli. Dopo aver combattuto contro il cane di Vicky, Doidle, Timmy riesce a salvare Cosmo e Wanda e regala a Tootie il suo pupazzo di Crimson Mentone.\nProva di innocenza.\nTimmy possiede le stesse cose che sono state rubate dal supermercato Wall 2 Wall, per questo i suoi genitori lo accusano del furto. A peggiorare la situazione, Jorgen Von Strangle arriva per un'ispezione su Timmy, Cosmo e Wanda e, nel caso in cui non siano in grado di superare la prova, Jorgen spedir\u00e0 Cosmo e Wanda all'accademia militare del Fantamondo per un millennio. Timmy, nel frattempo, \u00e8 determinato a catturare il vero ladro, Francis, cos\u00ec, dopo mille peripezie, decide di far vedere ai suoi genitori e ai poliziotti un video dove Francis ruba alcuni oggetti. Da quel momento i signori Turner cominciano a credere sempre a Timmy e inoltre quest'ultimo riesce a passare l'esame di Jorgen.\nVita da film.\nDopo aver visto un film d'azione, Timmy desidera avere una vita piena d'azione. Tuttavia, la sua vita si trasforma in terrore quando Jorgen Von Strangle cattura Cosmo, Wanda e tutte le altre fate per impossessarsi della loro magia. Timmy dovr\u00e0 quindi fermare Jorgen prima che diventi la fata pi\u00f9 potente dell'universo.\nIl saputello.\nTimmy desidera essere il bambino pi\u00f9 intelligente del mondo. La situazione si complica quando deve partecipare a una gara di intelligenza con A.J. e, come dice il libro delle regole, perde il suo intelletto. A.J. e Timmy, allora, trovano un accordo: Timmy premer\u00e0 il pulsante per permettere ad A.J. di rispondere alle domande. In questo modo riescono a vincere il concorso.\nLa Super-Bici.\nIl padre di Timmy regala al figlio una bicicletta da lui costruita, che per\u00f2 \u00e8 brutta. Quindi Timmy desidera avere una bicicletta indistruttibile, ma si riveler\u00e0 essere una bici parlante che vuole stare troppo tempo con lui.\nScambio di ruoli.\nTimmy \u00e8 invidioso per lo stile di vita dei suoi padrini; desidera perci\u00f2 diventare il padrino fatato di Cosmo e Wanda, i quali diventano dei normali bambini. Cosmo e Wanda, per\u00f2, capiscono quanto \u00e8 difficile essere un bambino e Timmy si rende conto che non \u00e8 facile come sembra utilizzare i poteri magici.\nTimmy \u00e8 invisibile.\nAll'ultimo giorno di scuola Timmy deve ritirare un premio, ma Francis festeggia la fine dell'anno scolastico picchiando tutti i maschi. Allo scopo di evitare di essere picchiato da Francis, Timmy desidera essere invisibile, ma si diverte cos\u00ec tanto che dimentica la cerimonia di premiazione, tanto che deve correre per ottenere il suo premio. A peggiorare la situazione, Crocker cerca di catturare Timmy invisibile per dimostrare l'esistenza dei fantagenitori. Alla fine, dopo essersi liberato di Crocker (che viene arrestato da una guardia), Timmy riesce a prendere il suo premio e anche a non farsi picchiare da Francis.\nSuperstizione.\nOgni venerd\u00ec 13, le Anti-Fate (comandate da Anti-Cosmo) fuggono dal Fantamondo e si divertono a creare guai e portare sfortuna a tutti: Timmy, Cosmo e Wanda decidono di fermarle.\nUn amico egoista.\nTimmy \u00e8 stufo di perdere tutte le partite di baseball dal momento che Chester gioca male, cos\u00ec desidera che il suo amico diventi un giocatore esperto di baseball. Chester, per\u00f2, diventa anche egoista, siccome gioca solo lui senza dare la possibilit\u00e0 agli altri di partecipare e si prende tutto il merito delle vittorie.\nUn desiderio sprecato.\nTimmy desidera accidentalmente diventare una femmina: utilizzando la sua nuova mente da ragazza cercher\u00e0 di capire qual \u00e8 il regalo perfetto per la festa di compleanno di Trixie.\nL'innamorato spaziale.\nMark Chang torna sulla Terra per riprendersi Vicky. Timmy inizialmente \u00e8 felice, ma i suoi genitori lo portano in un posto estremamente noioso. Il bambino \u00e8 cos\u00ec costretto a far tornare Vicky sulla Terra.\nLa resa dei conti.\nTimmy desidera essere il baby-sitter di Vicky-bambina, al fine di vendicarsi delle angherie di Vicky che lui stesso ha subito. Cosmo e Wanda, per\u00f2, sono costretti a diventare i Fantagenitori di Vicky, che a sua volta si vendicher\u00e0.\nSupermamma e pap\u00e0.\nTimmy \u00e8 stufo del fatto che i suoi genitori debbano correre per andare al lavoro e tornare a casa tardi senza avere alcun momento per lui, quindi desidera che i suoi genitori siano supereroi. I genitori-supereroi sono per\u00f2 impegnati ancora pi\u00f9 di prima e Timmy, non potendo annullare il desiderio, deve convincere i suoi genitori a rinunciare ai super poteri.\nTimmy, draghi e cavalieri.\nDopo la grande delusione di una fiera medievale (un cavaliere basso, un mago \"venditore\" e un beagle travestito da drago), Timmy desidera essere nella vera Camelot. Timmy, per\u00f2, deve fermare un drago prima che mangi i suoi genitori travestiti da mucca. \nUn magico duello.\nTimmy diventa sospettoso di un ragazzo ricco chiamato Remy Buxaplenty e scopre che Remy ha un padrino fatato, che si rivela essere Juandissimo il Magnifico, l'ex-fidanzato di Wanda che parla con un forte accento spagnolo. Remy scopre le fate di Timmy e, invidioso che Timmy possa comunque passare del tempo coi propri genitori, lo sfida, incitato da Juandissimo, a un duello magico, dove il perdente perde la fate e dimentica di averle avute (la stessa cosa che succede quando ne viene rivelata l'esistenza).\nLimonata speciale.\nTimmy, Chester e A.J. desiderano vedere lo spettacolo \"Crash Nebula su ghiaccio\", ma purtroppo \u00e8 tutto esaurito. Il giorno dopo i tre amici incontrano Francis, che vende i biglietti a l'uno. Siccome Timmy non pu\u00f2 desiderare di avere tre biglietti e neanche , \u00e8 costretto a vendere limonata per racimolare i soldi necessari per acquistare i biglietti da Francis, ma la sua limonata \u00e8 orribile. In seguito Timmy scopre che il calzino sudato di Cosmo rende il gusto della limonata migliore, cos\u00ec lo mette come suo ingrediente segreto. Adesso la limonata si vende pi\u00f9 facilmente, ma fa avverare i desideri delle persone che la bevono, creando cos\u00ec caos in citt\u00e0. Cosmo, stremato per aver pedalato tanto tempo sulla cyclette, dice a Timmy che c'\u00e8 rimasto un po' di sudore per un ultimo bicchiere di limonata. Il bambino, bevendo l'ultimo bicchiere di limonata, desidera che tutto torni come prima, perdendo in questo modo tutti i soldi ricavati. Un bambino costretto da Vicky a lavorare duramente chiede a Timmy di bere l'ultimo sorso della sua limonata, e Timmy acconsente. Fatto ci\u00f2 esprime il desiderio che suo padre venga a prenderlo. Il padre del bambino si rivela essere Doug Dimmadome, che, come ricompensa, decide di far assistere Timmy, Chester e A.J. allo spettacolo di Crash Nebula, nonostante sia tutto pieno. Nel finale viene rivelato che Timmy, Chester e A.J. assistono allo spettacolo come venditori di limonata.\nViva il presidente!\nTimmy scopre che Trixie sta sempre con Tad e Chad perch\u00e9 sono presidenti del corpo studentesco e questi ultimi hanno diritto anche a mangiare per primi. Cos\u00ec Timmy, al fine di stare accanto a Trixie, si candida presidente; vince le elezioni, ma le sue guardie del corpo (Chester e A.J.) lo tengono costantemente lontano da Trixie e lo seguono ovunque lui vada, persino in bagno.\nChe storia, la storia!\nTimmy desidera che i grandi leader americani (George Washington, Thomas Jefferson e Benjamin Franklin) vadano nella sua casa sull'albero per terminare una relazione. Dal momento che sono scomparsi dalla storia, gli Stati Uniti tornano ad essere una colonia inglese. Timmy non pu\u00f2 annullare il desiderio, siccome le bacchette di Cosmo e Wanda sono state pignorate per le tasse. Il bambino deve quindi usare il suo Scooter Temporale per farli ritornare al loro periodo storico e per fermare Benedict Arnold, che vuole che gli Stati Uniti si arrendano. Il giorno dopo a scuola, Timmy racconta dei tre Padri fondatori, prendendo una F come voto.\nUn buffo pesce d'aprile.\nTimmy \u00e8 stanco di essere vittima degli scherzi dei suoi genitori, dei suoi padrini fatati, dei suoi amici e addirittura del resto dei cittadini di Dimmsdale. Convoca cos\u00ec il Giullare d'aprile, la fata burlona, che per\u00f2 quando comincia a fare uno scherzo non sa quando fermarsi: Timmy e le sue fate devono fermarlo prima che congeli la Terra.\nDeja Vu.\nTimmy desidera avere un orologio che gli permette di rifare tutte le azioni; Wanda trasforma quindi Cosmo in un orologio da polso a ripetizione, che sfortunatamente viene rubato da Vicky. Cos\u00ec Timmy desidera che anche Wanda diventi come Cosmo, ma che funzioni solo con lui. Quando Vicky tiene l'orologio che funziona solo con Timmy, viene investita dallo scuolabus e ferita in tutto il corpo. Alla fine dell'episodio, si vede la scena in cui Cosmo e Wanda sono stati assegnati a Timmy.\nViaggio in rete.\nTimmy entra nel web per recuperare una bizzarra e-mail che i suoi genitori hanno scritto e inviato a Trixie, ma prende la lettera sbagliata (una lettera per A.J. mandatagli dal presidente). Nel mentre Crocker escogita un piano per dimostrare l'esistenza dei fantagenitori. Alla fine Timmy recupera la lettera, umilia Crocker \"su scala mondiale\" e distrugge il video con la prova dell'esistenza delle fate. Inoltre Crocker viene arrestato perch\u00e9 A.J. crede che lui sia la fonte del \"Virus dal cappello rosa\", in realt\u00e0 Timmy.\nPericolo scampato.\n\u00c8 Halloween e Timmy desidera travestirsi da robot-zucca. Purtroppo, esistono solo quattro costumi da robot-zucca, che sono stati vinti in un concorso da Trixie, Veronica, Tad e Chad. A peggiorare le cose, Vicky viene pagata dai signori Turner per accompagnare Timmy e i suoi amici a fare dolcetto o scherzetto?, facendo indossare a Timmy un costume da mummia fatto di carta igienica. Vicky riceve tutte le caramelle, mentre Timmy e i suoi amici niente, siccome i loro costumi non sono realistici. Rendendosene conto, Timmy desidera che tutti i costumi di Halloween siano reali e spaventosi. Cos\u00ec tutti diventano le vere versioni dei costumi che stanno indossando, tra cui i ragazzi popolari, che diventano il vero robot-zucca e minacciano di distruggere la Terra. Timmy non pu\u00f2 annullare il desiderio, perch\u00e9 Cosmo e Wanda erano in costume e non sono pi\u00f9 magici. Nel frattempo, gli Yugopotamiani, vedendo la gente festeggiare Halloween, pensano che la Terra stia progettando una guerra intergalattica e tentano di contrastare l'attacco a modo loro. Fortunatamente alla fine Timmy riesce a risolvere la situazione. "}
{"id": "2584953", "revid": "399", "url": "https://it.wikipedia.org/wiki?curid=2584953", "title": "Monumento funebre di Leonardo Bruni", "text": "Il monumento funebre di Leonardo Bruni \u00e8 un'opera in marmo di Bernardo Rossellino (e forse anche di suo fratello Antonio) e si trova nella Basilica di Santa Croce a Firenze. Risale al 1450 e misura cm 715x316,2.\nStoria.\nNon sono chiare le circostanze della committenza del sepolcro per il cancelliere della Repubblica di Firenze Leonardo Bruni, fine umanista e filosofo. Un documento riporta che il Consiglio della citt\u00e0 di Arezzo, patria del Bruni, aveva inviato due cittadini a Firenze per trattare con il figlio la costruzione di una statua dell'illustre concittadino. Un'altra ipotesi, accettata dalla maggior parte della critica, \u00e8 che il monumento fosse stato commissionato dalla Signoria fiorentina stessa, per onorare il proprio Cancelliere di Stato.\nSul libro dei conti di Bernardo Rossellino si trova infatti, in data 1457, la registrazione di cento lire dovute da Cosimo de' Medici all'artista. In ogni caso non venne rispettata la volont\u00e0 di Leonardo Bruni, che, stando alle sue disposizioni testamentarie, avrebbe voluto una sepoltura umile, sotto una lastra di marmo spoglia che riportasse solo il suo nome.\nDescrizione e stile.\nIl monumento a Leonardo Bruni riprese la tipologia classica delle tombe ad arcosolio, arricchita da un ricco apparato decorativo classicheggiante, reinterpretato per\u00f2 in chiave cristiana. Sopra una base scolpita con un fregio di putti danzanti tra festoni e una testa leonina al centro, si erge il sarcofago vero e proprio, che cita i sarcofagi classici. Esso \u00e8 sollevato da due zampe leonine ed \u00e8 decorato da cornici modanate e, sul lato esterno al centro, da un'iscrizione in latino retta da due vittorie alate o, in chiave cristiana, angeli. L'iscrizione, in capitali romane, recita: \nSopra il sarcofago si trova il catafalco, retto da aquile, sul quale \u00e8 poggiata la statua del cancelliere morto, disteso sopra un lenzuolo e un cuscino, secondo l'aspetto che aveva il giorno delle esequie. Nelle mani regge una copia della sua \"Storia di Firenze\" e la testa \u00e8 incoronata d'alloro, come realmente gli fece Giannozzo Manetti. La parete dietro il catafalco \u00e8 tripartita da lesene e specchiature in marmo rosso.\nLa cornice architettonica \u00e8 composta da due pilastri scanalati con capitelli corinzi che reggono una trabeazione con fregio, che corre lungo la parete della nicchia, e un arco a tutto sesto, decorato da varie cornici scolpite. Nella lunetta si trova un medaglione con la \"Madonna col Bambino\", retto da due angeli. L'attribuzione della lunetta al Verrocchio \u00e8 dovuto a un errore di Vasari, che confuse un'annotazione del Libro di Antonio Billi.\nSulla sommit\u00e0 dell'arco due putti alati tengono un grande stemma dei Bruni entro una ghirlanda, le cui estremit\u00e0 ricadono mollemente sul profilo superiore dell'arco.\nIl tema di fondo \u00e8 quello della glorificazione laica del defunto, sottolineata dagli attributi letterari del ritratto del defunto, e venne ripreso anche nel monumento funebre a Carlo Marsuppini, sempre in Santa Croce, di Desiderio da Settignano (1453-1455)"}
{"id": "2584955", "revid": "934737", "url": "https://it.wikipedia.org/wiki?curid=2584955", "title": "Torneo di Wimbledon 2005 - Singolare femminile", "text": "Venus Williams ha battuto in finale la connazionale Lindsay Davenport per 4-6, 7-6(4), 9-7."}
{"id": "2584957", "revid": "1982", "url": "https://it.wikipedia.org/wiki?curid=2584957", "title": "Faro (isola Adriatico)", "text": ""}
{"id": "2584965", "revid": "1305772", "url": "https://it.wikipedia.org/wiki?curid=2584965", "title": "Ivo Tr\u00fcmpy", "text": "Biografia.\nHa studiato alla Scuola Tecnica Superiore di Lugano-Trevano. Dal 1962 al 1970 apre uno studio con Aurelio Galfetti e Flora Ruchat a Bedano. In seguito ne apre un altro con Aurelio Bianchini a Riva San Vitale. Insegna poi alla SUPSI (Scuola Universitaria Professionale della Svizzera Italiana).\nIl \"Bagno pubblico di Bellinzona\", realizzato con Aurelio Galfetti e Flora Ruchat-Roncati (1970), importante esempio di \u201carchitettura territoriale\u201d, \u00e8 considerato \"one of Switzerland's best public swimming areas\" , ed \u00e8 stato progettato sotto l'influenza delle idee di Rino Tami. Si \u00e8 anche occupato della tipologia dei giardini e di restauro; sua \u00e8 la costruzione, con Aurelio Bianchini, della \"Stazione federale di ricerche agronomiche\" (struttura reticolare in legno), a Cadenazzo negli anni novanta."}
{"id": "2584966", "revid": "709565", "url": "https://it.wikipedia.org/wiki?curid=2584966", "title": "Spie, missioni e coccodrilli - SOS Croco!", "text": "Spie, missioni e coccodrilli - SOS Croco! \u00e8 una serie animata francese, ideata da Thibaut Chatel, Frank Bertrand e Jacqueline Monsigny prodotta da AB e ZDF Enterprises. Il cartone animato \u00e8 composto da 65 episodi da 22 minuti l'uno ed \u00e8 stato trasmesso per la prima volta in Francia sul canale televisivo TF1 a partire dal 6 aprile 1998. \nLa serie, in Italia, doveva essere trasmessa da Mediaset, ma fu pubblicata solamente la sigla, cantata da Cristina D'Avena, nella raccolta Fivelandia 19.\nTrama.\nLa storia presenta un trio di coccodrilli avventurieri, Johnny, Laffy e Barry, i quali lavorano come meccanici in un garage situato del deserto degli Aztechi, ma in realt\u00e0 tale mansione \u00e8 solamente una copertura in quanto svolgono il lavoro di agenti segreti per il \"STAR\" (Servizio Trans-europeo d'Azione e Informazione). \nDoppiaggio.\nDoppiaggio italiano scritturato ma mai trasmesso in televisione:"}
{"id": "2584968", "revid": "767487", "url": "https://it.wikipedia.org/wiki?curid=2584968", "title": "Ernst Horn", "text": "Horn ha studiato musica classica a Monaco, Friburgo in Brisgovia e Amburgo ed \u00e8 stato direttore dei teatri statali di Karlsruhe e Oldenburg. \u00c8 stato anche direttore e pianista del teatro di stato bavarese di Monaco. Nel 1985 ha abbandonato la carriera in abito teatrale per dedicarsi completamente alla composizione, specializzandosi nel campo della musica elettronica.\n\u00c8 diventato celebre grazie al gruppo dei Deine Lakaien, da lui fondato insieme ad Alexander Veljanov, la cui popolarit\u00e0 ha ben presto superato i confini dei paesi germanofoni. Ha avuto un certo successo anche con gli altri gruppi da lui fondati, Qntal ed Helium Vola, con cui ha proposto musica neo medievale di sua composizione.\nHorn \u00e8 inoltre un compositore di musiche per drammi e sceneggiati radiofonici."}
{"id": "2584970", "revid": "1543377", "url": "https://it.wikipedia.org/wiki?curid=2584970", "title": "Michael Franco", "text": "Soprannominato \"Lil Warrior\", ha un record attuale di 15-0, con 10 successi prima del limite."}
{"id": "2584975", "revid": "2519", "url": "https://it.wikipedia.org/wiki?curid=2584975", "title": "Finnsnes", "text": "Finnsnes \u00e8 una citt\u00e0 norvegese della contea di Troms og Finnmark appartenente al comune di Senja.\nLa citt\u00e0 \u00e8 situata sulla terraferma di fronte all'isola di Senja, ed \u00e8 collegata ad essa da un ponte lungo 1\u00a0147 metri. La citt\u00e0 \u00e8 da sempre stata un insediamento la cui popolazione era dedita all'agricoltura, pastorizia e pesca, anche se ultimamente si sta affermando come un importante centro regionale. La citt\u00e0 \u00e8 semplicemente raggiungibile dall'aeroporto di Bardufoss. A Finnsnes si concentrano gran parte degli alberghi, ristoranti e strutture commerciali della zona che comprende S\u00f8rreisa, l'isola di Senja e Finnsnes stessa."}
{"id": "2584982", "revid": "1543377", "url": "https://it.wikipedia.org/wiki?curid=2584982", "title": "Victor Proa", "text": "Soprannominato \"El Pitufo\", ha un record attuale di 26-1, con 19 successi prima del limite."}
{"id": "2584996", "revid": "4", "url": "https://it.wikipedia.org/wiki?curid=2584996", "title": "Gregory Boyington", "text": ""}
{"id": "2585004", "revid": "729019", "url": "https://it.wikipedia.org/wiki?curid=2585004", "title": "Senja (isola)", "text": "Senja \u00e8 la seconda pi\u00f9 ampia isola della Norvegia (escludendo Spitsbergen). \u00c8 situata lungo la costa della contea di Troms og Finnmark e vi sorge, come centro di maggiore importanza, la citt\u00e0 di Finnsnes. L'isola \u00e8 collegata alla terraferma dal ponte Gisund.\nL'isola \u00e8 abitata da dirca 7.700 persone ed ospita il Parco nazionale di \u00c5nderdalen.\nL'isola viene anche definita la \"Norvegia in miniatura\" perch\u00e9 il suo territorio presenta le diversit\u00e0 di paesaggi che \u00e8 possibile incontrare in tutto il resto del paese.\nOrigine del nome.\nSi ritiene che il nome derivi dall'antico norreno, ma il significato \u00e8 incerto. La parola Senja richiama il verbo norreno \"sundr\" che significa \u00abdisuniti\u00bb, \u00abseparati\u00bb, \u00abstretto\u00bb. Dal punto di vista della geografia fisica questo significato \u00e8 calzante poich\u00e9 sono presenti sull'isola numerosissimi fiordi, baie, insenature, laghi e stagni che rendono il territorio frammentato dall'acqua. Il nome \u00e8 documentato gi\u00e0 come \u00abSenionne\u00bb nel 1367 e \u00abSenien\u00bb nel 1490.\nUna teoria pi\u00f9 recente e incerta \u00e8 che il nome Senja sia una traduzione in norvegese del nome dell'isola in \"sami\" (altres\u00ec il lappone), cio\u00e8 \"S\u00e1\u017e\u017ea\"."}
{"id": "2585013", "revid": "1821221", "url": "https://it.wikipedia.org/wiki?curid=2585013", "title": "Episodi di CSI - Scena del crimine (decima stagione)", "text": "La decima stagione della serie TV CSI - Scena del crimine \u00e8 stata trasmessa sulla CBS dal 24 settembre 2009 al 20 maggio 2010, ottenendo un'audience media di 14.918.000 telespettatori, risultando cos\u00ec una delle serie TV pi\u00f9 seguite della stagione televisiva statunitense.\nInvece in Italia \u00e8 stata trasmessa dal 4 marzo al 3 giugno 2010 per la prima parte (ep. 1-14) e per la seconda parte (ep. 14-23) al 21 ottobre 2010 su Fox Crime. In chiaro la serie va in onda nella Svizzera italiana dal 23 gennaio 2011 su RSI LA2, mentre in Italia \u00e8 andata in onda in chiaro dal 19 maggio al 4 agosto 2011 su Italia 1, ad esclusione del settimo episodio, che, facendo parte del crossover con le altre due serie di CSI, \u00e8 stato trasmesso il 12 settembre 2011 insieme agli altri due episodi del crossover.\nAffari di famiglia.\nTrama.\nLa maggior parte della squadra indaga sulla morte di una giovane e famosa attrice, avvenuta in un incidente stradale molto sospetto, mentre Greg indaga sull'assassinio di un uomo in un motel. Si scoprir\u00e0 poi che le due vittime sono legate da legami familiari. Intanto Sara Sidle torna a lavorare alla scientifica, data la mancanza di personale, dopo l'addio di Riley. Ray Langston nel mentre investiga sul \"lavoro\" del Dottor Jekyll.\nCitt\u00e0 fantasma.\nTrama.\nUn produttore di porno ed un trafficante di droga vengono trovati assassinati in un quartiere benestante di Las Vegas. Le indagini della squadra si concentrano sui vicini di casa delle vittime. Tra i vari sospettati vi \u00e8 anche il figlio adottivo del defunto serial killer Paul Millander.\nUna rapina vecchia maniera.\nTrama.\nDue colleghi d'ufficio progettano una rapina vecchia maniera ma il loro complotto termina con l'omicidio di uno dei due. La squadra indaga sulla sua morte, concentrando le indagini sui colleghi di lavoro della vittima.\nColpo di grazia.\nTrama.\nUn agente di polizia uccide un altro ufficiale di polizia e il CSI deve determinare se la sparatoria \u00e8 stata accidentale o premeditata. L'evidenza suggerisce anche che l'omicidio potrebbe essere stato di matrice razzista.\nIl trofeo.\nTrama.\nUn allenatore molto amato di una squadra di football del college viene trovato morto in casa sua. La squadra indaga su tutta la sua squadra, e ritiene che il caso possa essere collegato con un precedente omicidio irrisolto.\nVittima o assassino?\nTrama.\nSi scoprir\u00e0 che lo stupro di un ragazzo ed un omicidio, apparentemente non collegati fra loro, sono legati da una strana brama di vendetta.\nTraffico di donne (3\u00aa parte).\nTrama.\nRay cerca la ragazza scomparsa, partendo dall'indagare sul traffico di esseri umani: pensa infatti che adesso la ragazza faccia parte di un giro di prostituzione a Las Vegas.\nRegalo d'amore.\nTrama.\nUna testa mozzata viene ritrovata durante un torneo di bowling. La squadra indaga su dove possa essere il resto del corpo, ritenendo che l'assassino possa essere uno degli spettatori del torneo.\nIl ritorno del Dr. Jekyll.\nTrama.\nNick, Greg e Hodges rapiscono Henry, tossicologo del laboratorio, per festeggiare il suo compleanno in un bar per motociclisti, ormai chiuso, dove scoprono un duplice omicidio. Nel frattempo, Ray e Catherine indagano su di un duplice omicidio che potrebbe essere stato commesso dal Dottor Jekyll.\nLa torre d'avorio.\nTrama.\nUna sparatoria in un negozio di pistole potrebbe essere collegata alla morte di una giovane donna, coinvolta in un patto suicida.\nSin City Blue.\nTrama.\nDue giovani donne vengono uccise in un hotel di Las Vegas e la squadra scopre, durante la sua indagine, un insolito assassino. Nel frattempo, Langston continua a dare la caccia al dottor Jekyll.\nColpo secco.\nTrama.\nUn leggendario professionista di golf viene ucciso durante un importante torneo. La causa della sua morte si scoprir\u00e0 alquanto strana.\nCuriosit\u00e0.\nA questo episodio partecipano, nel ruolo di se stessi, diversi famosi golfisti americani: Natalie Gulbis, Rocco Mediate, Gary McCord, Duffy Waldorf e David Feherty.\nCombustione interna.\nTrama.\nLa squadra indaga sulla morte di due fidanzati, studenti delle scuole superiori. Il primo morto davanti a tutti nel corridoio della scuola, mentre la seconda trovata su di un albero. Entrambi si riveleranno essere collegati al mondo delle corse illegali di auto.\nInarrestabile.\nTrama.\nIl bassista di una band di musica country viene folgorato durante un concerto, perdendo parzialmente la memoria: il team indaga su di un possibile sabotaggio all'attrezzatura di scena. Nel frattempo, un uomo decomposto viene ripescato nel lago Mead, portando la squadra a confrontarsi con una cospirazione governativa.\nCuriosit\u00e0.\nA questo episodio prendono parte i Rascal Flatts, nota band americana di musica country.\nGiochi pericolosi.\nTrama.\nIl corpo di un ragazzo di 14 anni viene scoperto in un campo e l'indagine rivela che la vittima ha del sangue sotto le unghie, il cui profilo corrisponde a quello di un assassino che \u00e8 in carcere per l'omicidio della moglie. Per questo l'uomo in carcere vuole essere rilasciato, sostenendo che qualcun altro con il suo stesso DNA abbia ucciso la moglie. Ray per\u00f2 non lo crede possibile e decide di indagare per scoprire la verit\u00e0.\nIl profumo della morte.\nTrama.\nIl detective Louis Vartann e Catherine lavorano in coppia durante un appostamento di 24 ore, su un'operazione di droga in un hotel di lusso. Nel mentre Langston e Nick lavorano su di un caso di morte di una donna, legata ad un club feticista delle mutande.\nAd un passo dal Dr. Jekyll.\nTrama.\nRay indaga sull'omicidio di una famiglia, dove l'unica sopravvissuta \u00e8 la figlia piccola, e pensa finalmente di aver trovato il Dottor Jekyll. Ma non tutto \u00e8 ci\u00f2 che sembra.\nLezione sul campo.\nTrama.\nHodges e Wendy portano un gruppo di studenti nel laboratorio della scientifica. Qui i due tecnici di laboratorio spiegano ai ragazzi uno strano caso irrisolto, dipingendo loro stessi nel ruolo di agenti sul campo. Sar\u00e0 proprio l'aiuto dei ragazzi, a far risolvere il caso a Hodges e Wendy. Alla fine dell'episodio Wendy bacia Hodges.\nLa fine del mondo.\nTrama.\nCatherine indaga sul caso di uno studente morto trovato nelle fogne, vicino alla scuola della figlia. Questo condurr\u00e0 gli agenti a scoprire un oscuro segreto, legato al razzismo.\nL'ultimo spettacolo.\nTrama.\nLa squadra indaga sulla morte di un leggendario comico, morto in circostanze misteriose. Intanto Ray e Sara cercano di risolvere il caso di un cadavere crivellato di proiettili.\nUn DNA per troppi.\nTrama.\nLa squadra aiuta Brass a risolvere la scomparsa di un padre con i due figli. La risoluzione del caso sar\u00e0 davvero sconvolgente.\nL'ombra dell'angelo della morte.\nTrama.\nUna giornalista che indaga sugli omicidi seriali dottor Jekyll viene strangolata a morte. Il marito della vittima, basandosi sulle ipotesi della moglie, accusa Ray della morte di lei e di altre morti nell'ospedale in cui lavorava, sostenendo che egli \u00e8 il Dottor Jekyll.\nJekyll in carne e ossa.\nTrama.\nLa squadra tenta di catturare il Dottor Jekyll, grazie all'aiuto del Killer delle coppiette. Il killer aggredisce Ray che cade a terra ferito o morente."}
{"id": "2585016", "revid": "125135340", "url": "https://it.wikipedia.org/wiki?curid=2585016", "title": "Monumento funebre di Carlo Marsuppini", "text": "Il Monumento funebre di Carlo Marsuppini \u00e8 un'opera in marmo di Desiderio da Settignano e si trova nella basilica di Santa Croce a Firenze. Risale al 1453-1455 e misura 601x358 cm.\nStoria.\nIl monumento viene in genere datato tra il 1453, data della morte di Carlo Marsuppini, cancelliere della Repubblica di Firenze dopo Leonardo Bruni e come lui filosofo, scrittore ed umanista, e il 1455, pur non esistendo una documentazione esatta al riguardo.\nDescrizione e stile.\nIl monumento funebre riprese la tipologia classica delle tombe ad arcosolio, ispirandosi puntualmente all'antistante monumento funebre di Leonardo Bruni di Bernardo Rossellino, del 1450. Se lo schema compositivo delle due opere \u00e8 comune ed entrambe rappresentano il tema della glorificazione laica del defunto, sottolineata dagli attributi letterari del ritratto un'interpretazione del tema, nell'opera di Desiderio da Settignano si coglie un innegabile evolversi del gusto verso opere pi\u00f9 ricche e decorate, dove gli elementi di corredo acquistano una valenza, anche individuale, sempre maggiore.\nLo zoccolo di base \u00e8 decorato da un fregio con ghirlande, festoni svolazzanti e una coppa in scorcio colma di fiori. Sopra di esso si impostano i pilastri scanalati con capitelli corinzi che reggono la trabeazione con fregio all'antica, che corre lungo la parete della nicchia, e l'arco a tutto sesto. Alla base dei pilastri si trovano due putti che reggono scudi araldici: nei due fanciulli teneramente modellati si ritrova uno dei soggetti pi\u00f9 cari dell'opera di Desiderio, quello dell'infanzia.\nIl sarcofago vero e proprio \u00e8 poggiato su un secondo zoccolo, con un fregio di vasi con fiori e racemi, retto da zampe leonine e da una conchiglia tra ali al centro. Nella forma del sarcofago si nota gi\u00e0 evidente un'evoluzione rispetto al modello del Rossellino, dove la massiccia vasca rettangolare ha lasciato il posto a una cassa dal profilo curvilineo, con una copertura embricata molto sporgente che alleggerisce la massa spezzando il volume. la decorazione \u00e8 affidata a raffinate girali che, partendo dalle zampe, movimentano la superficie liscia, con dettagli a traforo che sporgono sui lati.\nGrande maestria us\u00f2 lo scultore nel finire il marmo, come si nota soprattutto nel catafalco col ritratto del defunto, che \u00e8 dotato della morbidezza e del tepore che lo rendono vitale. La figura distesa, come in analoghe opere di Donatello e Michelozzo, \u00e8 ruotata leggermente verso lo spettatore, ed analogamente all figura di Leonardo Bruni, tiene una sua opera in mano ed \u00e8 incoronata dall'alloro.\nLa parete dietro il catafalco \u00e8 quadripartita da lesene e specchiature in marmo rosso.\nNella lunetta si trova un medaglione con la \"Madonna col Bambino\", tra due busti angeli. Due fanciulli scolpiti a tutto tondo si trovano sulla cornice all'altezza della linea d'imposta dell'arco e reggono sulle spalle una ghirlanda, che parte dall'ampolla col fuoco che si trova sulla sommit\u00e0 del monumento, e scende poi rettilinea lungo i fianchi, parallela ai pilastri. Anche in questo caso si tratta di un'evoluzione del modello del Rossellino, che fece terminare la sua ghirlanda appena sopra l'arco.\nLa decorazione ad affresco, che disegna un tendaggio attorno al monumento, \u00e8 stata ripristinata dopo un restauro negli anni Duemila."}
{"id": "2585017", "revid": "36426", "url": "https://it.wikipedia.org/wiki?curid=2585017", "title": "Monumento funebre a Carlo Marsuppini", "text": ""}
{"id": "2585020", "revid": "2063781", "url": "https://it.wikipedia.org/wiki?curid=2585020", "title": "Svani", "text": "Gli svani (sanni, cabardo: sone, georgiano: \u10e1\u10d5\u10d0\u10dc\u10d8 \"svani\") sono un gruppo etnografico dei georgiani che in massima parte vive nella Svanezia, regione della Georgia, parlante la lingua svana. L'auto-denominazione degli svani \u00e8 mu-shaun, noti agli autori antichi come misimi.\nStoria.\nGli svani vengono di solito identificati con i Soani (\"Soanes\") menzionati dall'antico geografo greco Strabone, che li collocava pi\u00f9 o meno nella stessa regione oggi occupata dagli svani.\nFino agli anni '30, i mingreli e gli svani avevano il proprio gruppo di censimento, ma venivano comunque classificati sotto la pi\u00f9 ampia categoria dei georgiani. Sono cristiani georgiani ortodossi, venendo cristianizzati nel IV-VI secolo. Tuttavia, sono stati mantenuti alcuni resti dell'antico paganesimo. San Giorgio (noto come \"Jg\u00ebr\u00e6g\" ai locali), un santo patrono della Georgia, \u00e8 il santo pi\u00f9 venerato. Gli svani hanno conservato molte delle loro antiche tradizioni, inclusa la vendetta di sangue (sebbene questa tradizione stia perdendosi con il passare del tempo, cedendo il posto alla legge). Le loro famiglie sono piccole, e il marito \u00e8 il capofamiglia. Gli svani hanno un grandissimo rispetto per le donne pi\u00f9 anziane delle famiglie.\nLingua.\nTipicamente bilingui, essi utilizzano anche il georgiano e, in proprio, la lingua svana non scritta, che insieme alle lingue georgiana, mingrelia e laz costituiscono la famiglia caucasica meridionale o cartvelica. La lingua svana \u00e8 andata sempre ad essere rimpiazzata dal georgiano propriamente detto.\nCultura.\nLa cultura svana sopravvive meravigliosamente in massima parte nelle canzoni e danze. La Svanezia vanta la maggiore forma complessa di canto polifonico tradizionale per musica vocale georgiana."}
{"id": "2585023", "revid": "26971258", "url": "https://it.wikipedia.org/wiki?curid=2585023", "title": "Mexicana de Aviaci\u00f3n", "text": ""}
{"id": "2585024", "revid": "235834", "url": "https://it.wikipedia.org/wiki?curid=2585024", "title": "Distretto di Jagodnoe", "text": ""}
{"id": "2585025", "revid": "1310927", "url": "https://it.wikipedia.org/wiki?curid=2585025", "title": "Zamudio Sociedad Deportiva", "text": "Lo Zamudio Sociedad Deportiva, chiamato comunemente Zamudio, \u00e8 una societ\u00e0 calcistica con sede nell'omonimo paese, nei Paesi Baschi, in Spagna. \nGioca nella \"Tercera Divisi\u00f3n\", la quarta serie del campionato spagnolo.\nCollegamenti esterni.\n Sito ufficiale"}
{"id": "2585031", "revid": "2519", "url": "https://it.wikipedia.org/wiki?curid=2585031", "title": "Br\u00f8nn\u00f8ysund", "text": "Br\u00f8nn\u00f8ysund \u00e8 una citt\u00e0 norvegese sede amministrativa e centro principale del comune di Br\u00f8nn\u00f8y, nella contea di Nordland. Il titolo di citt\u00e0 le \u00e8 stato conferito nel 2000. \nNel 1923 divenne comune autonomo, all'epoca aveva 1255 abitanti, nel 1964 venne fusa con i comuni di Br\u00f8nn\u00f8y, Velfjord e parte del comune di Bindal.\nLa citt\u00e0 \u00e8 servita da un proprio aeroporto, l'aeroporto di Br\u00f8nn\u00f8ysund."}
{"id": "2585034", "revid": "149727", "url": "https://it.wikipedia.org/wiki?curid=2585034", "title": "Ferrovia Savigliano-Saluzzo", "text": ""}
{"id": "2585035", "revid": "243378", "url": "https://it.wikipedia.org/wiki?curid=2585035", "title": "Ferdos", "text": ""}
{"id": "2585036", "revid": "124176715", "url": "https://it.wikipedia.org/wiki?curid=2585036", "title": "Associazione Sportiva Dilettantistica Elpidiense Cascinare", "text": "L'Associazione Sportiva Dilettantistica Elpidiense Cascinare \u00e8 una societ\u00e0 calcistica di Sant'Elpidio a Mare, in provincia di Fermo. Come Elpidiense ha partecipato a otto campionati di Serie D e due di Serie C2 mentre dopo la fusione avvenuta nel 2006 con il Cascinare \u00e8 riuscita a disputare altri due tornei di Serie D.\nStoria.\nL'Elpidiense viene fondata nel 1930.\nDopo sei stagioni passate nei campionati minori marchigiani, nella stagione 1977-1978 vince il campionato di Promozione e viene promossa in Serie D.\nSi posiziona a centro classifica per quattro anni, quando, nella stagione 1981-1982 arriva prima nel campionato Interregionale ed ottiene una storica promozione in Serie C2, dove disputer\u00e0 due campionati.\nSono due campionati molto significativi che sono rimasti nella memoria degli elpidiensi anche perch\u00e9 la porta \u00e8 stata difesa in entrambi i campionati da Ricky Albertosi, ex portiere di Milan, Fiorentina e Cagliari, nonch\u00e9 della Nazionale arrivata seconda ai Mondiali del 1970 in Messico.\nAll'epoca il presidente era Cassetta con vice Valentini. Dopo l'ottimo sesto posto del campionato di C2 della stagione 1982-1983, in quella successiva retrocede tornando in Interregionale.\nDopo due retrocessioni consecutive nelle stagioni, 1984-1985 e 1985-1986, l'Elpidiense si ritrova in Prima Categoria.\nSegue un ventennio in cui la squadra alterna tornei di alta classifica a campionati deludenti fino al 2006, anno in cui l'Elpidiense si fonde con la squadra della frazione Cascinare, la U.S. Cascinare 1969, che negli ultimi anni era riuscita a disputare gli stessi tornei della prima squadra cittadina ottenendo anche risultati migliori.\nNasce dunque l'Elpidiense Cascinare, colori bianco-rosso-blu. La nuova squadra, allenata dal tecnico di Ascoli Piceno Giovanni Clerici vince consecutivamente Promozione (nella stagione 2006-2007) ed Eccellenza (nella stagione 2007-2008), tornando cos\u00ec nei tornei interregionali.\nNel 2009, la squadra retrocede dopo aver perso incredibilmente i play-out salvezza contro il Luco Canistro. La gara di andata in Abruzzo fu vinta dall'Elpidiense Cascinare per 1-0, mentre nel ritorno i marchigiani vengono sconfitti per 2-0, retrocedendo cos\u00ec in Eccellenza, quando sarebbe bastato anche perdere di misura.\nLa dirigenza dell'Elpidiense Cascinare fa immediatamente domanda di ripescaggio e la FIGC la accoglie.\nL'esordio del campionato 2009-2010 non \u00e8 per\u00f2 dei pi\u00f9 felici. La formazione biancorossoblu, allenata ora da Massimo Cardelli, che ha preso il posto di Giovanni Clerici, viene sconfitta per 4-0 da L'Aquila. Quella gara venne trasmessa in diretta televisiva sul canale Rai Sport e segn\u00f2 l'esordio nel Campionato Nazionale Dilettanti della formazione del capoluogo abruzzese dopo il tragico terremoto del 6 aprile 2009.\nLa stagione fu particolarmente deludente per l'Elpidiense Cascinare che retrocedette un'altra volta posizionandosi al penultimo posto. Poi, nella stagione 2010-2011, torn\u00f2 nel campionato regionale di Eccellenza. Per buona parte del girone d'andata, la formazione si trov\u00f2 in prima posizione sognando un immediato ritorno nella massima serie dilettantistica.\nIl doppio confronto contro l' termin\u00f2 all'andata allo Stadio del Conero con un 1-1, mentre nella gara di ritorno, i calzaturieri vinsero 1-0. La partita venne trasmessa in diretta su Rai Tre per la sola regione Marche in quanto era stata vietata la trasferta ai tifosi della formazione dorica. L'Elpidiense Cascinare termina la stagione regolare al quarto posto, dietro il . Nei play-off viene eliminata proprio dalla formazione cremisi.\nDopo una tranquilla stagione 2011-2012 arriv\u00f2 di nuovo un'annata difficile nella stagione 2012-2013, quando la squadra, facente parte del gruppo di formazioni che occupano le zone basse della classifica, con un gran finale di stagione riusc\u00ec ad uscire dalla zona play-out e ad ottenere la permanenza nella massima categoria regionale.\nIl miracolo non si ripet\u00e8 nella stagione successiva quando la squadra fin\u00ec terzultima e fu sconfitta ai play-out dal Corridonia. La stagione 2014-2015 vide l'Elpidiense Cascinare tornare al punto di partenza, in Promozione. La situazione critica per\u00f2 continu\u00f2 e la squadra non riusc\u00ec a salvarsi retrocedendo ancora in Prima Categoria dove, nel decimo anniversario dalla fusione, riusc\u00ec a porre fine all'emorragia di declassamenti salvandosi solamente ai play-out.\nStadio.\nL'Elpidiense Cascinare gioca le proprie partite interne allo Stadio Vincenzo Ciccal\u00e8 di Cascinare. Il manto di gioco \u00e8 di erba. Lo stadio viene intitolato a Vincenzo Ciccal\u00e8, il quale \u00e8 stato il primo presidente dell' U.S.Cascinare 1969 ed uno dei costruttori. Il Vincenzo Ciccal\u00e8 fu fondato nel 1972, da cittadini di Cascinare. Inizialmente le tribune erano di terra e con il passare degli anni sempre migliorate fino al 1981 quando venne costruita una vera e propria tribuna in cemento che contenava all' incirca 1000 posti. Nel 2007 le tribune vengono modificate ulteriormente: viene aggiunta la copertura, separate in settore locale e settore ospite e vengono aggiunti i seggiolini bianco-rosso-blu colori sociali della squadra. La capienza scende a 800 posti. Inoltre lo stadio gode di un bar (la fossa alcolica) dove durante l'intervallo delle partite giocate in casa dall'Elpidiense Cascinare panini con salsiccia a volont\u00e0."}
{"id": "2585037", "revid": "352448", "url": "https://it.wikipedia.org/wiki?curid=2585037", "title": "Lingua svana", "text": ""}
{"id": "2585040", "revid": "287204", "url": "https://it.wikipedia.org/wiki?curid=2585040", "title": "Migliori club del XX secolo CAF", "text": "Il 31 dicembre 2000, la Confederazione Africana di Calcio (CAF) ha pubblicato la classifica dei migliori club del XX secolo nel continente nero (en. \"CAF African Club of the Century\").\nLa classifica ha tenuto conto solo dei piazzamenti dei club nelle competizioni CAF per club dai quarti di finale (en. \"quarterfinals\"), i quali tradizionalmente rappresentano l'inizio della fase finale di ogni competizione ad eliminazione diretta, eccezion fatta dalla CAF Champions League dalla sua introduzione nel 1997, in cui sono valutati tutti i piazzamenti dei club dalla fase a gironi. La confederazione calcistica africana non ha valutato i risultati in competizioni nazionali, nella Coppa afro-asiatica n\u00e9 nelle competizioni regionali organizzate da associazioni affiliate alla citata organizzazione. Sono stati inclusi i risultati nella prima edizione della Coppa del Mondo per club FIFA, disputata a Brasile nel gennaio 2000.\nCriteri utilizzati.\nLa CAF ha utilizzato i seguenti criteri per stabilire il ranking:\nClassifica.\nDopo la pubblicazione dei risultati della classifica, il 31 dicembre 2000, la CAF ha nominato agli egiziani dell'Al-Ahly \"Squadra africana del XX secolo\"."}
{"id": "2585042", "revid": "228587", "url": "https://it.wikipedia.org/wiki?curid=2585042", "title": "Episcopio", "text": ""}
{"id": "2585059", "revid": "122324591", "url": "https://it.wikipedia.org/wiki?curid=2585059", "title": "Spettroscopia ultravioletta/visibile", "text": "La spettroscopia ultravioletta/visibile o spettroscopia UV-Vis \u00e8 una tecnica spettroscopica di assorbimento molecolare comunemente utilizzata in chimica analitica.\nGeneralit\u00e0.\nQuando un fotone ultravioletto o visibile viene assorbito da una molecola, questa passa dal suo stato elettronico fondamentale ad uno stato elettronico eccitato.\nIn un tipico spettro UV-visibile in ascissa viene riportata la lunghezza d'onda e in ordinata l'assorbanza (o, raramente, la trasmittanza). Se un materiale non \u00e8 completamente trasparente si verificheranno degli assorbimenti e quindi delle transizioni tra livelli energetici elettronici. In questo secondo caso lo spettro registrato sar\u00e0 caratterizzato da una serie di picchi di altezza variabile per ciascuna transizione, in relazione all'intensit\u00e0 dell'assorbimento stesso.\nApplicazioni.\nSfruttando questa tecnica spettroscopica \u00e8 possibile compiere analisi sia quantitative sia, pur con maggior difficolt\u00e0, qualitative, inoltre \u00e8 possibile effettuare studi cinetici (determinazioni biochimiche di enzimi o applicazioni pi\u00f9 generiche di cinetica chimica) e titolazioni.\nFra le applicazioni pi\u00f9 importanti vi sono:\nLa legge di Lambert-Beer pu\u00f2 essere applicata per poter confrontare dati provenienti da diverse macchine e costruire un database dei caratteristici spettri di un gran numero di composti.\nTuttavia, nel caso di miscele di sostanze in gran numero o sconosciute, essendo l'assorbanza additiva, l'analisi qualitativa di campioni incogniti risulta difficoltosa o impossibile, come di conseguenza quella quantitativa.\nTeoria.\nQuando un fotone possiede energia formula_1 sufficiente affinch\u00e9 avvenga una transizione elettronica, si verifica un assorbimento che entro un certo intervallo di concentrazioni e in presenza di radiazione monocromatica segue la legge di Lambert-Beer:\ndove \"\u03b5\u03bb\" rappresenta il coefficiente di assorbimento (o estinzione) molare, \"C\" \u00e8 la concentrazione molare della soluzione e \"l\" \u00e8 il cammino ottico costituito dallo spessore di campione attraversato dal raggio luminoso. Il caratteristico assorbimento presentato da diversi tipi di sostanze dipende dalla presenza di determinati cromofori.\nPer l'analisi qualitativa si esegue una scansione di A in funzione di \u03bb e si confronta la posizione dei massimi con quella degli spettri di campioni noti.\nPer l'analisi quantitativa di una sostanza si deve impiegare il valore di \u03bb in cui \u03b5 presenta un massimo di assorbanza, in modo da massimizzare la sensibilit\u00e0 (dA/dC) e da minimizzare l'errore (dA/d\u03bb) della misura.\nPer l'analisi di miscele, occorre necessariamente conoscere le sostanze presenti e avere uno strumento con un alto potere risolutore; se non si riescono a ottenere, anche tramite reazioni di derivazione, picchi ben risolti cos\u00ec da poter applicare a ciascuno di essi la legge di Lambert-Beer, allora \u00e8 necessario impostare un sistema di equazioni dove l'assorbanza \u00e8 espressa secondo la legge di Lambert-Beer a un numero di lunghezze d'onda diverse pari al numero dei componenti la miscela, e dove \u00e8 noto, da precedenti misurazioni sui singoli componenti puri, il coefficiente di estinzione molare per ciascuno dei componenti a ciascuna delle lunghezze d'onda prescelte (in corrispondenza di un massimo di assorbanza per ciascun componente).\nPer minimizzare l'errore di misura (errore fotometrico), l'assorbanza dovrebbe sempre avere valori compresi fra 0,2 e 0,8, a partire dalla costruzione della retta di taratura.\nInoltre, \u00e8 inevitabile commettere errori anche vistosi quando la banda di emissione del monocromatore ha un'ampiezza maggiore del picco di assorbimento dell'analita, in quanto lo strumento non riesce a definire la posizione e soprattutto l'intensit\u00e0 corretta dei massimi di assorbanza, essendo restituito il valore medio nell'intervallo di \u03bb del monocromatore.\nL'assorbimento di radiazione elettromagnetica \u00e8 tanto pi\u00f9 intenso quanto maggiore sar\u00e0 la differenza di popolazione tra le molecole presenti nello stato fondamentale e quelle che popolano lo stato eccitato. Einstein identific\u00f2 tre diversi contributi che intervengono nelle transizioni energetiche tra stati (rotazionali, vibrazionali, elettronici) differenti: l'assorbimento stimolato, l'emissione stimolata e l'emissione spontanea. Mentre assorbimento ed emissione stimolata dipendono dalla intensit\u00e0 della radiazione, l'emissione spontanea non presenta tale dipendenza per alcuna frequenza. Esprimendo il tasso di assorbimento come\ndove formula_4 \u00e8 il numero di molecole che popolano lo stato inferiore, formula_5 \u00e8 il \"coefficiente di Einstein di assorbimento stimolato\" e formula_6 la densit\u00e0 di energia ricavata dalla distribuzione di Planck, ed esprimendo il tasso di emissione come somma dell'emissione spontanea e di quella stimolata tramite l'equazione\ndove formula_8 \u00e8 il numero di molecole che popolano lo stato superiore, formula_9 \u00e8 il \"coefficiente di Einstein di emissione spontanea\" e formula_10 \u00e8 il \"coefficiente di Einstein di emissione stimolata\", si perviene a un tasso di assorbimento netto formula_11 dato dalla differenza\nSi noti che, come dimostrato da Einstein, formula_13.\nStrumentazione.\nUno spettrofotometro UV-Vis si pu\u00f2 schematicamente suddividere nei seguenti componenti principali:\nLe sorgenti principalmente utilizzate sono le lampade a incandescenza (al tungsteno), le lampade al deuterio e quelle allo xeno. Le ultime due tipologie di lampade consentono di coprire pi\u00f9 efficacemente anche l'ultravioletto; le lampade allo xeno sono utilizzate negli spettrofluorimetri. I monocromatori principalmente utilizzati sono costituiti da specchi concavi e da reticoli in riflessione. Il campione da analizzare viene posto in cuvette che devono essere trasparenti alla lunghezza d'onda alla quale si lavora. Queste cellette hanno forma di parallelepipedo, spessore differente (solitamente 1 cm) e sono composte da vetro o materiale plastico nel caso di analisi condotte nel visibile (da 350 a 800 nm), mentre il quarzo \u00e8 un materiale irrinunciabile nell'ultravioletto (da 200 a 1000 nm). I rivelatori tipicamente utilizzati sono dei dispositivi fotosensibili che sfruttano l'effetto fotoelettrico; vengono utilizzate fotocelle a vuoto e a gas, fotomoltiplicatori, celle fotovoltaiche, celle fotoconduttive e fotodiodi (es. PDA).\nLo schema ottico pu\u00f2 essere a \"singolo raggio,\" - comodo solo per analisi quantitative -, se il raggio percorre un cammino unico dalla sorgente al rivelatore, oppure a \"doppio raggio\". Il sistema a doppio raggio pu\u00f2 essere a \"doppio raggio nello spazio\" o a \"doppio raggio nel tempo\": il primo utilizza specchi semiriflettenti (o half-mirrors) che riflettono e trasmettono al 50% il raggio proveniente dal monocromatore, dopodich\u00e9 il raggio riflesso e quello trasmesso sono inviati contemporaneamente al riferimento e al campione, cosicch\u00e9 sono necessari due rivelatori; il secondo schema prevede l'impiego di uno specchio rotante a settori (o chopper) che riflette integralmente il raggio della sorgente, indirizzandolo alternatamente verso il riferimento e verso il campione, in modo che serva un solo rivelatore."}
{"id": "2585061", "revid": "287204", "url": "https://it.wikipedia.org/wiki?curid=2585061", "title": "Torneo di Wimbledon 2005 - Doppio femminile", "text": "Cara Black e Liezel Huber hanno battuto in finale Svetlana Kuznecova e Am\u00e9lie Mauresmo 6-2, 6-1."}
{"id": "2585064", "revid": "339392", "url": "https://it.wikipedia.org/wiki?curid=2585064", "title": "Radiazione visibile", "text": ""}
{"id": "2585065", "revid": "767487", "url": "https://it.wikipedia.org/wiki?curid=2585065", "title": "Barricata", "text": "In ambito militare, una barricata \u00e8 una muraglia improvvisata, dalla composizione varia, utilizzata come fortificazione di fortuna, come rifugio dal nemico o come barriera per impedirne il passaggio. Si tratta di un tipo di struttura caratteristica degli scenari di guerriglia urbana, adattandosi particolarmente ad essere utilizzata in strade e vicoli per chiuderne gli accessi e trasformarli cos\u00ec in \"roccaforti\" da cui organizzare la difesa o bloccare il nemico.\nEtimologia.\nIl termine deriva da \"barriques\", botti di legno che, riempite con terra o detriti, venivano utilizzate per creare tali barriere durante la Rivoluzione francese. Trattandosi di una costruzione di fortuna, una barricata pu\u00f2 essere costituita da materiali e oggetti quanto mai vari: pietre, pali di legno, carri e automezzi ribaltati, detriti di varia natura, e in generale da qualunque oggetto sufficientemente voluminoso e resistente dietro cui asserragliarsi.\nStoria.\nStoricamente, il primo utilizzo documentato di barricate durante gli scontri urbani si ha nel 1588 a Parigi: il 12 maggio di quell'anno i cattolici parigini si rivoltarono contro il re Enrico III, costringendolo infine ad abbandonare la capitale. In quell'occasione, i ribelli si riversarono nelle strade e nelle piazze, utilizzando carrozze, botti e fasci di legname per intrappolare le forze lealiste ed impedirne i movimenti. L'evento pass\u00f2 alla storia con il nome di giorno delle barricate (\"Journ\u00e9e des barricades\").\nSuccessivamente, le barricate tornarono ad essere utilizzate massicciamente in occasione delle varie rivolte popolari che si accesero in Europa tra la fine del 1700 e gli inizi del 1900, a partire dalla Rivoluzione francese. Un'importante descrizione di quelli che erano gli scontri dietro le barricate all'epoca viene data nel romanzo \"I miserabili\" di Victor Hugo, alcuni capitoli del quale si svolgono dietro una delle barricate erette in occasione dell'insurrezione parigina del maggio 1832. Secondo alcuni storici, la rinnovazione Haussmaniana di Parigi sotto Napoleone III, con la quale furono costruiti gli ampi \"boulevard\" esistenti ancora oggi, fu dovuta almeno in parte all'esigenza di limitare la possibilit\u00e0 dei cittadini di trincerarsi nei vicoli.\nIn tempi recenti, le barricate vennero e vengono tuttora utilizzate nei pi\u00f9 diversi teatri di guerra urbana, sia dalle forze degli eserciti regolari che da ribelli e rivoltosi: trovarono il loro impiego, ad esempio, nella Guerra civile spagnola, nella Seconda guerra mondiale, o nelle lotte del Maggio francese, di cui divennero uno dei simboli."}
{"id": "2585068", "revid": "219355", "url": "https://it.wikipedia.org/wiki?curid=2585068", "title": "Spettroscopia ultravioletta e visibile", "text": ""}
{"id": "2585070", "revid": "1543377", "url": "https://it.wikipedia.org/wiki?curid=2585070", "title": "Federazione italiana dei circoli del cinema", "text": "La Federazione italiana dei circoli del cinema (FICC) \u00e8 un'associazione italiana dedicata alla salvaguardia del patrimonio culturale cinematografico.\nStoria.\nLa Federazione venne fondata informalmente nel settembre 1947, durante lo svolgimento della Mostra internazionale d'arte cinematografica di Venezia, da alcuni circoli del cinema italiani. Divenne attiva formalmente dall'8 novembre dello stesso anno e, sempre nel 1947, contribu\u00ec alla creazione dell'International Federation of Film Societies (Federazione internazionale dei circoli del cinema).\nPresidenti.\nLa FICC \u00e8 stata diretta da nomi importanti del cinema italiano come Callisto Cosulich, Carlo Lizzani, Antonio Pietrangeli, che ne \u00e8 stato il primo presidente (sostituito poi nel '49 dal torinese Franco Antonicelli), Cesare Zavattini, Virgilio Tosi, Filippo Maria De Sanctis (presidente dal 1964 al 1972)... Dal 1972 al 1993 ne fu presidente Riccardo Napolitano. Dal giugno del 2008 la FICC \u00e8 presieduta da Marco Asunis, operatore culturale formatosi nella scuola della Cineteca sarda fondata da Fabio Masala e componente del Comitato di consulenza e rappresentanza del periodico Diari di Cineclub."}
{"id": "2585071", "revid": "219355", "url": "https://it.wikipedia.org/wiki?curid=2585071", "title": "Spettroscopia UV/Vis", "text": ""}
{"id": "2585072", "revid": "94902", "url": "https://it.wikipedia.org/wiki?curid=2585072", "title": "Barricate", "text": ""}
{"id": "2585073", "revid": "22475", "url": "https://it.wikipedia.org/wiki?curid=2585073", "title": "Ponte Principe Reggente", "text": "Il ponte del Principe Reggente (Prinzregentenbr\u00fccke) o ponte Luitpold (Luitpoldbr\u00fccke) \u00e8 un ponte ad arco in pietra sul fiume Isar, nella citt\u00e0 di Monaco di Baviera; collega fra loro i quartieri di Bogenhausen e Lehel.\nIl ponte, inizialmente fatto erigere nel 1891 da Friedrich von Thiersch, croll\u00f2 a causa delle esondazioni dell'Isar nel 1899; due anni dopo il crollo venne fatto ricostruire dall'architetto Theodor Fischer nel 1901. Danneggiato durante la seconda guerra mondiale, venne riaperto nel 1962.\nLa costruzione \u00e8 dedicata a Luitpold di Baviera, salito sul trono bavarese come principe reggente nel 1886 in luogo del re Ludovico II, dichiarato incapace di intendere e volere, e rimastovi fino alla morte, nel 1912.\nLe 4 sculture monumentali di pietra ai bordi del ponte rappresentano le allegorie dei 4 popoli che vivono in Baviera: i bavaresi, i palatini, i franconi e gli svevi.\nIl ponte \u00e8 sovrastato dall'Angelo della Pace, colonna monumentale con un angelo dorato che guarda verso la Francia. L'angelo tiene in mano un ramoscello di ulivo che porge all'ex nemico in segno di riconciliazione."}
{"id": "2585074", "revid": "219355", "url": "https://it.wikipedia.org/wiki?curid=2585074", "title": "Spettroscopia ultravioletta-visibile", "text": ""}
{"id": "2585077", "revid": "1442080", "url": "https://it.wikipedia.org/wiki?curid=2585077", "title": "Torneo di Wimbledon 2005 - Doppio misto", "text": "Mary Pierce e Mahesh Bhupathi hanno battuto in finale Tetjana Perebyjnis e Paul Hanley 6-4, 6-2.\nTeste di serie.\nTutte le teste di serie hanno ricevuto un bye per il 2\u00ba turno."}
{"id": "2585084", "revid": "287204", "url": "https://it.wikipedia.org/wiki?curid=2585084", "title": "Universit\u00e0 di Copenaghen", "text": "L'Universit\u00e0 di Copenaghen (in danese K\u00f8benhavns Universitet) \u00e8 la pi\u00f9 antica e la pi\u00f9 grande istituzione universitaria e di ricerca della Danimarca, con sede nella capitale.\nStoria.\nL'Universit\u00e0 di Copenaghen \u00e8 stata fondata nel 1479 ed \u00e8 l'universit\u00e0 pi\u00f9 antica della Danimarca. Nel periodo che intercorre tra la chiusura dello Studium generale di Lund nel 1536 e l'istituzione dell'Universit\u00e0 di Aarhus alla fine degli anni venti, \u00e8 stata l'unica universit\u00e0 della Danimarca. L'universit\u00e0 divenne un centro di apprendimento teologico della Chiesa cattolica, ma comprendeva anche le facolt\u00e0 di diritto, medicina e filosofia.\nL'universit\u00e0 fu ristabilita nel 1537 dopo la riforma luterana e trasformata in un seminario evangelico-luterano. Tra il 1675 e il 1788, l'universit\u00e0 introdusse gli esami di laurea. Un esame per la teologia \u00e8 stato aggiunto nel 1675, seguito da uno per la giurisprudenza nel 1736. Dal 1788, tutte le facolt\u00e0 richiesero per il conseguimento della laurea.\nNel 1801, sotto il comando del ammiraglio Orazio Nelson, la flotta inglese bombard\u00f2 Copenaghen durante la battaglia di Copenaghen, distruggendo la maggior parte degli edifici dell'universit\u00e0. Nel 1836, tuttavia, fu inaugurato il nuovo edificio principale dell'universit\u00e0, la cui costruzione dur\u00f2 fino alla fine del secolo. La biblioteca universitaria, il museo zoologico, il museo geologico, il giardino botanico e il collegio tecnico sono stati costruiti in quel periodo.\nTra il 1842 e il 1850, le facolt\u00e0 dell'universit\u00e0 vennero ristrutturate. A partire dal 1842, la facolt\u00e0 di medicina e l'accademia di chirurgia furono accorpate nella facolt\u00e0 di scienze mediche, mentre nel 1848 la facolt\u00e0 di giurisprudenza venne riorganizzata, diventando la facolt\u00e0 di giurisprudenza e scienze politiche. Nel 1850, la facolt\u00e0 di matematica e scienze si separ\u00f2 dalla facolt\u00e0 di filosofia.\nNel 1921 fu fondato l'Istituto di fisica teorica dell'Universit\u00e0 che dal 7 ottobre 1965 divenne l'Istituto Niels Bohr.\nTra il 1960 e il 1980 furono costruiti il nuovo museo zoologico, l'istituto Hans Christian \u00d8rsted, l'istituto August Krogh, il campus Amager Island e l'istituto Panum.\nNel 1993, la facolt\u00e0 di giurisprudenza si separ\u00f2 dalla facolt\u00e0 di scienze sociali. Nel 1994, l'Universit\u00e0 di Copenaghen design\u00f2 gli studi ambientali, i rapporti tra nord e sud e la biotecnologia come aree di particolare priorit\u00e0 secondo il suo nuovo piano a lungo termine. A partire dal 1996, l'universit\u00e0 pianific\u00f2 la costruzione di nuovi edifici, inclusa la facolt\u00e0 di lettere a Amager (\u00d8restaden), insieme a un centro di biotecnologie.\nNel 2005, il centro per la salute e societ\u00e0 (CSS) ha aperto nel centro di Copenaghen, ospitando la facolt\u00e0 di scienze sociali e l'istituto della sanit\u00e0 pubblica, che fino ad allora si trovavano in diversi luoghi della citt\u00e0. Dal maggio 2006, l'universit\u00e0 ha intrapreso il progressivo abbandono degli edifici pi\u00f9 antichi della citt\u00e0 di Copenaghen in modo da concentrare i molti dipartimenti delle facolt\u00e0 nei tre campus principali. Nel gennaio 2007, l'Universit\u00e0 di Copenaghen si fuse con l'Universit\u00e0 reale di veterinaria e di agricoltura e l'Universit\u00e0 danese degli Studi di scienze farmaceutiche; divenute : facolt\u00e0 di scienze della vita e facolt\u00e0 di scienze farmaceutiche.\nStruttura.\nL'Universit\u00e0 di Copenaghen \u00e8 organizzata in otto facolt\u00e0:"}
{"id": "2585085", "revid": "969415", "url": "https://it.wikipedia.org/wiki?curid=2585085", "title": "Jos\u00e9 Mar\u00eda Amorrortu", "text": "Carriera.\nGiocatore.\nCentrocampista avanzato, debutta nelle categorie inferiori con societ\u00e0 basche, per poi arrivare all'Athletic Bilbao, con cui debutta il 2 settembre 1973 durante Celta Vigo-Athletic Bilbao (2-1).\nDopo cinque stagioni con i baschi passa al Real Saragozza dove, dopo altre cinque stagioni, termina la carriera.\nAllenatore.\nIntraprende poi la carriera di allenatore, sedendosi sulle panchine di Amorebieta, Barakaldo, Bilbao Athletic, Athletic Bilbao, Eibar, Real Sociedad e nelle giovanili dell'Atletico Madrid, di cui \u00e8 stato anche direttore sportivo fino al 2018. Nella stagione 2020-2021 ha svolto lo stesso ruolo per il . Dal 2012 \u00e8 anche il selezionatore della Selezione di calcio dei Paesi Baschi."}
{"id": "2585093", "revid": "339392", "url": "https://it.wikipedia.org/wiki?curid=2585093", "title": "Ponte Luitpold", "text": ""}
{"id": "2585098", "revid": "767487", "url": "https://it.wikipedia.org/wiki?curid=2585098", "title": "Johan Axel Eriksson", "text": "Biografia.\nAxel Eriksson si laure\u00f2 nel 1916 all'Istituto reale di tecnologia (KTH) di Stoccolma.\nEra attivo come assistente di Henrik Hre\u00fcger, professore alla sezione di ingegneria edile del KTH, dove si svolgevano ricerche sull'isolamento termico dei materiali da costruzione.\nEriksson fece esperimenti mescolando scisto calcinato, cemento e polvere di alluminio, esponendo poi questa miscela ad alta temperatura e pressione in un'autoclave, ottenendo un materiale leggero, compatto e con buone qualit\u00e0 isolanti.\nQuesto materiale entr\u00f2 in produzione nel 1929 e inizialmente fu venduto come \"calcestruzzo aerato indurito\". Negli anni quaranta si cominci\u00f2 a usare la denominazione commerciale \"Ytong\". Axel Eriksson fu il direttore dello stabilimento di produzione dal 1930 al 1954.\nAxel Eriksson nel 1941 divenne membro della Reale Accademia Svedese di Scienze dell'Ingegneria, ed ottenne il titolo di ingegnere nel 1942 al KTH con una tesi sul contenimento delle dispersioni termiche negli edifici."}
{"id": "2585109", "revid": "599013", "url": "https://it.wikipedia.org/wiki?curid=2585109", "title": "Emanuele Morini", "text": "Carriera.\nClub.\nDopo aver giocato nelle giovanili della , nel gennaio del 2001 si trasferisce in Inghilterra al Bolton Wanderers, dove milita nella Youth Squad. Quell'anno esordisce tra i professionisti collezionando 2 presenze nella Football League Championship, anno che culminer\u00e0 con la promozione in Premier League della prima squadra. L'anno seguente continua a giocare nella selezione giovanile, ma manca l'esordio in prima squadra nella massima serie inglese e la Premier resta un sogno; a fine stagione si trasferisce in Grecia, al Panachaiki, dove colleziona 25 presenze e realizza 4 reti nella Alpha Ethniki, ma non evita la retrocessione della squadra.\nNel 2004 torna in Italia, acquistato dal Vicenza, ed esordisce cos\u00ec anche tra i professionisti della sua nazione; a fine stagione conter\u00e0 10 presenze e 1 rete in serie B. Non trovando abbastanza spazio nella serie cadetta, nel gennaio del 2005 Morini scende di categoria e si trasferisce in serie C1 al , squadra con cui gioca fino al 2007. Passa poi alla , dove resta fino al fallimento della societ\u00e0, avvenuto all'inizio dell'estate del 2009. In seguito all'inevitabile snellimento dell'organico della nuova societ\u00e0 costituita, iscritta al campionato d'Eccellenza marchigiana 2009/10, Morini ed alcuni giocatori seguono l'allenatore Enrico Piccioni in Bulgaria, al Botev Plovdiv.\nNel settembre 2009, affascinato dal tentare ancora l'avventura estera in un campionato di massima serie, lascia l'Italia e firma per il Botev Plovdiv, squadra che milita nella A-PFL, la massima serie bulgara. Con l'arrivo del tecnico italiano, si \u00e8 formata una vera e propria colonia italiana, che oltre a Morini, comprende il portiere Luca Brignoli, i difensori Marco D'Argenio e Fabio Tinazzi, i centrocampisti Ciro Sirignano, Marco Di Paolo, Gilberto Zanoletti e Massimiliano Brizzi, e gli attaccanti Alan Carlet e Alberto Rebecca.\nEmanuele indosser\u00e0 la maglia numero 10. Il 20 settembre segna la sua prima rete nel club contro il Litex Love\u010d. Il 30 ottobre realizza una rete molto importante nel derby giocato \"in casa\" contro la Lokomotiv Plovdiv, che consegna vittoria e 3 punti ai propri tifosi. Il 12 dicembre Morini regala altre emozioni realizzando la sua prima doppietta nel campionato bulgaro proprio al \"Hristo Botev\" di Plovdiv, dove il Botev \u00e8 opposto al Pirin Blagoevgrad. Al 22' Kondev realizza per gli ospiti, ma 4 minuti dopo Emanuele pareggia, al 56' D.Mladenov riporta in vantaggio il Pirin, ma \u00e8 ancora Emanuele a dieci minuti dal termine a pareggiare le sorti dell'incontro e a regalare un punto prezioso al Botev ultimo in classifica. A fine 2009, si nota che Emanuele con le sue reti ha regalato al Botev Plovdiv ben 5 dei 6 punti totali racimolati nella prima met\u00e0 di questa disastrosa \"stagione bulgara\".\nIl 1\u00ba febbraio 2010 si trasferisce al nella Lega Pro Prima Divisione; Emanuele esordisce il 7 febbraio, nell'incontro casalingo perso 1-2 con la .\nAgli inizi del 2011 passa all'A.S. Cynthia 1920 segnando 3 reti l'ultima delle quali nel match contro l'Astrea dell'8 maggio che costringe i capitolini a disputare i play-out.\nNel campionato 2011-12 milita nelle file della A.S. Viterbese Calcio, in Serie D.\nNel campionato 2012-13 si trasferisce di nuovo in Bulgaria dove milita nelle file dello \u0160umen 2010 fino a gennaio 2013, quando richiede ed ottiene lo svincolo dalla societ\u00e0, dopo alcuni giorni si accasa alla Lupa Roma.\nNella stagione 2013-2014 gioca con la Lupa Roma e chiude la stagione da protagonista, con la promozione della squadra alla Serie D e come capocannoniere della squadra con 15 reti.\nNell'estate 2014, si trasferisce alla , in Serie D, poi nel 2015 si trasferisce nella massima serie albanese con il Partizani Tirana.\nA giugno 2016 firma un contratto con la neonata societ\u00e0 SFF Atletico nata dalla fusione tra Fiumicino e Fregene, dove rimane fino al dicembre 2017, quando, nella finestra invernale di calciomercato della stagione 207-2018, si accasa alla Play Eur, squadra romana militante nel campionato di Eccellenza laziale. La stagione seguente firma per il nella stessa categoria. Nella finestra di calciomercato di dicembre 2018, si trasferisce alla Polisportiva Monti Cimini, in Promozione laziale.\nStatistiche.\nPresenze e reti nei club.\n\"Statistiche aggiornate al 25 novembre 2016.\""}
{"id": "2585114", "revid": "767487", "url": "https://it.wikipedia.org/wiki?curid=2585114", "title": "International Alliance of Research Universities", "text": "L'International Alliance of Research Universities (IARU), noto anche come Alleanza internazionale delle universit\u00e0 di ricerca in italiano, \u00e8 un'organizzazione, nata nel gennaio 2006, come rete di comunicazione e cooperazione dei 10 istituti mondiali leader della ricerca che condividono una visione simile nell'educazione superiore, in particolare l'educazione dei futuri leader.\nAl momento del suo lancio, il presidente dell'Universit\u00e0 Nazionale Australiana Ian Chubb venne eletto presidente per il periodo 2006-2009. Il suo successore, e attualmente il carica, \u00e8 il professor Tan Chorh Chuan, della National University of Singapore, in carica fino al 2011.\nI suoi membri sono:"}
{"id": "2585115", "revid": "767487", "url": "https://it.wikipedia.org/wiki?curid=2585115", "title": "Spettroscopia di assorbimento", "text": "Le spettroscopie di assorbimento sono un insieme di tecniche spettroscopiche. \nQuesto tipo di tecniche si basano sull'assorbimento di radiazione elettromagnetica a diverse lunghezze d'onda dei materiali producendo uno spettro espresso solitamente in numeri d'onda e assorbanza o trasmittanza.\nTra le tecniche ad assorbimento si trova la spettroscopia di assorbimento atomico."}
{"id": "2585118", "revid": "188116", "url": "https://it.wikipedia.org/wiki?curid=2585118", "title": "Chinisia", "text": ""}
{"id": "2585121", "revid": "33689", "url": "https://it.wikipedia.org/wiki?curid=2585121", "title": "Spectravideo", "text": "La Spectravideo (sigla SVI, in precedenza SpectraVision) \u00e8 stata una azienda statunitense produttrice di computer fondata nel 1981 da Harry Fox e Oscar Jutzeler. Cess\u00f2 le proprie attivit\u00e0 nel 1988.\nStoria.\nLe prime attivit\u00e0.\nInizi\u00f2 le sue attivit\u00e0 distribuendo videogiochi per Atari 2600, Colecovision e VIC-20. Nel 1982 produsse il \"QuickShot\", il primo joystick ergonomico, disponibile per Atari e VIC-20. Alla fine del 1982 la societ\u00e0 cambi\u00f2 nome in \"Spectravideo\" perch\u00e9 il nome \"SpectraVision\" era gi\u00e0 registrato.\nIl primo tentativo di entrare nel mondo della produzione di computer si ebbe agli inizi del 1983, quando Spectravideo present\u00f2 un add-on per l'Atari 2600 chiamato Spectravideo CompuMate. Il \"CompuMate\" era dotato di una tastiera a membrana e interprete BASIC integrato. Insieme al \"CompuMate\" present\u00f2 un computer vero e proprio, l'SV-318, a cui segu\u00ec a breve il modello SV-328. Adottavano entrambi una CPU Z80 A che operava alla frequenza di 3,6\u00a0MHz, ma differivano per la quantit\u00e0 di memoria RAM di cui erano dotati, 16 kB il primo e 64 kB il secondo, per il tipo di tastiera, a membrana il primo e con tasti classici il secondo, e per l'assenza nell'SV-328 del joystick integrato che era presente invece nell'SV-318.\nResidente nella ROM di entrambi i modelli vi era una versione del Microsoft BASIC che, come in molti altri computer ad 8 bit dell'epoca, espletava anche le funzioni di interfaccia per il sistema operativo. Equipaggiando il computer con un floppy drive l'utente poteva eseguire il boot del sistema operativo CP/M.\nL'adozione dello standard MSX.\nSia l'\"SV-318\" che l'\"SV-328\" furono sviluppati da una \"joint venture\" di pi\u00f9 imprese: Spectravision cur\u00f2 la direzione aziendale e il marketing, \"Bondwell\" (Hong Kong) la produzione e ASCII Corporation (Giappone) lo sviluppo del software.\nPoco dopo Kazuhiko Nishi vide le potenzialit\u00e0 dell'\"SV-328\" e pens\u00f2 di utilizzarlo come base per un nuovo standard mondiale, chiamato MSX. Spectravideo accett\u00f2 la proposta di utilizzare il suo computer e autorizz\u00f2 Nishi ad apportare le modifiche necessarie. Successivamente, nel 1984, vendette i diritti sulla tecnologia hardware a Microsoft, ripianando con quei soldi la sua situazione finanziaria divenuta critica.\nSia l'\"SV-318\" che l'\"SV-328\" erano quindi precedenti all'introduzione dell'MSX e perci\u00f2 non completamente compatibili con tale standard, anche se Spectravideo li commercializzava apponendo il logo MSX sulle pubblicit\u00e0 commerciali e affermando che questi computer sarebbero stati in grado di far girare anche il software prodotto per i nuovi sistemi MSX.\nIl cambio di nome e l'adozione dello MSX.\nNel 1984 la societ\u00e0 cambi\u00f2 nome in Spectravideo International e inizi\u00f2 a identificare i propri computer apponendo la sigla \"SVI\" di fronte al numero del modello. Rivide poi i modelli SV-318/328 racchiudendo le funzioni di diversi chip TTL in un unico ULA e spostando il modulatore del segnale TV all'interno del computer, operazioni che permisero di ridurre i costi di produzione delle macchine. I nuovi computer furono commercializzati come SVI-318MKII e SVI-328MKII.\nAlla fine del 1985 venne prodotto il primo modello compatibile con lo standard MSX, l'SVI-728. Questo computer ebbe un buon successo commerciale in Europa, dove l'azienda l'anno precedente aveva aperto una propria succursale. Le vendite negli Stati Uniti andarono invece male tanto che nel 1985 fu chiusa la sede americana e tutto l'assetto societario fu trasferito alla societ\u00e0 Bondwell di Hong Kong, produttore dei computer di Spectravideo nonch\u00e9 principale azionista di Spectravideo.\nNel 1985 il modello Spectravideo SVI-738 X'Press affianc\u00f2 l'SVI-728, rispetto a cui era un modello portabile e aveva un floppy disk drive integrato da 360 kB in formato 3,5 pollici.\nNel 1986 produsse l'ultimo computer MSX, l'SVI-838, conosciuto anche come Spectravideo X'Press 16. Era un PC compatibile anche con lo standard MSX2. Nel 1987 furono distribuiti gli ultimi computer Spectravideo: si trattava dei PC compatibili SVI-256 e SVI-640FH/FF.\nLa chiusura.\nNel 1988 il marchio \"Spectravideo\" fu venduto all'azienda inglese Ash &amp; Newman, che cambi\u00f2 poi il suo nome in SpectraVideo Plc; la societ\u00e0 ha venduto accessori per computer sotto il nome Logic 3 fino almeno a fine anni 2010. Il marchio \"QuickShot\" fu ceduto invece a Tomei International."}
{"id": "2585127", "revid": "767487", "url": "https://it.wikipedia.org/wiki?curid=2585127", "title": "Spettroscopia di emissione", "text": "Le spettroscopie di emissione o spettroscopie di emissione ottica, indicate certe volte con la sigla OES (dall'inglese \"optical emission spectroscopy\"), sono un insieme di tecniche spettroscopiche. \nQuesto tipo di tecniche si basano sull'emissione di radiazione elettromagnetica a lunghezze d'onda specifiche per i diversi composti o elementi, producendo uno spettro espresso solitamente in numeri d'onda e intensit\u00e0 della radiazione emessa.\nTecniche comuni di questo tipo sono la spettroscopia di emissione atomica, la spettroscopia di fluorescenza (spettrofotometria XRF, spettroscopia EDX) e la spettroscopia di fosforescenza."}
{"id": "2585133", "revid": "287204", "url": "https://it.wikipedia.org/wiki?curid=2585133", "title": "Kyriakoulis Mavromichalis", "text": "Mavromichalis \u00e8 nato ad Atene nel 1850, nella rinomata famiglia Mavromichalis di Mani, la quale aveva combattuto durante la Guerra d'indipendenza greca. Egli fu eletto, per la prima volta, al Parlamento Ellenico nel 1879 e ricopr\u00ec la carica di ministro degli Interni (1895-1897, 1902-1903 e 1905) e ministro della guerra (1904-1905), prima di diventare Primo ministro della Grecia, in seguito alla rivolta Goudi e la caduta del governo di D\u012bm\u012btrios Rall\u012bs nel 1909.\nSotto la pressione della Lega Militare, Mavromichalis concesse loro una grande quantit\u00e0 di normative, tra cui l'organizzazione dell'esercito, della giustizia e dei sistemi di istruzione e l'organizzazione governativa. Mavromichalis si dimise da primo ministro nel gennaio 1910, dopo un disaccordo con la Lega Militare; il successore fu Stephanos Dragoumis. Mor\u00ec nel 1916."}
{"id": "2585134", "revid": "287204", "url": "https://it.wikipedia.org/wiki?curid=2585134", "title": "Angelo Binaghi", "text": "Biografia.\nCarriera agonistica.\nHa raggiunto la migliore classifica assoluta nel 1982 con il 16\u00ba posto nazionale.\nCarriera dirigenziale.\nNel 1994 inizia la carriera dirigenziale nel Tennis Club Cagliari e in seguito \u00e8 consigliere nel Comitato Regionale Sardo ed in quello Nazionale della Federazione Italiana Tennis, di cui diventer\u00e0 presidente nel 2001.\nVita privata.\nSposato e padre di un figlio maschio, si \u00e8 laureato in ingegneria a Cagliari."}
{"id": "2585135", "revid": "106908", "url": "https://it.wikipedia.org/wiki?curid=2585135", "title": "Kiriakoulis Mavromichalis", "text": ""}
{"id": "2585145", "revid": "767487", "url": "https://it.wikipedia.org/wiki?curid=2585145", "title": "Propellente", "text": "Il propellente \u00e8 un materiale usato per ottenere la propulsione di un oggetto. Spesso, ma non necessariamente, i propellenti assolvono anche la funzione di combustibile: sono sostanze chimiche ad alto potere calorifico ovvero in grado di sviluppare rapidamente grandi quantit\u00e0 di calore nella combustione e conseguentemente di gas ad alta pressione, che a sua volta espulsi attraverso un ugello provocano una spinta in avanti secondo il principio di azione e reazione.\nDescrizione.\nIn altri casi, come in quello della propulsione ionica, il propellente non fornisce energia, ma \u00e8 semplicemente accelerato ed espulso ad alta velocit\u00e0. Si utilizzano ad esempio mercurio, xeno o pi\u00f9 recentemente aria (presente, anche se molto rarefatta, nelle orbite terrestri basse).\nIl termine \u00e8 usato con significato differente parlando della propulsione di aerosol: \u00e8 costituito in questo caso da un gas inerte (ad esempio il protossido di azoto nelle bombolette di panna spray o l'anidride carbonica negli estintori a polvere).\nRiguardo allo stato fisico, un propellente pu\u00f2 essere solido, liquido, gassoso o ibrido; in quest'ultimo caso \u00e8 composto da un solido e un liquido o un liquido e un gas. I comuni propellenti chimici consistono in un combustibile che brucia in presenza di un ossidante. I propellenti trovano uso in balistica, pirotecnica, aeronautica e astronautica.\nIn balistica e pirotecnica, il termine propellente indica rispettivamente una sostanza chimica usata per la propulsione di razzi e di fuochi artificiali. Per questi usi vengono usati propellenti solidi chimici come polvere nera, nitrocellulosa, cordite e balistite. \nIn aeronautica ed astronautica, il termine propellente si riferisce ai prodotti chimici che vengono immessi nei serbatoi del veicolo prima dell'uso, con esclusione dei gas atmosferici. Negli aerei i propellenti sono liquidi, mentre nei motori a razzo possono essere solidi o liquidi. I propellenti liquidi si distinguono in monopropellenti e bipropellenti, a seconda se sono costituiti da uno o due componenti. I bipropellenti fanno uso di due sostanze chimiche, un combustibile e un ossidante, che vengono stivati in serbatoi diversi ed entrano in contatto solo nella camera di combustione del razzo. Per avviare la combustione i propellenti hanno bisogno di un sistema di accensione, che non \u00e8 necessario nel caso dei cosiddetti propellenti ipergolici. I motori a razzo di taglia pi\u00f9 piccola, impiegati per il controllo di assetto di sonde spaziali (reaction control system), possono anche solo sfruttare l'espansione di gas inerti come l'azoto o l'elio.\nIl valore di un propellente dipende dalla quantit\u00e0 di energia che \u00e8 in grado di fornire nella combustione, dalle sue caratteristiche fisiche e dal suo costo."}
{"id": "2585148", "revid": "3115", "url": "https://it.wikipedia.org/wiki?curid=2585148", "title": "Basilica di Fano", "text": "La basilica di Fano era un edificio della citt\u00e0 romana \"Fanum Fortunae\" (oggi Fano), colonia fondata o ingrandita da Augusto, descritto dal trattatista latino Vitruvio nel V libro del \"De architectura\". Oggi ne rimangono solo resti sotterranei di incerta identificazione.\nStoria.\nLa sua importanza \u00e8 dovuta in quanto unica opera attribuita a Marco Vitruvio Pollione, architetto e teorico vissuto nel I secolo a.C., autore del trattato \"De architectura\", opera fondamentale divenuta il fondamento teorico dell'architettura occidentale, dal Rinascimento fino alla fine del XIX secolo.\nNei dieci libri dell'opera, dedicata ad Augusto, l'architetto Vitruvio parla soltanto di un solo progetto proprio: la basilica di \"Fanum Fortunae\", descritta nel V libro, di cui nulla resta e la cui ubicazione \u00e8 tuttora incerta, anche se sappiamo affacciarsi sul foro.\nIl trattato vitruviano \u00e8 giunto nel Medioevo sostanzialmente aniconico e con un testo corrotto, complicando le ricostruzioni dell'edificio che dal Rinascimento in poi sono state proposte. La basilica fanese, infatti, \u00e8 oggetto di grande interesse tra i trattatisti, probabilmente per via della contiguit\u00e0 funzionale con gli edifici sacri cristiani.\nLa descrizione vitruviana.\nNel V libro del \"De architectura\", dopo aver fornito ragguagli sui rapporti proporzionali di minima e di massima delle basiliche, ovvero 3:1 e 2:1 tra lunghezza e larghezza, Vitruvio propone la descrizione della basilica di Fano, modello pi\u00f9 aggiornato e che vedeva il trattatista direttamente coinvolto come progettista e esecutore (\u201cconlocavi curavique faciendam\u201d). Come sottolineato nell'edizione a Vitruvio curata da Pierre Gros, la configurazione planimetrica fanese, un rettangolo tendente al quadrato avvicinabile alla basilica di Cosa, si discosta dai modelli precedenti pur essendo particolarmente documentato in et\u00e0 augustea. Inoltre, rispetto agli impianti \u201cparadigmatici\u201d, la basilica di Fano ospita funzioni nuove e pi\u00f9 strettamente politiche. Vitruvio descrive un\u2019abside ad arco di cerchio innestata sul lato lungo dell\u2019edificio, opposta all\u2019ingresso, che racchiude un \"tribunal\", definito \"aedes Augusti\". Con la descrizione del cosiddetto \u201ctempio di Augusto\u201d, a Vitruvio va il merito di aver reso esplicita la funzione di abside e tribunale, evocatori della figura imperiale, e inoltre di aver diffuso configurazione e significati innovatori con tale impianto.\nInterpretazioni e ricostruzioni.\nTra le pi\u00f9 precoci restituzioni della basilica di Fano abbiamo quella di Fra Giocondo, curatore della prima edizione illustrata di Vitruvio nel 1511. La rappresentazione di Giocondo, a fronte di una dettagliata descrizione dell\u2019alzato nel testo vitruviano, \u00e8 limitata alla pianta: la basilica \u00e8 rappresentata come un rettangolo avente lunghezza e larghezza in rapporto di 2:1, con peristasi esterna di 4 colonne sui lati corti, 8 nel lato lungo a nord e 6 in quello lungo a sud. Il lato lungo avrebbe dovuto presentare un\u2019apertura in corrispondenza della direttrice assiale della \"aedes Augusti\", interpretata da Giocondo come un edificio distinto, ossia un vero e proprio tempio rettangolare con peristasi esterna di colonne sui quattro lati (figura \u201cc\u201d del foglio 46v). Il tribunale viene inoltre configurato su di un podio rialzato da due gradoni, contenuto all\u2019interno di un\u2019abside ad arco di cerchio, localizzata tuttavia entro il muro di fondo, nel lato corto della basilica, sebbene Vitruvio la descriva nel lato lungo. Lo spostamento del tribunale dal lato lungo al lato corto della basilica \u00e8 probabilmente una scelta consapevole del frate, che nella didascalia alla xilografia, scrive di non condividere l'impianto proposto dal trattatista latino.\nNei \"Commentari\" di Daniele Barbaro viene proposta una soluzione pi\u00f9 vicina alla descrizione vitruviana, dotata di una peristasi centrale con rapporto di 1:2 tra lunghezza e larghezza, circondata da un portico di 20 piedi e con tribunale ad arco di cerchio inserito nel lato lungo e preceduto da un pronao.\nL'area archeologica.\nDi fronte alla Chiesa di Sant'Agostino un'edicola in muratura d\u00e0 accesso alla scala che conduce all'antico complesso edilizio romano sul quale poggiano la chiesa e il convento. L'identificazione di questi resti, che sorgevano nel centro della citt\u00e0 antica, resta ancora difficile ma si suppone possa trattarsi del Tempio della Fortuna o come tradizionalmente affermato, della Basilica di Vitruvio. I resti si articolano su un lungo muro a blocchetti di pietra intervallato da pilastri e finestre, piccole arcate disposte a ventaglio, una parete con abside, colonne e canalette di scolo."}
{"id": "2585149", "revid": "131358", "url": "https://it.wikipedia.org/wiki?curid=2585149", "title": "Poli Iasi", "text": ""}
{"id": "2585150", "revid": "767487", "url": "https://it.wikipedia.org/wiki?curid=2585150", "title": "Bikar karla 2008", "text": "La VISA-bikar 2008 fu la quarantanovesima edizione della coppa d'Islanda. La squadra vincitrice \u00e8 qualificata al secondo turno preliminare di Europa League.\nPrimo Turno.\nNel primo turno si sfidano 32 formazioni delle serie minori. Le partite furono giocate tra il 24 e il 27 maggio 2008\nSecondo Turno.\nnel secondo turno alle 16 vincenti del turno precedente si aggiungono 24 squadre della seconda e terza divisione islandese. Le partite si giocarono tra il 1\u00ba e il 3 giugno 2008.\nSedicesimi di finale.\nEntrano in gioco i 12 club della Massima divisione. Gli incontri avvennero tra il 18 e il 19 giugno 2008.\nOttavi di finale.\n2 e 3 luglio 2008\nQuarti di finale.\nSi gioc\u00f2 il 24 luglio 2008."}
{"id": "2585151", "revid": "219355", "url": "https://it.wikipedia.org/wiki?curid=2585151", "title": "Assorbimento atomico", "text": ""}
{"id": "2585154", "revid": "344646", "url": "https://it.wikipedia.org/wiki?curid=2585154", "title": "Motori a razzo", "text": ""}
{"id": "2585158", "revid": "729019", "url": "https://it.wikipedia.org/wiki?curid=2585158", "title": "Swona", "text": "Swona (\"Sv\u00edney\" in Norreno) \u00e8 un'isola disabitata delle Orcadi, situata a nord delle coste scozzesi, subito sopra l'isola di Stroma.\nGeografia e geologia.\nSwona \u00e8 la pi\u00f9 settentrionale di due isole del Pentland Firth, che sta tra le Orcadi e Caithness, sulla terraferma scozzese. Sorge vicino all'approdo meridionale di Scapa Flow, ad ovest di South Ronaldsay.\nSituata nel mezzo delle correnti marine del Pentland Firth, una corrente di marea \u00e8 presente sia alle estremit\u00e0 settentrionale e meridionale dell'isola. Tra le correnti vi \u00e8 un gorgo che va controcorrente mentre la marea si intensifica. Le correnti sono molto visibili, con mulinelli e gorghi, e sono anche presenti grandi cavalloni, specialmente in caso di cattive condizioni meteo. Quando entrano o lasciano i mulinelli nell'attraversare le correnti di marea, anche le imbarcazioni di dimensioni maggiori possono essere spinte fuori rotta\nSwona misura circa 2 km di lunghezza per circa 0,8 km di larghezza, con una massima altezza di circa 41 metri sul livello del mare, ed un'area di 92 ettari. \u00c8 costituita da Old Red Sandstone, con scogliere sulla costa est.\nAmministrativamente fa parte delle isole Orcadi, mentre Stroma, a sud, fa parte della regione delle Highland (e, tradizionalmente, \u00e8 parte di Caithness). Non vi sono accessi regolari per l'isola, tuttavia i Pentland Ferries che partono dalla baia di Gills, presso John o' Groats, diretti a St Margaret's Hope, passano vicino all'isola, a seconda della direzione delle maree del momento.\nNel 2005 Swona era propriet\u00e0 di due agricoltori delle Orcadi, ma non era coltivata a causa della difficolt\u00e0 di accesso. Risulta essere un Sito di Interesse Scientifico Speciale (SSSI) ed \u00e8 un'area protetta per il suo contenuto di piante rare.\nStoria.\nL'isola prende il nome dalla parola antico-norrena \"Sv\u00edney\" o \"Swefney\", che significa \"Isola dei Suini\".\nEsiste un'isola con un nome simile, Sv\u00ednoy, nelle Isole Faroe.\nSull'isola sono presenti resti preistorici, pre-norreni e norreni come anche i resti di insediamenti pi\u00f9 recenti, che comprendeva anche una mandria di bovini selvatici. L'isola fu popolata circa dall'anno 500 avanti Cristo fino al 1974.\nA Swona furono costruite barche per moltissimi anni; l'ultima di queste, chiamata \"Hood\", si pu\u00f2 vedere sulla spiaggia ghiaiosa dal pontile. Non \u00e8 pi\u00f9 adatta a navigare, in quanto \u00e8 stata danneggiata dagli animali selvatici; il pontile e la barca possono essere visti durante il passaggio davanti all'isola attraverso una breccia nelle rocce presso l'estremit\u00e0 nord dell'isola, sul lato est. In quest'area \u00e8 anche possibile vedere l'ultima casa ad essere abitata sull'isola.\nL'isola fu teatro di molti naufragi causati dalle forti correnti del Pentland Firth. Nel 1931 una nave merci danese da 6.000 tonnellate, chiamata \"Pennsylvania\", naufrag\u00f2 sull'isola. Il giornale delle Orcadi dell'epoca scrisse che era una delle navi pi\u00f9 ricche mai naufragate nell'area. Dopo il recupero, il relitto venne acquistato da un gruppo di uomini di Stroma e Swona.\nIl faro Swona Minor fu costruito nel 1906 sull'angolo sud-occidentale di Swona; in origine era una torre in ghisa, sostituita poi negli anni '80 da una torre quadrata in cemento rinforzato. Il faro di Stroma, di epoca precedente, fu costruito nel 1896 e si trova all'estremit\u00e0 settentrionale dell'isola di Stroma.\nNell'estate 1973 Arthur Rosie lasci\u00f2 l'isola e mor\u00ec poco dopo; James e Violet Rosie (fratello e sorella) la lasciarono nel marzo 1974. James aveva la malattia di Parkinson e mor\u00ec nel 1976 per un'ulcera perforante allo stomaco. Violet mor\u00ec nel 1984 a South Ronaldsay; essi non fecero pi\u00f9 ritorno sull'isola dopo che l'ebbero lasciata. Molte delle abitazioni, sebbene gi\u00e0 in cattive condizioni, sono ancora nelle condizioni in cui sono state lasciate, e si possono vedere ancora oggi.\nFauna.\nQuando la popolazione abbandon\u00f2 l'isola, vennero lasciati un gruppo di bovini, 8 mucche e un toro (un incrocio tra Shorthorn e Aberdeen Angus). Cinque generazioni dopo, nel 2004, il bestiame era divenuto selvatico ma si trovava in buona salute, ed \u00e8 oggi classificato come una nuova specie nel \"World Dictionary of Livestock Breeds\". Allora, consisteva di dieci tori, quattro mucche e due vitelli; ogni primavera nascono due vitelli, anche se non tutti riescono a raggiungere la maturit\u00e0. Il bestiame non viene nutrito con cibo aggiuntivo, anche se viene controllato da un veterinario ogni anno. Gli animali si distinguono per la robustezza, facilit\u00e0 di parto e nessun intervento umano, nutrendosi di erba e alghe. Avendo vissuto separati dalla terraferma per un cos\u00ec lungo periodo, sono completamente privi di malattie e sono tornati al comportamento selvatico: a causa di questo, sono stati presi campioni di DNA dalle orecchie di alcuni capi deceduti. In estate, il gruppo di animali staziona solitamente al centro dell'isola.\nNel 2012 la mandria contava 17 animali. Questo sembra essere il numero massimo che l'isola riesce a sostentare."}
{"id": "2585160", "revid": "599013", "url": "https://it.wikipedia.org/wiki?curid=2585160", "title": "Gordej Ivanovi\u010d Lev\u010denko", "text": "Nato in Ucraina facente parte allora dell'Impero Russo e poi dell'Unione Sovietica, nel 1913 entr\u00f2 nella Marina Imperiale partecipando alla prima guerra mondiale.\nNel 1917 partecip\u00f2 a San Pietroburgo all'assalto al Palazzo d'Inverno. Durante la guerra civile russa ha combattuto contro le truppe del generale Judeni\u010d e successivamente partecip\u00f2 alla repressione della Rivolta di Kron\u0161tadt.\nEntrato nel PCUS nel 1919 e dopo essersi diplomato nel 1922 al collegio navale, venne assegnato al servizio nella Flotta del Baltico, assumendo nello stesso anno il comando dell'incrociatore Aurora. Dal 1932 al 1933 ebbe il comando della Flottiglia del Caspio e dal 1933 al 1937 il comando di una formazione di corazzate della Flotta del Baltico e di una formazione di cacciatorpediniere, della Flotta del Mar Nero.\nNel 1938 ebbe il comando della Flotta del Baltico e durante la Grande Guerra Patriottica partecip\u00f2 alla difesa di Odessa, Nikolaev e Sebastopoli.\nNel novembre 1941 venne arrestato e il 25 gennaio 1942 condannato a 10 anni di carcere, ma gi\u00e0 il 31 gennaio venne graziato e reintegrato in servizio, destinato al comando del cacciatorpediniere Leningrad, e successivamente al comando della base navale di Kron\u0161tadt, prendendo parte, mediante il trasporto di truppe e il rifornimento, alla difesa di Leningrado.\nNel maggio 1946 torn\u00f2 al comando della flotta del Baltico e nel febbraio 1949 guid\u00f2 a Valona la commissione incaricata del trasferimento della nave da battaglia Giulio Cesare e dei sommergibili \"Nichelio\" e \"Marea\", che i sovietici ottennaro dall'Italia dal trattato di pace come risarcimento per danni di guerra, la cui consegna avvenne nel porto albanese di Valona, a differenza delle altre unit\u00e0, la cui consegna avvenne nel porto di Odessa, in quanto la Convenzione di Montreux non consentiva il passaggio attraverso i Dardanelli di navi da battaglia e sommergibili appartenenti a stati privi di sbocchi sul Mar Nero.\nDopo altri incarichi prestigiosi, nel settembre 1960 si \u00e8 ritirato dal servizio.\nLa Marina Sovietica gli ha reso onore intitolando alla sua memoria un cacciatorpediniere della Classe Udaloj che entrato in servizio nel 1988, dopo la dissoluzione dell'Unione Sovietica \u00e8 entrato a far parte della Marina Russa in cui attualmente \u00e8 in servizio nella Flotta del Nord."}
{"id": "2585163", "revid": "1979849", "url": "https://it.wikipedia.org/wiki?curid=2585163", "title": "Ivan Antonovi\u010d Efremov", "text": " A lui si deve l'ideazione e definizione della tafonomia, la scienza dei fossili.\nBiografia.\nGli anni giovanili.\nIvan Antonovi\u010d Efremov (talora traslitterato come Yefremov), in russo \u0418\u0432\u0430\u0301\u043d \u0410\u043d\u0442\u043e\u0301\u043d\u043e\u0432\u0438\u0447 \u0415\u0444\u0440\u0435\u0301\u043c\u043e\u0432, nacque a Vyrica, cittadina del Gat\u010dinskij rajon una sessantina di km a sud di San Pietroburgo, il 22 aprile 1908 dal commerciante di legnami Antip Efremov e da sua moglie Varvara Ananyeva. Impegnato il primo nei propri affari e la seconda nelle cure di un figlioletto pi\u00f9 giovane, il piccolo Ivan fu lasciato praticamente solo, ma crebbe nondimeno robusto nel corpo e agile nella mente. Della sua vigoria fisica si racconta che fosse in grado di raddrizzare con le proprie mani un ferro di cavallo e, per lo sviluppo intellettuale, che avesse imparato a leggere a 4 anni e che a 6 fosse gi\u00e0 un divoratore dei romanzi d'avventura di Jules Verne.\nInizi\u00f2 la scuola a Berdjans'k, in Ucraina, dove la sua famiglia si era trasferita nel 1914, ma tre anni dopo, con l'avvento della Rivoluzione russa, i genitori divorziarono e, nel 1919, dovette seguire a Cherson la madre che qui spos\u00f2 un comandante dell'Armata Rossa. Affidato dapprima alle cure di una zia materna, che per\u00f2 mor\u00ec poco dopo di tifo, il giovane Ivan si ricongiunse alla madre e alle truppe che presero poi stanza sull'Istmo di Perekop. Una grave ferita patita in quegli anni gli provoc\u00f2 un leggero difetto di pronuncia che lo afflisse poi per tutta la vita. \"Congedato\", nel 1921 lasci\u00f2 la Crimea e raggiunse Pietrogrado (attuale San Pietroburgo), dove complet\u00f2 la scuola nautica (1923) diventando marinaio dopo essersi adattato a ogni genere di lavoro per potersi mantenere (scaricatore di porto, taglialegna, meccanico e macchinista).\nPaleontologia e tafonomia.\nGrazie all'ascendente dello zoologo e accademico P\u00ebtr Petrovi\u010d Sushkin si avvicin\u00f2 alla paleontologia e nel 1924, al termine della stagione nautica, si iscrisse alla facolt\u00e0 di biologia dell'Universit\u00e0 Statale di San Pietroburgo, ma trascur\u00f2 poi gli studi universitari prendendo tuttavia parte a numerose spedizioni paleontologiche nella regione del Volga, sugli Urali, in Siberia, nell'Asia centrale e in Estremo Oriente. Dopo aver diretto un laboratorio di ricerca all'Istituto di paleontologia, nel 1935 si laure\u00f2 all'Istituto minerario di San Pietroburgo. And\u00f2 quindi a vivere a Mosca, seguendo l'Istituto di paleontologia che vi era stato trasferito, e nel 1941 consegu\u00ec il dottorato in scienze biologiche.\nIn quegli anni, da un primo articolo del 1940 al saggio del 1950, Efremov si occup\u00f2 soprattutto dell'elaborazione, definizione e sviluppo di una nuova disciplina scientifica: la tafonomia, una specifica branca della paleontologia dedicata allo studio della formazione e conservazione dei fossili. Il testo finale, sostanzialmente gi\u00e0 pronto nel 1943, non pot\u00e9 essere pubblicato se non dopo la guerra; il che permise ad Efremov di elaborare i suoi princ\u00ecpi teorici con altri scienziati applicandoli nel corso di tre spedizioni paleontologiche (1946, 1948 e 1949) nel deserto del Gobi in Mongolia. La pubblicazione del 1950 gli valse fama e onori in patria (dove nel 1952 gli fu attribuito il premio Stalin) insieme con la stima e il riconoscimento internazionali. \nNarrativa e fantascienza.\nNel 1942, durante una malattia, la mai sopita passione per la letteratura (e la fantascienza in particolare) indusse Efremov a cimentarsi nella scrittura di alcuni testi che suscitarono il plauso dello scrittore Aleksej Nikolaevic Tolstoj. La sua prima raccolta di racconti fu cos\u00ec pubblicata nel 1944; nel 1946 usc\u00ec la seconda, \"Almaznaia Truba\" (\"la condotta di diamante\"), in cui prediceva lo sviluppo dell'industria diamantifera nella Russia siberiana.\nDel 1957 \u00e8 il suo romanzo pi\u00f9 popolare, \"La nebulosa di Andromeda\" (\"Tumannost' Andromedy\"), quasi una risposta in positivo alla distopia di libri come il \"Noi\" di Zamjatin e \"Il mondo nuovo\" di Aldous Huxley. Storia di un utopico genere umano affratellato nello sviluppo delle scienze e del benessere sociale, il romanzo fu tradotto in numerose lingue e letto da milioni di persone consacrando la fama di Efremov come scrittore; nello stesso tempo segn\u00f2 un'epoca influenzando la successiva produzione fantascientifica (la c.d. \"seconda ondata di fantascienza russa\") non solo sovietica. Nel 1967 ne fu ricavato anche un film di successo, \"Tumannost Andromedy. Plenniki Zheleznoi Zvezdy\" (\"La nebulosa di Andromeda. Prigionieri della Stella Ferrea\"), che per\u00f2 non soddisfece Efremov.\nNel 1963 scrisse il romanzo \"Lezvie britvy\" (\"Il filo del rasoio\"), tutto imperniato sulla mente umana.\nAll'epoca la propaganda sovietica cerc\u00f2 di sfruttare la popolarit\u00e0 di Efremov presentando i suoi libri come una descrizione idealistica del comunismo, ma l'autore non si lasci\u00f2 coinvolgere nell'operazione, non si iscrisse mai al Partito Comunista (precludendosi cos\u00ec ogni possibilit\u00e0 di carriera) e nei suoi scritti non mancarono allusioni ai problemi sociali di Cina, USA e Unione Sovietica. A quel punto, quando nel 1968 pubblic\u00f2 il romanzo \"\u010cas byka\" (\"L'ora del toro\") con la sua dittatura oligarchica tanto simile al neostalinismo brezneviano, Efremov richiam\u00f2 su di s\u00e9 l'attenzione del KGB, che lo interrog\u00f2 e perquis\u00ec il suo appartamento sequestrando testi e manoscritti. Il libro fu bandito da scuole e biblioteche e da allora la censura lo osteggi\u00f2 impedendogli di pubblicare ogni altro testo e sorvegliandolo fino alla morte, avvenuta quattro anni dopo a Leningrado (attuale San Pietroburgo) per un attacco di cuore.\nL'ultimo libro di Efremov, \"Tais afinskaia\" (\"Taide di Atene\"), illustra la sua visione dell'armonia fra gli uomini attraverso la storia della leggendaria etera ateniese Taide. Dedicato alla moglie Taisia Iosifovna Efremova, fu pubblicato postumo.\nI fratelli Strugackij furono i principali \"eredi\" di Efremov e riconobbero sempre la loro ammirazione per le sue opere. F\u00ebdor Simeonov\u010d Kivrin, uno dei personaggi pi\u00f9 amati del loro romanzo Luned\u00ec inizia sabato (1964), \u00e8 ispirato direttamente a Efremov.\nDisse di lui Boris Strugatskij in un'intervista del 20.12.2006: \u00abEfremov era un uomo-rompighiaccio. Ha spaccato i ghiacci apparentemente indistruttibili della \"teoria del campo ravvicinato\". Ha dimostrato come la moderna fantascienza possa e debba essere scritta, e in questo senso ha aperto una nuova era della SF sovietica. Naturalmente, questi erano gi\u00e0 tempi del tutto nuovi, l'epoca della glaciazione staliniana stava volgendo al termine e ritengo che anche senza la \"Nebulosa\" la SF sovietica avrebbe intrapreso una nuova strada. Ma l'apparizione della \"Nebulosa\" \u00e8 diventata il simbolo della nuova era, il suo marchio, il suo stendardo in un certo senso. Senza di essa, i germogli del nuovo avrebbero dovuto farsi strada in condizioni pi\u00f9 difficili e probabilmente il disgelo nella nostra SF sarebbe avvenuto pi\u00f9 tardi\u00bb.\nOpere.\nTesti scientifici.\nLe pubblicazioni scientifiche di Efremov superano il centinaio e sono quasi tutte in russo. "}
{"id": "2585164", "revid": "287204", "url": "https://it.wikipedia.org/wiki?curid=2585164", "title": "Termini di Ergo Proxy", "text": ""}
{"id": "2585165", "revid": "1982083", "url": "https://it.wikipedia.org/wiki?curid=2585165", "title": "Derivata di Lie", "text": "In matematica, la derivata di Lie, cos\u00ec chiamata in onore di Sophus Lie da parte di W\u0142adys\u0142aw \u015alebodzi\u0144ski, calcola la variazione di un campo vettoriale, pi\u00f9 in generale di un campo tensoriale, lungo il flusso di un altro campo vettoriale.\nL'idea base della derivata di Lie \u00e8 quella di confrontare due tensori, uno l'evoluto dell'altro, lungo una stessa curva che \u00e8 soluzione di un opportuno campo vettoriale e facendo il limite per lo spostamento infinitesimale.\nTale derivata \u00e8 strettamente correlata con l'idea che sottende la derivata di una sezione lungo una curva.\nDefinizione.\nSia formula_1 una variet\u00e0 differenziabile, formula_2 un campo vettoriale su formula_1, formula_4 un campo tensoriale qualsiasi anch'esso su formula_1.\nLa derivata di Lie di formula_4 lungo formula_2 \u00e8 il campo tensoriale cos\u00ec definito:\ncon formula_9 si intende il pull-back di formula_4 lungo la mappa formula_11 che coincide con il flusso di formula_2. formula_4 \u00e8 un campo tensoriale qualsiasi, in particolare vale anche nel caso formula_14, cio\u00e8 quando \u00e8 una funzione formula_15.\nCasi particolari.\nSia formula_1 una variet\u00e0 differenziabile m-dimensionale, formula_2 un opportuno campo vettoriale su formula_1, formula_19 un sistema di coordinate su formula_1, con formula_21. La notazione formula_22 indica la componente i-esima del campo vettoriale formula_2 rispetto alla base naturale indotta dal sistema di coordinate, e lo stesso discorso vale per i campi tensoriali formula_4 con la notazione formula_25.\nPropriet\u00e0.\nLa derivata di Lie gode di molte propriet\u00e0:\nDerivata di Lie di un campo vettoriale.\nLa derivata di Lie di un campo vettoriale formula_2 rispetto ad un altro campo vettoriale formula_69 su una variet\u00e0 formula_1 \u00e8 definita con la notazione formula_71 che prende il nome di parentesi di Lie e per definizione coincide con la derivata di Lie, cio\u00e8:\nSe ora si considera un sistema di coordinate formula_19 su formula_1 e formula_75 la rispettiva base indotta sul tangente di formula_1, formula_77, allora il campo vettoriale formula_2 si scrive:\ne la parentesi di Lie tra i campi vettoriale in coordinate assume il seguente aspetto:\nQuesta scrittura rende evidente la relazione:\ne rende pi\u00f9 comprensibile la propriet\u00e0 sopra indicata con il nome di identit\u00e0 di Jacobi, infatti:\ndove formula_83 rappresenta un altro campo vettoriale su formula_1. Grazie a queste relazione lo spazio vettoriale dei campi vettoriali su formula_1, indicato con formula_86, con l'operazione formula_87 risulta essere un'[[algebra di Lie]].\nCollegamenti esterni.\n[[Categoria:Geometria differenziale| ]]\n[[Categoria:Operatori differenziali]]\n[[Categoria:Operatori lineari]]"}
{"id": "2585167", "revid": "26975941", "url": "https://it.wikipedia.org/wiki?curid=2585167", "title": "Sudafrica 2010", "text": ""}
{"id": "2585173", "revid": "1543377", "url": "https://it.wikipedia.org/wiki?curid=2585173", "title": "Cavallo Dala", "text": "Un Cavallo Dala (in svedese: Dalah\u00e4st) \u00e8 una tradizionale statuetta in legno raffigurante un cavallo, proveniente dalla provincia svedese di Dalarna. In passato il cavallo Dala era usato principalmente come giocattolo per i bambini, mentre oggigiorno \u00e8 divenuto un simbolo del Dalarna e della Svezia in generale.\nStoria.\nTradizionalmente un cavallo Dala \u00e8 dipinto in un rosso brillante, con i dettagli e i finimenti in bianco, verde, giallo e blu. Il cavallo pu\u00f2 essere anche dipinto in blu brillante o, se proviene dalla zona di R\u00e4ttvik, in grigio. La forma peculiare del cavallo \u00e8 dovuta all'uso di un particolare stile di intaglio. I blocchi di legno usati per la costruzione del cavallo provenivano in origine dagli scarti della lavorazione delle casse degli orologi della regione del Dalarna.\nFu nei piccoli capanni sprofondati nelle foreste, durante le lunghe notti invernali davanti al fuoco del camino, che nacquero i precursori del cavallo Dala. Usando attrezzi semplici, generalmente solo un coltello, gli intagliatori creavano giocattoli per i loro bambini. \u00c8 naturale che molti di questi giocattoli fossero cavalli, dato che il cavallo in quei tempi era un amico fidato e un lavoratore in grado di trainare grossi carichi di legna dalle foreste durante i mesi invernali, mentre in estate poteva essere parimenti utile nei campi.\nSecondo alcuni il cavallo Dala sarebbe ispirato a Sleipnir, il cavallo di Odino, ma diversamente da Sleipnir non possiede otto zampe.\nUn'altra leggenda apocrifa sul cavallo Dala vuole che sia diventato giocattolo nazionale nel 1716. Secondo la leggenda, i soldati leali a Re Carlo XII erano acquartierati nella regione di Dalarna e intagliavano i giocattoli come dono per i loro ospiti..\nI primi riferimenti alla vendita dei cavalli di legno risalgono a quasi 400 anni fa, pi\u00f9 precisamente al 1623. La decorazione odierna \u00e8 vecchia di circa 150 anni, e riflette uno stile di pittura noto come \"kurbits\". Nel XIX secolo Stick\u00e5-Erik Hansson, da Mora introdusse la tecnica, ancora in uso oggi, di dipingere con due colori sullo stesso pennello. L'odierno cavallo Dala \u00e8 ancora un oggetto lavorato a mano, in legno di pino. Almeno nove persone differenti contribuiscono con la loro abilit\u00e0 alla creazione di ciascun cavallo.\nOrigini.\nSi ritiene che l'intaglio dei cavalli Dala abbia avuto inizio nel villaggio di Bergkarlas, anche se i vicini villaggi \"del cavallo\" di Risa, Vattn\u00e4s e Nusn\u00e4s erano anch'essi centri di produzione dei cavalli. Questi villaggi erano coinvolti nella fabbricazione di mobili e orologi, ed \u00e8 probabile che i pezzi di legno scartati dalla lavorazione venissero usati per i cavalli giocattolo da dare ai bambini come passatempo invernale. \nL'arte di intagliare e dipingere i cavallini fior\u00ec rapidamente nel XIX secolo, quando la crisi economica nella regione port\u00f2 a una loro maggior produzione. I piccoli cavalli divennero un importante oggetto di scambio. La produzione potrebbe essere iniziata come un modo per far passare le ore durante i lunghi mesi invernali, ma presto i cavalli Dala vennero commerciati in cambio di beni per la casa, e il loro intaglio e pittura fiorirono in una vera e propria industria casalinga. Le famiglie rurali dipendevano dalla produzione di cavalli come aiuto per portare il cibo in tavola, mentre l'abilit\u00e0 nell'intagliare e dipingere veniva passata di generazione in generazione.\nLa decorazione del cavallo Dala (i primi esemplari erano monocromatici) ha le sue radici nella pittura dei mobili e venne perfezionata nel corso degli anni. Probabilmente il decoratore pi\u00f9 celebre fu Stik\u00e5-Erik Hansson da Risa, il primo pittore di cavalli a usare due colori contemporaneamente sullo stesso pennello.\nC'erano gli intagliatori e i pittori, ed era considerato un grande onore per un intagliatore che il proprio cavallo venisse dipinto da un pittore famoso come Stik\u00e5-Erik! (Nel libro \"The Wooden Horses of Sweden,\" l'autore scopr\u00ec che questo famoso pittore di cavalli Dala venne sepolto nel cimitero di una piccola chiesa in Nebraska, dopo che emigr\u00f2 nel Midwest nel 1887, all'et\u00e0 di 64 anni.) Egli cambi\u00f2 il proprio nome in Erik Erikson dopo l'arrivo in America.\nDifferenze geografiche.\nOgni artista ha un suo particolare stile di pittura, e i pochi che sono abbastanza vecchi da ricordare di prima o seconda mano la storia, sono in grado di dire da quale parrocchia, e in alcuni casi da quale intagliatore o pittore, provenga un particolare cavallo.\nI cavalli hanno forme distintive. Alcuni, come i cavalli di Nusn\u00e4s sono tarchiati cavalli da tiro; altri sono magri e dritti, con un portamento maestoso, come i cavalli di R\u00e4ttvik. Molte delle opere dei primi fabbricanti non esistono pi\u00f9, ma quelle che rimangono sono tenute in gran conto e il loro disegno unico viene ancora riprodotto.\nOggi Nusn\u00e4s \u00e8 il centro della produzione dei cavalli Dala e i laboratori pi\u00f9 celebri sono quelli di Nils Olsson e Grannas Olsson. I cavalli vecchio stile vengono intagliati a mano e dipinti in modo da replicare lo stile degli antichi cavalli che si possono trovare nei musei svedesi o nelle collezioni private.\nProduzione.\nLa Grannas A. Olssons Hemsl\u00f6jd AB, fondata nel 1922, \u00e8 la pi\u00f9 vecchia azienda che ancora produce i cavalli Dala. La Nils Olssons Hemsl\u00f6jd \u00e8 quasi altrettanto vecchia. Oggigiorno la maggior parte dei cavalli viene prodotta a Nusn\u00e4s, un piccolo villaggio nei pressi di Mora.\nIl legno nel quale vengono intagliate le figure proviene dalle foreste di pini attorno al lago Siljan. Tale legno \u00e8 ideale per la carpenteria e l'intaglio. Gli alberi dai quali verranno tratti i cavalli vengono segnati quando ancora sono nella foresta. Solo il legname migliore verr\u00e0 selezionato per la lavorazione. Gli alberi vengono abbattuti e segati in pezzi di dimensione adeguata per i blocchi dai quali verranno poi creati i cavalli Dala.\nI blocchi vengono segati e intagliati a mano. Per questo motivo, non esistono due cavalli identici. I cavalli vengono immersi in un fondo subito dopo l'intaglio, per rivelare qualsiasi difetto del legno che necessiti di essere corretto. Dopo l'appliccazione del fondo, le cavit\u00e0 del legno vengono riempite in modo da ottenere una superficie levigata. I cavalli vengono lucidati per dargli un ulteriore finitura.\nDopo la carteggiatura i cavalli vengono immersi nella vernice del colore appropriato. I motivi tradizionali vengono dipinti a mano libera da esperti pittori dotati di grande abilit\u00e0 sviluppata nel corso di diversi anni. Infine, tutti i cavalli ben riusciti vengono laccati e sono pronti per essere spediti da Nusn\u00e4s nel resto del mondo, come simbolo della Svezia."}
{"id": "2585175", "revid": "1534511", "url": "https://it.wikipedia.org/wiki?curid=2585175", "title": "Livello energetico rotazionale", "text": ""}
{"id": "2585176", "revid": "287204", "url": "https://it.wikipedia.org/wiki?curid=2585176", "title": "Bikar karla 2007", "text": "La Bikar karla 2007 fu la quarantottesima edizione della coppa d'Islanda. La vincente si qualific\u00f2 al secondo turno della Coppa UEFA 2008-2009.\nTurno preliminare.\ngiocato l'11 e il 12 maggio.\nPrimo turno.\nGiocato il 16 e il 17 maggio 2007.\nSecondo turno.\nGiocato il 31 maggio e il 1\u00ba giugno 2007.\nTerzo turno.\nGiocato l'11 e il 12 giugno 2007.\nQuarto turno.\nGiocato il 25 e il 26 giugno 2007.\nQuinto turno.\nGiocato il 10 e l'11 luglio 2007.\nQuarti di finale.\nGiocati il 12 e il 13 agosto 2007.\nSemifinali.\nGiocate il 31 agosto e il 1\u00ba settembre 2007.\nCollegamenti esterni.\nRSSSF pagina ufficiale"}
{"id": "2585177", "revid": "767487", "url": "https://it.wikipedia.org/wiki?curid=2585177", "title": "The Moonglows", "text": "The Moonglows sono stati un gruppo musicale vocale statunitense, composto da cinque elementi e di genere rhythm and blues e doo wop, attivo dal 1951 al 1972.\nPresenti nell'album discografico di Chuck Berry \"Rock, Rock, Rock\", sono stati apprezzati per l'originale modo di cantare, caratterizzato in particolare da uno stile \"soffiato\" delle armonie basato su una particolare tecnica vocale dei cantanti in sottofondo. Questo stile \u00e8 stato poi adottato da molti altri gruppi dell'epoca e successivi, fra cui - per restare a uno dei maggiormente conosciuti - i Chi-Lites (particolarmente nell\"'hit\" \"Oh Girl\").\nIl loro nome \u00e8 iscritto dal 1999 nella Vocal Group Hall of Fame e dal 2000 nella Rock and Roll Hall of Fame.\nComponenti.\nNel corso degli anni si sono alternati nel gruppo i seguenti cantanti e musicisti:\nStoria.\nFormatosi a Cleveland (Ohio) - sebbene il nucleo storico, con il nome di The Crazy Sounds, fosse originario di Louisville, in Kentucky - il gruppo era guidato da Bobby Lester e Harvey Fuqua - voce guida e principale autore delle loro canzoni - e comprendeva anche Marvin Gaye, poi divenuto un famoso cantante solista.\nSostenuto dal famoso disc jockey Alan Freed, fece il suo debutto discografico con la casa discografica dello stesso Freed, la Champagne. Fu lo stesso Freed a suggerire il cambio di nome, modulandolo su proprio soprannome, \"Moondog\".\nVerso la fine del 1952 passarono alla Chance Records di Chicago per la quale incisero nel 1953 e nel 1954. Il successo avuto dalla \"cover\" di un brano di Doris Day, \"Secret Love\", che vedeva Lester come voce guida dei Moonglows, gli fece guadagnare una scrittura da parte della Chess Records.\nIl loro titolo pi\u00f9 famoso \u00e8 del 1954 ed \u00e8 la sensuale ballata \"Sincerely\", scritta appunto da Freed e Fuqua che si piazz\u00f2 in testa alle classifiche R&amp;B. Ma fu con la ripresa in chiave pop, da parte delle McGuire Sisters che la canzone ebbe il maggiore successo.\nTra il 1955 ed il 1957, i Moonglows raggiunsero pi\u00f9 volte le prime posizioni delle classifiche R&amp;B, con i motivi \"Most of All\", \"In My Diary\", \"When I'm With You\", \"See Saw\", \"We Go Together\" e \"Please Send Me Someone to Love\".\nDiversi stili di canto hanno caratterizzato le voci guida del gruppo: Fuqua privilegi\u00f2 il cosiddetto \"uptempo\" del R&amp;B/rock mentre Lester cant\u00f2 prevalentemente romantiche ballate (per le quali alla fine il gruppo fu maggiormente conosciuto ed apprezzato). Raramente i due duettarono insieme nei rispettivi stili di canto e sebbene sia Lester che Fuqua fossero in predicato di andare a guidare come bandleader una sorta di gruppo spinoff chiamato Moonlighters, nel 1955 incisero in duo per la sottoetichetta Checker (Chess) tre singoli firmati come Moonlighters: lato A \"So All Alone\", \"New Gal\" e \"Starlite\" e lato B \"Shoo-Do-Be-Doo\", \"Hug And A Kiss\" e \"In Love\" (i primi due lati B eseguiti con l'intero gruppo).\nNel 1957, i Moonglows parteciparono al film di Alan Freed \"Rock, Rock, Rock\" e registrarono un brano destinato a diventare un loro classico: \"Ten Commandments of Love\", con Fuqua voce guida e parte recitata dal chitarrista Billy Johnson. Distribuito a inizio 1958, fu il secondo maggiore \"hit\" del gruppo dopo \"Sincerely\" e il primo inciso sotto il nome di \"Harvey &amp; the Moonglows\". Di questo brano hanno fatto inciso \"cover\" diversi gruppi e musicisti fra cui The Five Fashions, The Persuasions, Keith Sweat, Bob Marley e Little Caesar &amp; The Romans.\nCambiamento di rotta.\nNel 1958, dopo aver registrato quello che fu il loro ultimo brano da \"hit parade\", \"The Ten Commandments of Love\", la figura egemonica di Fuqua prese sempre pi\u00f9 campo con l'assunzione del ruolo di unica voce guida all'interno del gruppo, in modo tale da porre Lester in secondo piano. Ci\u00f2 non pot\u00e9 non causare frizioni frizioni fra i musicisti del gruppo, molti dei quali lasciarono per essere rimpiazzati da altri.\nA complicare in un certo senso le cose fu l'arrivo, fra gli altri, di un nuovo talento, Marvin Gaye, all'epoca cantante diciannovenne di belle speranze. Arricchiti dal concorso dei nuovi musicisti, gli Moonglows distribuirono, peraltro senza registrare un senza successo, un disco per la Okeh record (l'etichetta di Bo Diddley) con il nome di New Moonglows. Di quest'epoca sono poi le incisioni di \"Twelve Months of the Year\" (che presenta Marvin Gaye in un intervento \"parlato\"), \"Beatnik\" e \"Mama Loocie\" (il primo con Gaye voce guida, distribuito nel 1959).\nFra il 1959 e il 1960 il completamento della trasformazione in \"New Moonglows\" fu definitivo. Fuqua registr\u00f2 nel frattempo, sempre per la Chess, diversi duetti con Etta James, autrice di \"Roll with Me Henry\" e futura superstar della musica soul.\nRiunioni e gruppi derivati.\nNel 1960, Fuqua, su suggerimento della Chess Brothers, si trasfer\u00ec a Detroit, nel Michigan, sciogliendo gli Moonglows ed iniziando una collaborazione con Gwen Gordy, sorella del fondatore della Motown Berry Gordy, Jr., che all'epoca era a capo dell'etichetta Anna Records. Fu in questo periodo che Fuqua scopr\u00ec diversi artisti poi divenuti famosi alla Motown come altrove, inclusi Lamont Dozier, Johnny Bristol, The Spinners, Jr. Walker &amp; The All Stars, Shorty Long e David Ruffin. Sempre in quel periodo, Gwen Gordy e Harvey Fuqua si sposarono.\nFuqua si un\u00ec poi alla new Motown in veste di tuttofare. Principalmente, lavorava con gli artisti aiutandoli nelle performance \"live\". Nel frattempo curava gli interessi di Marvin Gaye che nel frattempo era stato scritturato dalla Motown (avrebbe prodotto Gaye fino ai duetti con Tammi Terrell e all'album del 1982 \"Midnight Love\". Fuqua inizi\u00f2 anche a incidere per un'etichetta chiamata Tri-Phi, per cui incidevano gli Spinners, sorta di clone del \"Moonglows style\" dell\"'hit\" del 1961 \"That's What Girls are Made For\". Fuqua avrebbe poi composto brani e prodotto gli Spinners contribuendo poi a formare negli anni settanta il gruppo musicale funk-soul New Birthin.\nPete Graves avvi\u00f2 per contro gi\u00e0 nel 1964 un nuovo gruppo con il nome Moonglows che comprendeva esponenti degli Drifters, Doc Green, George Thorpe e Bearle Easton. Questa formazione incise per breve tempo con le etichette Lana, Times Square e Crimson, prima di sciogliersi. Lester, tornato a Louisville, apr\u00ec un nightclub, ma nel 1970 dette vita ad una nuova formazione di Louisville chiamata The Aristocrats, che comprendeva il cufino Gary Rodgers, Albert Workman, Robert Ford e il figlio di Clyde McPhatter, Billy.\nNel 1972, tre dei membri originali Moonglows rimasti attivi - Graves, Lester, e Fuqua - uniti a Doc Williams e Chuck Lewis incisero per la RCA un LP chiamato \"Return of the Moonglows\" e una nuova versione con arrangiamento diverso di \"Sincerely\", l'ultimo \"hit\" da alta classifica del gruppo. Subito dopo, i componenti del gruppo separarono le loro strade, con Lester che tornava a suonare con i suoi Louisville Moonglows per incidere nel 1979 un \"live\" costituito essenzialmente da brani cantati a cappella durante una performance in un nightclub.\nUltimi anni.\nBobby Lester \u00e8 stato il primo dei membri originali del gruppo a morire, soccombendo al cancro nel 1980 all'et\u00e0 di quarantanov e anni. Billy McPhatter non era nel gruppo nel 1979, ma si un\u00ec a esso per uno spettacolo al Madison Square Garden di New York (che doveva comprendere anche Lester), rimanendovi successivamente. Gary Rodgers divent\u00f2 manager del gruppo chiamato \"Bobby Lester's Moonglows\" (talvolta chiamato anche \"Gary Rodgers' Moonglows\").\nHarvey Fuqua si un\u00ec nuovamente ad alcuni della \"reunion\" del 1972 in occasione di un intervento ai Grammy Award del 1983 mentre successivamente tenne, sino al 1986, un \"tour\" sotto il nome di \"Harvey and the Moonglows\".\nNegli anni ottanta il Billy McPhatter group includeva Rodgers, Robert Lee Davis, Pete Lawford e Bruce Martin. Nei primi anni novanta McPhatter fu rimpiazzato dal figlio di Lester, Bobby Lester, Jr..\nNel 1999, Fuqua e i componenti del \"Bobby Lester's Moonglows\" (a quel tempo Rodgers, Martin, Lawford e Gene Kelly) si riunirono per uno speciale della rete televisiva pubblica Public Broadcasting Service intitolato \"Doo Wop 50\".\nFuqua ha continuato a cantare occasionalmente producendo ed organizzando spettacoli gospel. Marvin Gaye invece \u00e8 morto nel 1984 in tragiche circostanze. Da quel punto in avanti, gli Moonglows sono diventati un punto di riferimento per gli artisti della soul. Reese Palmer, gi\u00e0 con Gaye nei \"new Moonglows\", \u00e8 entrato a far parte del gruppo The Orioles, mentre Barksdale \u00e8 tornato nei The Dells. Il cantante e chitarrista Billy Johnson \u00e8 morto a Los Angeles nel 1987 mentre Rodgers \u00e8 deceduto nel 2005. L'altro membro originale, Prentiss Barnes, ritiratosi dalle scene nel 1969 dopo un incidente d'auto, \u00e8 morto nel 2006."}
{"id": "2585179", "revid": "162719", "url": "https://it.wikipedia.org/wiki?curid=2585179", "title": "Classe Udaloy", "text": ""}
{"id": "2585181", "revid": "122010255", "url": "https://it.wikipedia.org/wiki?curid=2585181", "title": "Propellente liquido", "text": "Un propellente liquido \u00e8 una sostanza chimica allo stato liquido che viene usata per la propulsione di un razzo. Alcuni propellenti sono allo stato liquido a temperatura ambiente (es. kerosene), altri mantengono lo stato liquido solo a temperature molto basse; questi ultimi vengono detti pertanto propellenti criogenici. A seconda del numero di componenti, i propellenti liquidi si distinguono in monopropellenti, bipropellenti e tripropellenti. \nI bipropellenti sono i pi\u00f9 comunemente usati e sono costituiti da un combustibile che brucia in presenza di un ossidante; i due componenti vengono stoccati in serbatoi diversi e si mescolano nella camera di combustione. Come combustibili vengono usati principalmente l'idrogeno liquido, l'idrazina e alcuni idrocarburi come il kerosene, mentre gli ossidanti sono costituiti da ossigeno liquido, fluoro, acido nitrico e tetrossido di diazoto. Le principali combinazioni usate sono: kerosene/ossigeno liquido, idrogeno liquido/ossigeno liquido e idrazina/tetrossido di azoto. \nI monopropellenti non hanno invece bisogno di un ossidante, perch\u00e9 vengono fatti passare attraverso un catalizzatore che ne provoca la decomposizione con relativa produzione di gas caldo. La combustione generata dai monopropellenti non raggiunge temperature molto elevate, per cui non \u00e8 necessario un sistema di raffreddamento come nel caso dei bipropellenti. I monopropellenti vengono preferiti nei piccoli motori per il controllo di assetto di satelliti artificiali e veicoli spaziali. Le principali sostanze usate come monopropellenti sono l'idrazina, il perossido di idrogeno e l'ossido di diazoto.\nNei sistemi a tripropellenti si usano litio e fluoro insieme a idrogeno liquido. Tale sistema presenta il vantaggio di una maggiore efficienza ma anche parecchie difficolt\u00e0, perch\u00e9: i componenti si conservano a temperature differenti (alte per il litio, basse per l'idrogeno); i gas di scarico formano fluoruro di idrogeno che \u00e8 molto tossico; litio e fluoro sono corrosivi ed anche costosi. Per tali motivi i sistemi a tripropellente non vengono praticamente usati."}
{"id": "2585184", "revid": "486946", "url": "https://it.wikipedia.org/wiki?curid=2585184", "title": "Tetrossido di azoto", "text": ""}
{"id": "2585185", "revid": "9", "url": "https://it.wikipedia.org/wiki?curid=2585185", "title": "Cavallo di Dala", "text": ""}
{"id": "2585186", "revid": "9", "url": "https://it.wikipedia.org/wiki?curid=2585186", "title": "Dalah\u00e4star", "text": ""}
{"id": "2585187", "revid": "344646", "url": "https://it.wikipedia.org/wiki?curid=2585187", "title": "Propellenti", "text": ""}
{"id": "2585188", "revid": "339392", "url": "https://it.wikipedia.org/wiki?curid=2585188", "title": "Criogenici", "text": ""}
{"id": "2585191", "revid": "729019", "url": "https://it.wikipedia.org/wiki?curid=2585191", "title": "Buon pomeriggio", "text": ""}
{"id": "2585195", "revid": "339392", "url": "https://it.wikipedia.org/wiki?curid=2585195", "title": "Musica metal", "text": ""}
{"id": "2585196", "revid": "767487", "url": "https://it.wikipedia.org/wiki?curid=2585196", "title": "Cosmogramma", "text": "Un cosmogramma \u00e8 una figura geometrica piana che raffigura una cosmologia (intesa come filosofia). Alcune di queste figure furono create a scopo meditativo. I cosmogrammi pi\u00f9 famosi sono quelli Ma\u1e47\u1e0dala della cultura buddista, ad ogni modo simili diagrammi erano anche usati in occidente durante il medioevo.\nLa maggior parte dei cosmogrammi sono costituiti da un cerchio e un quadrato o un cerchio e una croce: il cerchio di solito rappresenta l'universo o l'unit\u00e0, mentre il quadrato o la croce pu\u00f2 rappresentare la Terra (le quattro direzioni). Il centro pu\u00f2 rappresentare l'individuo.\nAstrologia.\n\"Cosmogramma\" \u00e8 anche il nome usato in cosmobiologia per descrivere l'oroscopo specializzato."}
{"id": "2585197", "revid": "287204", "url": "https://it.wikipedia.org/wiki?curid=2585197", "title": "Tomba di Giovanni e Piero de' Medici", "text": "La Tomba di Giovanni e Piero de' Medici \u00e8 un'opera in marmo, bronzo, porfido e pietra serena di Andrea del Verrocchio e si trova nella Basilica di San Lorenzo a Firenze, nell'intercapedine tra il transetto sinistro (Cappella delle Reliquie) e la Sagrestia Vecchia. Risale al 1469-1472 e misura 601x358 cm.\nStoria.\nIl monumento venne commissionato da Lorenzo de' Medici per la sepoltura del padre Piero, morto nel 1469, e dello zio Giovanni, morto nel 1463. L'opera venne completata nel 1472.\nDescrizione e stile.\nIl monumento funebre riprese la tipologia dell'arcosolio rinascimentale usato da Bernardo Rossellino nel Monumento a Leonardo Bruni (1450) e da Desiderio da Settignano nel monumento funebre a Carlo Marsuppini (1453-1455), segnando un punto di arrivo di questa tipologia.\nIl sepolcro, invece di essere addossato a una parete, si trova al di sotto di un arco che apre un'intercapedine tra i due vani, i quali erano entrambi sotto il patronato dei Medici. Il sarcofago \u00e8 in porfido e poggia su uno zoccolo. \u00c8 decorato da zampe leonine e girali bronzei, che riprendono il modello di Desiderio da Settignano, mentre il motivo del medaglione centrale, in serpentino verde, venne ispirato dal tabernacolo di Santa Maria a Peretola e dalla tomba di Benozzo Federighi di Luca della Robbia. Lo zoccolo poggia su tartarughe vere, ispirate all\"'Ercole e Anteo\" di Antonio del Pollaiolo, mentre la grata bronzea, fingente una corda intrecciata, che scherma l'apertura tra i due vani, venne probabilmente ripresa dalla tomba di Neri Capponi in Santo Spirito, del Rossellino.\nLa decorazione non presenta figure umane scolpite, ma \u00e8 basata sulla rarit\u00e0 preziosa dei materiali e sull'impeccabile esecuzione. La novit\u00e0 del monumento sta soprattutto nell'originale collocazione in un ambiente di passaggio, con la grata che scherma il trapasso tra pieni e vuoti, facendo vibrare la luce sulle sue maglie."}
{"id": "2585198", "revid": "36426", "url": "https://it.wikipedia.org/wiki?curid=2585198", "title": "Monumento a Leonardo Bruni", "text": ""}
{"id": "2585199", "revid": "76963", "url": "https://it.wikipedia.org/wiki?curid=2585199", "title": "Yune Sugihara", "text": "\u00c8 chitarrista e violinista dei Luna Sea (riunitisi nel 2010), band con la quale ha ottenuto il successo, fin dal 1989. \u00c8 inoltre l'attuale chitarrista degli X Japan, del super gruppo S.K.I.N., e dei Juno Reactor. Nel 2011 si unisce inoltre ai Violet UK, altro progetto musicale di Yoshiki Hayashi degli X Japan.\nSugizo, inoltre, a partire dal 1997, si occupa del suo personale progetto musicale solista, nel quale si cimenta nella creazione di musica elettronica e psichedelica, a volte collaborando con altri artisti, che vanta la pubblicazione di numerosi album.\nDiscografia.\nSolista.\nAlbum.\nRemix album.\nCompilation"}
{"id": "2585202", "revid": "1305772", "url": "https://it.wikipedia.org/wiki?curid=2585202", "title": "Spettroscopia (disambigua)", "text": ""}
{"id": "2585205", "revid": "33689", "url": "https://it.wikipedia.org/wiki?curid=2585205", "title": "La rimpatriata (film)", "text": ""}
{"id": "2585208", "revid": "767487", "url": "https://it.wikipedia.org/wiki?curid=2585208", "title": "Giochi di morte (film)", "text": "Giochi di morte (\"The Blood of Heroes\", distribuito anche come \"The Salute of the Jugger\") \u00e8 un film del 1989 diretto da David Webb Peoples.\nInterpretato da Rutger Hauer e Joan Chen, il film \u00e8 ambientato in un futuro imprecisato, un'epoca post-atomica dove il tempo e il denaro non sono contemplati. La gente comune vive in villaggi al limite della miseria, sparsi in lande sabbiose, e dorme in tende o baracche pi\u00f9 o meno improvvisate. I pi\u00f9 fortunati vivono e lavorano in una grande citt\u00e0 sotterranea chiamata la Citt\u00e0 Rossa (Nine City in lingua originale), nella quale \u00e8 possibile reperire quasi tutto.\nTrama.\nI Juggers, squadra capitanata da Sharko (Shallow in lingua originale), giungono in un villaggio per giocare una partita del Gioco contro la squadra locale. La squadra del villaggio si dimostra pi\u00f9 forte del previsto, creando diverse difficolt\u00e0. I Jugger ne escono vincitori, nonostante Cowboy (Dog Boy in lingua originale), il loro Quick, risulti gravemente ferito ad una gamba.\nIl Quick della squadra locale, la giovane Kidda, nonostante la batosta subita, decide di lasciare il villaggio per seguire i Juggers nel loro peregrinare, certa di essere accettata tra loro, considerate le condizioni di Cowboy. Infatti, l'aggravarsi della frattura subita in partita, rende al Quick impossibile la prosecuzione del viaggio, e l'ingresso in squadra di Kidda diventa necessario.\nGiunti ad un nuovo villaggio, ha luogo un nuovo match nel quale avviene il battesimo del fuoco per Kidda. La vittoria giunge facilmente e da questo momento le partite e i trionfi si susseguono accrescendo l'esperienza e la fama della squadra ma durante l'ennesimo match vinto con relativa semplicit\u00e0 accade qualcosa di inatteso; Sharko, nonostante l'esperienza da ex giocatore della Lega, viene colpito al volto e perde un occhio.\nIl percorso porta i Juggers sempre pi\u00f9 a nord e appare chiaro che Sharko punta alla Citt\u00e0 Rossa, dove giocano i migliori della Lega. Mbulu e Cimber non sono d'accordo ma vedendo la determinazione del loro capitano, della ragazza e di Gar, accettano di seguirli nella folle impresa.\nGiunto alla Citt\u00e0 Rossa, Sharko si reca senza indugio a proporre una sfida a Gonzo, capitano della Squadra Rossa, mentre Kidda, dopo aver osservato la brutalit\u00e0 del Gioco a questi livelli, comincia ad essere titubante sul suo sogno di giocare nella Lega.\nLa sfida contro ogni aspettativa viene accettata.\nMai nessun incontro era andato oltre le 26 pietre ma i Juggers lottando con tutte le loro forze riescono a resistere per tutta la prima frazione di gioco. Cimber rimane gravemente infortunata alla gamba e non potr\u00e0 essere di aiuto nella seconda frazione. Non disponendo di riserve entra al suo posto Gandhi, il tesoriere ed allenatore della squadra.\nSorprendentemente le qualit\u00e0 dei giocatori e la strategia adottata portano i Juggers in una posizione di assoluta supremazia sul campo ed a concludere vittoriosi il Gioco.\nKidda e Mbulu a fine partita vengono avvicinati da un membro della Lega, il quale probabilmente comunica loro l'ingaggio. Il giovane Gar entra nelle grazie di Mara, cos\u00ec come lo era stato Sharko a suo tempo, il quale, invece, tra lo scroscio di applausi del pubblico, si gode la meritata rivincita."}
{"id": "2585209", "revid": "36426", "url": "https://it.wikipedia.org/wiki?curid=2585209", "title": "Scuola Elementare Ferdinando Paolieri", "text": ""}
{"id": "2585211", "revid": "36426", "url": "https://it.wikipedia.org/wiki?curid=2585211", "title": "Scuola elementare &quot;Alda Costa&quot;", "text": ""}
{"id": "2585212", "revid": "339392", "url": "https://it.wikipedia.org/wiki?curid=2585212", "title": "Anna Yegorova", "text": ""}
{"id": "2585217", "revid": "1573940", "url": "https://it.wikipedia.org/wiki?curid=2585217", "title": "Lehmannia melitensis", "text": "Lehmannia melitensis () \u00e8 un mollusco gasteropode terrestre della famiglia Limacidae.\nDistribuzione e habitat.\nLa specie \u00e8 diffusa a Malta, in Sicilia (comprese le isole Eolie), in Sardegna e nell'arcipelago Toscano."}
{"id": "2585219", "revid": "729019", "url": "https://it.wikipedia.org/wiki?curid=2585219", "title": "Richard O'Connor", "text": "Il Tenente generale O'Connor \u00e8 stato comandante della Western Desert Force nei primi mesi delle operazioni in Nordafrica della seconda guerra mondiale e fu il comandante in capo dell'Operazione Compass, nel corso della quale le truppe britanniche, mobilissime e efficienti, sbaragliarono completamente le forze italiane schierate in Nordafrica, numericamente superiori ma scarsamente addestrate e prive di equipaggiamenti e armamenti moderni.\nBiografia.\nVittoria completa in Cirenaica.\nAll'inizio della seconda guerra mondiale, Richard O'Connor, ufficiale esperto e stimato negli ambienti dell'Esercito inglese e in precedenza impegnato nel comando di una brigata leggera nell'India nord-occidentale, era al comando delle forze britanniche nella Palestina meridionale.\nNel giugno 1940 (nell'imminenza dell'entrata in guerra dell'Italia) venne riassegnato dal Comando Medio Oriente, alla testa della cosiddetta Divisione Mobile schierata con una serie di reggimenti blindati leggeri a difesa dell'Egitto in vista di una possibile minaccia italiana. Il generale mantenne il comando del reparto meccanizzato anche dopo il suo rafforzamento con nuovi reggimenti blindati pesanti inviati dall'Inghilterra e la sua conseguente ridenominazione in 7\u00aa Divisione corazzata (i famosi \"Topi del Deserto\").\nDopo l'entrata in guerra dell'Italia e la successiva avanzata delle forze nemiche in Egitto fino a Sidi Barrani, O'Connor manovr\u00f2 con abilit\u00e0 i suoi reparti, organizzando una riuscita ritirata manovrata e infliggendo perdite con alcune rapide puntate meccanizzate contro le lente colonne del nemico.\nDurante la pausa operativa da settembre a dicembre 1940, O'Connor venne promosso tenente generale e incaricato del comando della \"Western Desert Force\" che raggruppava tutte le forze mobili britanniche in Africa settentrionale (in pratica la 7\u00aa Divisione corazzata e la 4\u00aa Divisione fanteria anglo-indiana); fu lo stesso O'Connor ad ideare tatticamente il piano di controffensiva della cosiddetta Operazione Compass che, sferrato il 9 dicembre 1940, avrebbe travolto subitaneamente lo schieramento italiano e avrebbe dato una svolta alla guerra sul fronte africano.\nNei successivi due mesi, dopo questo primo clamoroso successo, il generale O'Connor diede prova di notevole energia e di grande abilit\u00e0 nella manovra di forze corazzate aggirando sistematicamente le fortezze italiane (Bardia, Tobruk, Derna), combinando opportunamente forze corazzate, fanteria, artiglieria e aviazione, e completando a Beda Fomm, con una riuscita manovra di accerchiamento compiuta dalla \"Combe Force\" guidata, appunto, dal Generale di Brigata John Combe, la distruzione della intera 10\u00aa Armata italiana.\nSi tratt\u00f2 probabilmente, della pi\u00f9 completa e brillante vittoria britannica di tutta la guerra mondiale e il generale O'Connor diede una notevole dimostrazione di capacit\u00e0 militari e di comprensione delle tattiche moderne con forze meccanizzate. Per questi suoi successi, secondo alcuni storici britannici, O'Connor deve essere considerato uno dei migliori generali operativi inglesi della seconda guerra mondiale ed anche degno di stare accanto al prestigioso generale tedesco Erwin Rommel come esperto di guerra nel deserto.\nCattura e prigionia.\nDopo la vittoria, O'Connor venne richiamato al Cairo per riorganizzare le sue forze ormai esauste in vista di una successiva avanzata in Tripolitania, mentre la difesa della Cirenaica venne affidata ai deboli e inesperti reparti appena giunti dall'Inghilterra e affidati al generale Philip Neame; la successiva controffensiva dell'aprile 1941 da parte delle mobilissime forze tedesche dell'Afrikakorps del Generale Rommel colse totalmente impreparate le difese britanniche che vennero rapidamente superate e costrette a ripiegare nuovamente verso l'Egitto perdendo tutto il terreno conquistato (tranne Tobruk che venne aspramente difesa dalla 9\u00aa Divisione fanteria australiana).\nIl generale Neame, nuovo alla guerra del deserto, venne sorpreso dalle abili manovre tedesche e quindi il generale Archibald Wavell, comandante supremo del Teatro del Medio Oriente, decise di inviare precipitosamente O'Connor sul fronte combattente per aiutarlo a controllare la situazione e consigliarlo.\nMalauguratamente, appena giunto con i suoi collaboratori nei pressi di Derna, il generale O'Connor fu catturato (per un errore di direzione da parte del suo autista) da una pattuglia di bersaglieri, la notte del 7 aprile 1941, insieme ai generali Combe e Carton de Wiart. A sua volta anche Neame e il generale Gambier Parry (comandante della 2\u00aa Divisione corazzata) vennero catturati dalle pericolose colonne mobili tedesche.\nIl generale O'Connor trascorse quindi oltre due anni in un campo italiano di prigionia presso Vincigliata, dal quale fu liberato solo dopo l'8 settembre 1943, rifugiandosi negli appennini romagnoli con altri generali ed ufficiali britannici, tra cui il citato generale Combe.\nCon l'aiuto dei Partigiani romagnoli ed in particolare di Torquato Nanni, Tonino Spazzoli e Bruno Vailati, O'Connor riusc\u00ec a rientrare in patria nel dicembre del 1943, assieme al generale Neame e al maresciallo dell'aria Owen Tudor Boyd. Mentre l'aiutante di campo di Neame, il generale Combe, rimase negli Appennini forlivesi, con altri alti ufficiali britannici tra cui il generale Edward Todhunter, fino alla fine di marzo 1944, per mantenere i rapporti con i partigiani locali e in particolare con la formazione guidata dal comandante \"Libero\", Riccardo Fedel.\nCampagna in Europa nord-occidentale.\nNel 1944 O'Connor ottenne il comando dell'VIII Corpo d'Armata in Normandia con cui partecip\u00f2 a numerose battaglie della campagna di liberazione in Europa; in particolare guid\u00f2 il grande raggruppamento corazzato organizzato per l'Operazione Goodwood, che tuttavia non ottenne i risultati sperati e sub\u00ec pesanti perdite di fronte alle forze anticarro tedesche. O'Connor venne criticato per la sua condotta generale e per le tattiche di impiego delle forze corazzate.\nDurante la campagna del 1944-1945 O'Connor (forse anche perch\u00e9 subordinato ad un comandante esigente e autoritario come il generale Montgomery) non ottenne risultati paragonabili alle sue vittorie nel deserto, pur partecipando fino alla fine alle ultime fasi vittoriose della guerra in Belgio e in Germania Nord-Occidentale.\nDopo la fine della guerra O'Connor divenne nel 1945 Governatore dell'India Orientale ed infine, nelle fasi finali del dominio britannico del subcontinente indiano, Governatore dell'India Settentrionale.\nIl suo ultimo incarico nelle Forze Armate Britanniche fu quello di Aiutante di campo a Londra.\nRichard O'Connor dimostr\u00f2, specialmente durante il suo periodo di comando nel deserto, grandi qualit\u00e0 di comando, energia e preparazione; comand\u00f2 con abilit\u00e0 le forze meccanizzate britanniche e ottenne rilevanti successi nel periodo di maggior debolezza inglese, contribuendo in modo decisivo a sollevare il morale in Patria e a fiaccare le velleit\u00e0 imperiali italiane in Africa.\nLa cattura ne interruppe bruscamente la carriera e imped\u00ec un suo confronto diretto con Rommel, mentre il successivo periodo di comando in Europa conferm\u00f2 solo in parte le qualit\u00e0 dimostrate nel deserto e evidenzi\u00f2 forse un suo logoramento morale e fisico a seguito della prigionia; tuttavia i risultati ottenuti con le sue deboli forze in Africa nel 1940-1941 e le capacit\u00e0 tattiche e strategiche dimostrate sul campo, confermano in generale le grandi capacit\u00e0 militari di O'Connor e la sua posizione di rilievo tra i comandanti alleati della seconda guerra mondiale.\n\u00c8 tra i militari britannici pi\u00f9 decorati: Ordine del Cardo, Ordine del Bagno, Distinguished Service Order (due volte), Military Cross, Medaglia d'argento al valor militare, Croix de guerre e Legion d'Onore ed ha servito come aiutante di campo di Re Giorgio VI. \u00c8 stato anche menzionato nei dispacci di guerra nove volte, durante la Prima guerra mondiale; una volta in Palestina nel 1939; per tre volte durante la Seconda guerra mondiale."}
{"id": "2585222", "revid": "597500", "url": "https://it.wikipedia.org/wiki?curid=2585222", "title": "Papagena", "text": " \nPapagena \u00e8 il venticinquesimo album in studio dei Rond\u00f2 Veneziano pubblicato il 26 novembre 2001 dalla Baby Records International-Cleo Music AG e distribuito dalla ZYX Music.\nIl disco.\n\u00c8 il quarto concept album del gruppo. Il brano \"Papagena\" \u00e8 ispirato all'omonimo personaggio de \"Il flauto magico\" di Wolfgang Amadeus Mozart, mentre gli altri brani si ispirano alle sensazioni provate da Reverberi viaggiando per le citt\u00e0 europee: \"D\u00e9sir\u00e9e\" una ragazza conosciuta a Parigi, \"Il balcone di Giulietta\" a Verona, la \"Puerta del Sol\" a Madrid, la \"Grotta azzurra\" a Capri, le emozioni dopo un concerto di Brahms, \"Il battistero\" della Gedaechtniskirche di Berlino, il \"Rifugio alpino\" di Bergen, il \"Viale Rossini\" di Genova e l\"'Alba sul mare\" di Gladsaxe.\nL'illustrazione della copertina \u00e8 di Victor Togliani, la grafica di Riccardo Andreoni; il logo del gruppo \u00e8 di Enzo Mombrini-Erminia Munari.\nIn Francia \u00e8 stato pubblicato come \"V\u00e9nitienne\" e contiene il brano omonimo (nella versione italiana \"Papagena\"), una versione diversa di \"D\u00e9sir\u00e9e\" e tre brani dagli album \"Honeymoon - Luna di miele\" e \"Marco Polo\".\nTracce.\nTutti i brani sono editi dalla Cleo Music AG ad eccezione di \"Siciliana (Suite per armonica e archi)\": Orma, Cleo Music AG e Reverberi Edizioni Musicali."}
{"id": "2585223", "revid": "661526", "url": "https://it.wikipedia.org/wiki?curid=2585223", "title": "La Piazza", "text": "La Piazza \u00e8 il ventiseiesimo album dei Rond\u00f2 Veneziano, pubblicato da Baby Records International nel 2002.\nIl disco.\nLa versione francese chiamata \"Concertissimo\" contiene due inediti (\"Suite di passione\" e \"Rito Andino\"), \"Andromeda\" \u00e8 incisa come \"Concertissimo\" mentre \"La piazza\" diviene \"Venise en f\u00eate\". Come per tutte le edizioni internazionali, la copertina di \"Concertissimo\" \u00e8 completamente diversa da quella de \"La Piazza\".\nTracce.\nTutti i brani sono stati composti da Gian Piero Reverberi ed Ivano Pavesi, ad eccezione di \"Sinfonia corale\", composto da Johann Sebastian Bach ed arrangiato da Ivano Pavesi."}
{"id": "2585224", "revid": "253269", "url": "https://it.wikipedia.org/wiki?curid=2585224", "title": "Jasika Nicole", "text": "Biografia.\nJasika Nicole ha studiato danza e recitazione al Catawba College a Salisbury, Carolina del Nord. Durante le riprese di \"Ti va di ballare?\", dove ha iniziato a frequentare ragazze, si \u00e8 dichiarata lesbica. Ha interpretato Astrid Farnsworth nella serie TV \"Fringe\". Ha una sorella affetta da sindrome di Asperger: su sua richiesta, il personaggio di Astrid dell'universo alternativo ha la stessa sindrome."}
{"id": "2585226", "revid": "76261", "url": "https://it.wikipedia.org/wiki?curid=2585226", "title": "Il Mago di Venezia", "text": ""}
{"id": "2585227", "revid": "339392", "url": "https://it.wikipedia.org/wiki?curid=2585227", "title": "Barocco (album)", "text": ""}
{"id": "2585228", "revid": "729019", "url": "https://it.wikipedia.org/wiki?curid=2585228", "title": "Spettroscopia di fluorescenza", "text": "La spettroscopia di fluorescenza \u00e8 una tecnica spettroscopica di emissione operante nel campo della radiazione ultravioletta e visibile.\nPrincipio e funzionamento.\nLa fluorescenza \u00e8 un processo di decadimento radiativo per cui una molecola assorbe radiazioni nel campo ultravioletto e le emette nel visibile, con una frequenza cio\u00e8 pi\u00f9 bassa di quella iniziale.\nQuando una molecola viene eccitata dall'assorbimento di un fotone, passa dal livello energetico fondamentale a uno eccitato con una transizione elettronica. All'interno di ogni stato eccitato sono presenti vari livelli vibrazionali.&lt;br&gt; \nAttraverso urti con altre molecole, la molecole eccitata comincia a perdere energia vibrazionale fino a che raggiunge il pi\u00f9 basso stato vibrazionale del livello eccitato. A questo punto la molecola decade a uno dei livelli vibrazionali dello stato fondamentale, emettendo in questo processo un fotone; avendo in parte gi\u00e0 dissipato l'energia acquisita, il salto energetico E'\u2192F sar\u00e0 minore del salto F\u2192E e quindi la radiazione sar\u00e0 emessa con una frequenza minore di quella iniziale (spostamento di Stokes). Poich\u00e9 nello stato fondamentale ci sono vari livelli vibrazionali, i fotoni emessi avranno energie differenti e di conseguenza anche le frequenze emesse saranno differenti.\nDi conseguenza, analizzando lo spettro delle frequenze della luce emessa, assieme alle loro diverse intensit\u00e0, si possono ricavare informazioni sulla struttura dei livelli vibrazionali implicati.\nL'ordine di grandezza tipico del fenomeno \u00e8 di 10\u22129 secondi. Nella prassi comune si pu\u00f2 sfruttare la tendenza naturale di una molecola organica a presentare fluorescenza, grazie alla presenza di specifici fluorofori, mentre in presenza di ioni inorganici occorre procedere alla loro preventiva complessazione con formazione di composti fluorescenti.\nDal punto di vista strumentale, rispetto alla classica spettroscopia ultravioletta/visibile, le principali differenze sono dovute all'uso di sorgenti quali le lampade allo xeno o a vapori di mercurio, alla necessit\u00e0 di un secondo monocromatore posto dopo l'alloggiamento del campione e alla disposizione del rivelatore ad angolo di 90\u00b0 rispetto al raggio di eccitazione. I rivelatori utilizzati sono i fotomoltiplicatori e i fotodiodi (come il PDA).\nUsando uno strumento con due monocromatori, uno dopo la sorgente e uno dopo la cella del campione, \u00e8 possibile ottenere due tipi di spettri:\nLa relazione che lega l'intensit\u00e0 della fluorescenza con la concentrazione \u00e8 la seguente:\ndove"}
{"id": "2585229", "revid": "219355", "url": "https://it.wikipedia.org/wiki?curid=2585229", "title": "Transizioni elettroniche", "text": ""}
{"id": "2585230", "revid": "339392", "url": "https://it.wikipedia.org/wiki?curid=2585230", "title": "Rapsodia Veneziana", "text": ""}
{"id": "2585236", "revid": "76963", "url": "https://it.wikipedia.org/wiki?curid=2585236", "title": "Jessica Lucas", "text": "Biografia.\nNata a Vancouver, in Canada, da padre afro-canadese e madre canadese di origini europee, ha iniziato a recitare all'et\u00e0 di sette anni. Durante la sua carriera ha partecipato a molte serie televise come \"CSI - Scena del crimine\", \"The L Word\", \"90210\", \"Psych\", \"Boys &amp; Girls\" e \"Romeo!\".\nOttiene il suo primo ruolo di rilievo nel 2001 nella serie \"Edgemont\", interpretando il ruolo di Bekka Lawrence, mentre nel 2002 prende parte alla serie \"2030 CE\" dove interpreta Jakki Kaan.\nNel 2006 prende parte al film di Andy Fickman, \"She's the Man\", sempre nello stesso anno ottiene un ruolo nel film \"The Covenant\", di Renny Harlin.\nDal 2004 al 2005 recita nella serie televisiva \"Life as We Know It\" interpretando la parte di Sue Miller, mentre nel 2009 diventa una delle protagoniste della serie \"Melrose Place\" dove recita il ruolo di Riley Richmond fino al 2010.\nPrende parte al film di Fede \u00c1lvarez nel 2013, \"La casa\", remake del film del 1981, invece nel 2014 partecipa al film di Paul W. S. Anderson, \"Pompei\".\nRecita, nel 2011, al fianco di Martin Lawrence nel film \"Big Mama - Tale padre, tale figlio\", di John Whitesell, sempre nello stesso anno interpreta la parte di Riley Elliot in \"Amici di letto\".\nNel 2013 prende parte alla serie \"Cult\" recitando il ruolo di Skye Yarrow, la serie per\u00f2 viene cancellata dopo la prima stagione. A partire dal 2015 entra nel cast della serie \"Gotham\" interpretando la parte della spietata criminale Tabitha Galavan.\nDoppiatrici italiane.\nNelle versioni in italiano dei suoi lavori, Jessica Lucas \u00e8 stata doppiata da:"}
{"id": "2585244", "revid": "287204", "url": "https://it.wikipedia.org/wiki?curid=2585244", "title": "San Diego Wildcards", "text": "I San Diego Wildcards sono stati una squadra di pallacanestro attiva nella Continental Basketball Association.\nFondati nel 1982 a Detroit, nella loro storia hanno anche giocato a Savannah, Tulsa, Fargo e Citt\u00e0 del Messico.\nProprio a causa del trasferimento in Messico, rappresentarono un coraggioso esperimento della Continental Basketball Association, che nel 1994 tent\u00f2 di stabilire una franchigia professionistica al di fuori degli Stati Uniti o del Canada.\nStoria.\nLa franchigia venne fondata nel 1982 a Detroit, nel Michigan, con il nome di \"Detroit Spirits\", e al suo debutto nella CBA vinse subito il titolo. Dopo 4 stagioni, e una serie finale persa nel 1986 contro i Tampa Bay Thrillers, la squadra si trasfer\u00ec a Savannah, Georgia, assumendo il nome di \"Savannah Spirits\". Dopo due sole stagioni si trasfer\u00ec nuovamente, questa volta a Tulsa, Oklahoma, con la denominazione di \"Tulsa Fastbreakers\". Il nuovo debutto fu ancora vincente e port\u00f2 alla franchigia il secondo titolo nel 1989. La squadra rimase ancora tre anni a Tulsa, l'ultimo dei quali con il nome di \"Tulsa Zone\", quindi nel 1992 si spost\u00f2 a Fargo, cittadina del Dakota Settentrionale al confine con il Minnesota. Disput\u00f2 qui due stagioni come \"Fargo-Moorhead Fever\", prima del trasferimento in Messico.\nI Mexico Aztecas.\nNel 1994 il proprietario dei Fargo-Moorhead Fever, Doug Logan, decise di trasferire la propria squadra in quella che \u00e8 una delle aree metropolitane pi\u00f9 popolose al mondo e che aveva, nel 1990, una popolazione 95 volte maggiore della citt\u00e0 appena lasciata, e potenzialmente un vastissimo bacino di utenza per la pallacanestro.\nGli Aztecas giocarono le partite casalinghe al Palacio de los Deportes, capace di 20.000 spettatori. L'affluenza per la partita inaugurale, vinta per 90-88 contro i Chicago Rockers, fu di 8.295 persone, e durante la stagione le medie furono sempre ben al di sopra degli standard della CBA. Nell'ultima partita del campionato gli spettatori furono 12.587, record di tutti i tempi per l'antica Lega nordamericana. La stagione si chiuse con un bilancio di 19-37, e gli Aztecas rimasero fuori dai play-off.\nNonostante gli ottimi riscontri di pubblico, la squadra ebbe un colpo letale a causa del crollo del Peso messicano nel dicembre 1994: il Peso perse met\u00e0 del proprio valore rispetto al Dollaro, e mentre la maggior parte delle spese della franchigia, compresi gli stipendi dei giocatori erano in dollari, quasi tutte le entrate, come ad esempio i biglietti per le partite, erano in Pesos. La propriet\u00e0 cap\u00ec che non avrebbe potuto reggere per un'altra stagione in Messico, e nel 1995 trasfer\u00ec la squadra a San Diego, in California. Qui disput\u00f2 un campionato come San Diego Wildcards prima di dichiarare fallimento nel 1996."}
{"id": "2585246", "revid": "300067", "url": "https://it.wikipedia.org/wiki?curid=2585246", "title": "Mexico City Aztecas", "text": ""}
{"id": "2585247", "revid": "300067", "url": "https://it.wikipedia.org/wiki?curid=2585247", "title": "Savannah Spirits", "text": ""}
{"id": "2585248", "revid": "834", "url": "https://it.wikipedia.org/wiki?curid=2585248", "title": "Tulsa Fast Breakers", "text": ""}
{"id": "2585249", "revid": "834", "url": "https://it.wikipedia.org/wiki?curid=2585249", "title": "Tulsa Zone", "text": ""}
{"id": "2585250", "revid": "834", "url": "https://it.wikipedia.org/wiki?curid=2585250", "title": "Fargo-Moorhead Fever", "text": ""}
{"id": "2585254", "revid": "1305772", "url": "https://it.wikipedia.org/wiki?curid=2585254", "title": "Ammertenspitz", "text": "L'Ammertenspitz (2.613\u00a0) \u00e8 una montagna dell'Oberland bernese in Svizzera.\nCaratteristiche.\nLa vetta \u00e8 raggiungibile a sud dall'altopiano dell'Engstligenalp, con un percorso di circa 8\u00a0km e un dislivello di circa 1300 metri (da Unter dem Birg), e a nord dallo storico valico di Hahnenmoos (dislivello di 600 metri per 3\u00a0km di percorso), antica via di collegamento tra Adelboden e Lenk e in seguito sede di un impianto turistico di risalita.\nLa via da Hahnenmoos lungo la parete nord \u00e8 accessibile per mezzo di una ferrata, la Aeugi-Lowa, accessibile in estate e autunno e sviluppata a met\u00e0 degli anni novanta (1997) lungo la ripida parete rocciosa, sino ad allora poco agibile per l'alta friabilit\u00e0 delle conformazioni e il percorso in alcuni tratti esposto.\nLa salita dalla parete sud, invece, attraversa una scoscesa morena ed \u00e8 affrontabile pi\u00f9 facilmente, pur se pi\u00f9 impegnativa a causa del notevole dislivello. Il percorso pi\u00f9 affrontato \u00e8 pertanto Hahnenmoos-Ammertenspitz-Engstligenalp.\nEssendo una delle prime vette del massiccio, dalla sommit\u00e0 si presenta un'ampia vista aperta sul Wildstrubel, sulla Simmental, sulla valle di Adelboden e il pianoro di Engstligenalp."}
{"id": "2585256", "revid": "767487", "url": "https://it.wikipedia.org/wiki?curid=2585256", "title": "Maria M\u00fcller", "text": "Soprano drammatico ceco\u2013austriaco, studi\u00f2 a Vienna con Erik Schmedes. Debutt\u00f2 a Linz nel 1919 nel \"Lohengrin\", cant\u00f2 nel Deutsches Theater di Praga tra il 1921 e il 1923 e a Monaco di Baviera nel 1923-1924.\nIl 21 gennaio 1925 fece il suo debutto alla Metropolitan Opera di New York. Il giorno dopo Olin Downes scrisse sul NY Times: \"il giovane soprano ceco \u00e8 stato accolto calorosamente. Possiede una voce fresca, giovanile, un po' piccola per il ruolo, ma molta grazia e sincerit\u00e0 come attrice. Non capita spesso una figura s\u00ec umana di Sieglinde, tenera e tanto piacevole da guardare\".\nLo stesso anno cant\u00f2 Donna Elvira in \"Don Giovanni\". Nel periodo tra il 1925 e il 1935 partecip\u00f2 a ben 196 spettacoli. Era anche prima protagonista di alcune prime opere americane: \"Madonna Imperia\" di Franco Alfano (8 febbraio 1928), \"Fra Gherardo\" di Ildebrando Pizzetti (29 marzo 1929), \"\u0160vanda dud\u00e1k\" del compositore ceco-americano Jaromir Weinberger (7 novembre 1931) e \"Simon Boccanegra\" (29 gennaio 1932).\nNel periodo 1930-1939 cant\u00f2 regolarmente al Festival di Bayreuth. Tra le interpretazioni pi\u00f9 importanti quelle di Eva (\"Die Meistersinger von N\u00fcrnberg\", 1933), Sieglinde (\"Die Walk\u00fcre\") ed Elsa (\"Lohengrin\") nel 1936. L'Herald Tribune scrisse nel 1936: \"La voce della M\u00fcller suonava pi\u00f9 fresca e pi\u00f9 bella che al Metropolitan\".\nA Salisburgo apparve nell'\"Eurydice\" (1931), fu Rezia nell\"'Oberon\" (1933) e Donna Elvira (1934). Al Covent Garden fu Eva nel 1934 e Sieglinde nel 1937. Il suo ampio repertorio includeva \"Die \u00e4gyptische Helena\" di Strauss, \"Jen\u016ffa\" di Jan\u00e1\u010dek, \"Iphig\u00e9nie en Tauride\" di Gluck, \"Ero s onoga svijeta\" di Jakov Gotovac, \"Tosca\" di Puccini e \"Faust\" di Gounod. La M\u00fcller possedeva una voce calda e vibrante e cantava con una rara purit\u00e0 di tono.\nDopo la seconda guerra mondiale si ritir\u00f2 a vivere a Bayreuth."}
{"id": "2585260", "revid": "123850613", "url": "https://it.wikipedia.org/wiki?curid=2585260", "title": "Lingua cabarda", "text": "La lingua cabarda o cabardina \u00e8 una lingua caucasica nordoccidentale, strettamente imparentata con la lingua adigh\u00e8. Viene parlata principalmente nelle repubbliche russe di Cabardino-Balcaria e Kara\u010daj-Circassia (i territori nativi) e in Turchia e Medio Oriente (come effetto dell'estesa diaspora del dopoguerra).\nCome gli altri membri della sua famiglia, il cabardo \u00e8 caratterizzato da un inventorio consonantico molto grande, che contrasta con un inventorio vocalico minimale. Ha infatti 47 consonanti (48 se si include fra i fonemi), di cui 22 fricative, e appena 2 vocali. \u00c8 una della poche lingue a possedere una chiara distinzione fonemica tra eiettive affricate ed eiettive fricative.\nLa lingua cabarda ha due dialetti principali: cabardo e besleney. Alcuni linguisti ipotizzano che il cabardo sia soltanto un dialetto di un comprensivo adigo o lingua circassa che \u00e8 costituito da tutti i dialetti adigh\u00e8 e cabardi messi insieme, e i cabardi stessi spesso si riferiscono alla loro lingua usando il termine cabardo adighabze (\"lingua adigh\u00e8\"). Molti linguisti, incluso Georges Dum\u00e9zil, hanno usato i termini \"circasso orientale\" (cabardo) e \"circasso occidentale\" (adigh\u00e8) in modo da evitare questa confusione, ma sia \"circasso\" che \"cabardo\" possono ancora essere trovati nella letteratura linguistica. Ci sono molte differenze fonetiche e lessicali che creano una separazione ragionevolmente ben definita tra dialetti circassi orientali e occidentali, ma il grado di mutua intelligibilit\u00e0 non \u00e8 stato ancora determinato. La faccenda \u00e8 anche complicata alquanto dall'esistenza del besleney, che \u00e8 di solito considerato un dialetto cabardo, ma che condivide anche un grande numero di caratteristiche con alcuni dialetti adigh\u00e8.\nIl cabardo \u00e8 scritto in una variante dell'alfabeto cirillico, e come tutte le lingue caucasiche nord-occidentali, possiede un sistema verbale estremamente complesso. \u00c8 inoltre una lingua ergativa.\nFin dal 2004, la TRT (la televisione di stato turca) ha mantenuto un programma della durata di mezz'ora alla settimana in terek, dialetto del cabardo.\nDistribuzione geografica.\nSecondo \"Ethnologue\" il cabardo \u00e8 diffuso soprattutto nella Federazione Russa, dove si registrano 520.000 locutori nelle repubbliche autonome di Cabardino-Balcaria e Kara\u010daj-Circassia, e in Turchia, dove risulta parlato da 1 milione di persone. L'idioma \u00e8 attestato anche in Germania, Giordania, Siria e Stati Uniti d'America per un totale di oltre 1.600.000 locutori.\nFonologia.\nVocali.\nIl sistema vocalico del cabardo \u00e8 molto semplice (ci sono soltanto tre fonemi vocalici). Le tre vocali sono /\u0259/, /a/ e /a\u02d0/.\nCi sono anche tre semivocali: /j/ (&lt;\u0439&gt;), /w/ (&lt;\u0443&gt;) e /\u0265/.\nLa vocale /o/ appare in alcuni prestiti linguistici, spesso pronunciata /aw/.\nIl dittongo /aw/ viene pronunciato /o\u02d0/ in alcuni dialetti. Inoltre, /j\u0259/ pu\u00f2 essere realizzato come /i\u02d0/, /w\u0259/ come /u\u02d0/ e /aj/ come /e\u02d0/. Questa \"monottongazione\" non si verifica in tutti i dialetti.\nLa /a\u02d0/ \u00e8 la sola vocale che si realizza inizialmente nelle parole native.\nOrtografia.\nVocali.\nLe vocali sono scritte come &lt;\u044b&gt; /\u0259/, &lt;\u044d&gt; /a/ e &lt;\u0430&gt; /a\u02d0/.\nAltre lettere rappresentano dittonghi: &lt;\u044f&gt; represents /ja\u02d0/, &lt;\u0438&gt; /j\u0259/, &lt;\u043e&gt; /aw/ o /wa/, &lt;\u044e&gt; /\u0265\u0259/ e &lt;\u0435&gt; rappresenta &lt;aj&gt; o &lt;ja&gt;.\nGrammatica.\nSostantivi.\nIl sistema nominale del cabardo \u00e8 abbastanza semplice se comparato ad altre lingue caucasiche.\nNumero.\nCi sono due numeri: singolare e plurale. Il plurale viene formato aggiungendo -\u0445\u044d (\"-xa\") al verbo. La desinenza plurale \u00e8 opzionale (cio\u00e8, viene usata soltanto quando il parlante vuole enfatizzare il fatto che il sostantivo sia plurale).\nMolti sostantivi comuni sono singolari o plurali (vale a dire che hanno una forma che \u00e8 singolare o plurale). Esempi riguardo a questi includono \"\u0441\u0430\u0431\u045a\u0439\" (\"s\u0101b\u0259y\") bambino/bambini e \"\u0455\u04c0\u044b\u0445\u0443\" (\"ts'\u04d9x\u02b7\") donna/donne. La forma plurale del verbo \u00e8 sempre usata quando un sostantivo \u00e8 plurale, anche se esso non prende una desinenza plurale.\nI nomi possono essere 'pluralizzati' aggiungendo la posposizione \"\u0441\u044b\u043c\u044d\" (\"s\u0259ma\") dopo il nome (per es. \"\u0422\u044b\u043c\u044d\u0441 \u0441\u044b\u043c\u044d\") Thomas e altri. Questo viene chiamato plurale associativo.\nIn modo simile all'italiano per es, o all'inglese, ci sono gli \"uncountable\" (non-numerabili). In cabardo, essi prendono la forma singolare del verbo. \"\u0448\u044d\" (\u00e7a), latte, \u00e8 un esempio di un sostantivo non-numerabile.\nCaso.\nCi sono quattro casi: ergativo, nominativo, strumentale e avverbiale. Essi sono formati:\nNominativo.\nIl caso nominativo segna il soggetto di un verbo intransitivo e l'oggetto di un verbo transitivo (vale a dire che marca il sostantivo con il pi\u00f9 basso macroruolo nella posizione).\nErgativo.\nIl caso ergativo viene utilizzato per segnare ogni cosa non segnata da altri casi, tali come il soggetto di un verbo transitivo, la forma del sostantivo che viene utilizzato con preposizioni/posposizioni, ecc.\nAvverbiale.\nQuesto caso viene usato per descrivere un verbo o il modo come \u00e8 fatta l'azione descritta da un verbo:\n\u0416\u044b\u0433\u0445\u044d\u0440 \u0441\u0430\u0442\u044b\u0440\u0443\u044b \u0445\u044d\u0441\u0430\u0444. (\"\u029d\u0259\u03b3xar s\u0101t\u0259rw\u0259 xas\u0101\u0283.\")\nalbero-pl.-NOM fila-AVV piantare-pret.-affermativo\nEssi piantavano gli alberi in filari.\nVerbi.\nIl sistema verbale cabardo \u00e8 molto complesso. Il verbo di solito va posto alla fine della frase.\nInfinito.\nL'infinito termina in -\u043d (\"-n\").\nPosizione.\nI mutamenti nel verbo prendono il ruolo di preposizioni.\nConiugazione.\nQui vediamo la coniugazione posizionale di alcuni verbi, che mostrano come i mutamenti radicali indichino la posizione:\nEsempi:\n\u0449\u044b\u0442 - sta(re) (come una posa);\n\u0443\u0442 - sta(re) (dietro);\n\u0447I\u044d\u0442 - sta(re) (sotto) ecc."}
{"id": "2585262", "revid": "307923", "url": "https://it.wikipedia.org/wiki?curid=2585262", "title": "Cabardo", "text": ""}
{"id": "2585264", "revid": "465169", "url": "https://it.wikipedia.org/wiki?curid=2585264", "title": "Ni rosas ni juguetes", "text": "Ni rosas ni juguetes \u00e8 il secondo singolo estratto dall'album \"Gran City Pop\", nona produzione discografica dell'artista messicana Paulina Rubio. La canzone \u00e8 stata scritta da Claudia Brant, Noel Schajris e Gianmarco, \u00e8 stato prodotto da Puppy Lopez e pubblicato negli Stati Uniti, America Latina e Spagna, il 17 agosto 2009.\nVideo.\nIl video \u00e8 stato registrato alla fine di agosto in un palazzo sontuoso, alla periferia della citt\u00e0 di New York.\nIl video \u00e8 stato diretto da Jesse Terrero, un giovane americano che si \u00e8 guadagnato un posto speciale nella musica.\n\"La composizione che abbiamo fatto a Pau \u00e8 una canzone al tuo stile e personalit\u00e0, che \u00e8 quello di giocare tre accordi, \u00e8 molto rancherota, venato hip-hop ed \u00e8 molto bella, perfetta e vi sar\u00e0 un successo nella sua voce\" Schajris rivelato, come il giornale ha pubblicato Gol.\nPaulina Rubio, se si \u00e8 incollato nelle ultime settimane e continua nei primi cinque posti nella \"Billboard Hot Latin Songs\" con \"Causa y efecto\". In aggiunta, domina il \"Latin Pop Songs\" con lo stesso tema e il \"Latin Pop Album\" con \"Gran City Pop\".\nUn secondo video \u00e8 stato girato per una versione remix urbano di \"Rosas Ni Ni Juguetes\" con Pitbull. E 'in anteprima il 10 dicembre. Il video \u00e8 stato diretto da \"Jessy Terrero\" .\nClassifiche.\nLa canzone \u00e8 il numero 27 della \"Billboard Hot Latin Songs\" e il numero 12 sul \"Latin Pop Songs\"."}
{"id": "2585269", "revid": "31201047", "url": "https://it.wikipedia.org/wiki?curid=2585269", "title": "Cabardino", "text": ""}
{"id": "2585271", "revid": "486946", "url": "https://it.wikipedia.org/wiki?curid=2585271", "title": "Birica", "text": ""}
{"id": "2585272", "revid": "2063781", "url": "https://it.wikipedia.org/wiki?curid=2585272", "title": "Grammatica georgiana", "text": "La lingua georgiana appartiene alla famiglia caucasica meridionale o cartvelica. Sebbene alcune delle sue caratteristiche siano simili a quelle delle lingue slave (ad esempio la presenza della categoria dellaspetto\" nel sistema verbale), in linea di massima la grammatica georgiana\"' \u00e8 notevolmente diversa da quella delle lingue indoeuropee. Tra le sue peculiarit\u00e0 pi\u00f9 vistose si trovano una forte tendenza all'agglutinazione, la presenza di ergativit\u00e0 scissa (o, secondo altre analisi, di un allineamento attivo), un sistema di concordanza verbale polipersonale e non da ultimo un sistema di numerazione parzialmente vigesimale.\nIl georgiano ha il suo proprio alfabeto. In questa pagina verr\u00e0 usata estesamente la traslitterazione ufficiale con lettere latine.\nSistema dei casi.\nIl georgiano ha sette casi grammaticali, che possono essere suddivisi in nucleari e non nucleari.\nI casi nucleari sono:\nI tre casi nucleari vengono impiegati collettivamente per indicare il soggetto, il complemento oggetto e il cosiddetto \"oggetto indiretto\" di un'azione, secondo modalit\u00e0 peculiari per ciascuna famiglia verbale. \nL'espressione oggetto indiretto \u00e8 utilizzata per includere un ampio spettro di possibili significati. L'oggetto indiretto pu\u00f2 essere il destinatario dell'azione (complemento di termine) o semplicemente il suo beneficiario; spesso viene espressa una sfumatura possessiva del soggetto nei confronti di tale oggetto. Ad esempio (l'oggetto indiretto \u00e8 stato evidenziato in grassetto):\nPoich\u00e9 l'uso dei casi nucleari \u00e8 strettamente legato a quello del verbo, essi saranno trattati pi\u00f9 estensivamente insieme a quest'ultimo e poi anche nella sezione sull'allineamento morfosintattico.\nI casi non nucleari sono:\nSostantivi.\nI sostantivi georgiani possiedono le categorie grammaticali del numero e del caso, ma \"non\" del genere. Inoltre, come in russo o in latino, non esistono articoli; pertanto, ad esempio, la parola \"st'umari\" si pu\u00f2 tradurre come \"ospite\", \"l'ospite\" o \"un ospite\".\nPer declinare un sostantivo \u00e8 essenziale sapere come termina la sua radice. In particolare, esistono tre modelli di declinazione:\nI modelli troncante e non troncante si differenziano nei casi genitivo e strumentale: nel primo la vocale della radice cade e vengono aggiunte rispettivamente le desinenze -\"is\" e -\"it\"; nel secondo la vocale viene conservata e le desinenze sono -\"s\" e -\"ti\" (ci\u00f2 rende il genitivo identico al dativo nei temi non troncanti).\nLa tabella sottostante elenca i suffissi per ogni caso con accanto l'esempio relativo.\nAlcune osservazioni e particolarit\u00e0:\nPluralizzazione.\nIl plurale si ottiene aggiungendo il suffisso \"-eb\" alla radice del sostantivo. A questo seguono poi i suffissi del caso visti in precedenza (in particolare quelli delle radici in \"consonante\"). \nLa declinazione del plurale \u00e8 quindi uguale per tutti i sostantivi ed \u00e8 indipendente da come termina la radice al singolare. Per completezza si riporta la seguente tabella, con il plurale di \"k'atsi\" \"uomo\".\nIl suffisso -\"eb\" determina \"troncamento\" soltanto nei temi in -\"a\" (ma non in quelli in -\"e\"). Ad esempio \"dzma\" \"fratello\" plur. \"dzmebi\" ma \"khe\" \"albero\" plur. \"kheebi\".\nEsso determina invece sempre \"sincope\" della vocale della radice laddove questa si verificasse anche al singolare. Ad esempio, \"mts'erali\" \"scrittore\" plur. \"mts'erlebi\".\nAlcune osservazioni e particolarit\u00e0:\nIn certi contesti formali viene impiegato il cosiddetto plurale antico (in inglese, \"stylistically marked plural\"). Si tratta di un modello di declinazione tipico della vecchia lingua letteraria georgiana e non comprende forme per lo STR e per l'AVV. La tabella seguente mostra la declinazione del plurale antico di \"k'atsi\" \"uomo\".\nAd esempio, \"sabch'ota k'avshiri\" \"unione sovietica\" (lett. \"unione dei \"soviet\"\").\nAl contrario del plurale regolare, nel plurale antico:\nPosposizioni e spazi morfemici del sostantivo.\nLe \"preposizioni\" impiegate dal georgiano si differenziano da quelle dell'italiano, in quanto vengono sempre poste \"dopo\" il sostantivo a cui si riferiscono; ci\u00f2 \u00e8 una conseguenza della tendenza pi\u00f9 generale del georgiano a ramificare a sinistra.\nQuando le \"preposizioni\" seguono i sostantivi anzich\u00e9 precederli, vengono chiamate posposizioni.\nLe posposizioni georgiane pi\u00f9 comuni sono clitiche e vengono scritte attaccate al sostantivo.\nCiascuna posposizione richiede un caso specifico del sostantivo. Se il sostantivo \u00e8 accompagnato da un aggettivo, quest'ultimo sar\u00e0 concordato con esso nel caso retto dalla posposizione. In particolare:\nSoltanto una posposizione pu\u00f2 reggere il NOM (\"-vit\" \"come\", ma solo quando il tema del sostantivo \u00e8 in consonante); nessuna posposizione regge l'ERG, lo STR o il VOC.\nIn alcuni casi, le posposizioni possono prendere il \"caso esteso\" del sostantivo (la -\"a\" viene inserita tra il suffisso del caso e la posposizione). Possono anche essere \"seguite\" da -\"a\", la forma clitica della terza persona singolare del verbo \"essere\".\nLa tabella seguente comprende tutte le posposizioni clitiche e alcuni esempi di posposizioni non clitiche:\n\u00b9 Quando \"-shi\" e \"-ze\" vengono aggiunte al sostantivo, il suffisso del DAT \"-s\" viene soppresso.\n\u00b2 La forma \"-tan ertad\" (in cui la posposizione \u00e8 seguita dall'avverbiale del numerale \"erti\" \"uno\") significa \"insieme con\".\n\u00b3 Quando \"-dan\" viene aggiunta al sostantivo, il suffisso del GEN \"-s\" viene soppresso. Storicamente, questa posposizione si \u00e8 evoluta dalle forme -\"itgan\"/-\"tgan\", ossia da -\"gan\" preceduta dallo STR. Il gruppo -\"tg\"- si \u00e8 fuso e ha dato -\"d\"-. La forma -\"dan\" viene oggi considerata una posposizione a s\u00e9 stante che regge il GEN (impunemente, visto che la differenza sarebbe rilevabile solo dalla presenza di un aggettivo in funzione attributiva, il quale, quando si declina, ha le stesse forme per il GEN e lo STR)\n\u2074 Quando \"-mde\" viene aggiunta al sostantivo, il suffisso dell'AVV \"-d\" viene soppresso. Esiste anche la forma pi\u00f9 arcaica \"-mdis\", usata ad esempio nell'espressione \"nakhvamdis\" \"arrivederci\".\nSpazi morfemici del sostantivo: esempi.\nI vari suffissi del sostantivo georgiano analizzati nella sezione precedente e le posposizioni clitiche si possono combinare gli uni con gli altri. Ci\u00f2 per\u00f2 pu\u00f2 avvenire solo secondo un ordine rigido e fisso. Un modo di pensare tale ordine \u00e8 quello di immaginare una serie di \"spazi morfemici\" di cui ogni sostantivo \u00e8 dotato, spazi che possono eventualmente essere \"riempiti\" dai suffissi. \nSono stati indicati in grassetto gli spazi che devono \"sempre\" essere riempiti.\nLa tabella seguente d\u00e0 alcuni esempi di riempimento degli spazi morfemici del sostantivo.\nPronomi.\nPronomi dimostrativi.\nIl georgiano ha un sistema deittico di pronomi dimostrativi, che comprende tre forme di base: \"es\" \"questo\", che denota vicinanza a chi parla; \"eg\", che denota vicinanza a chi ascolta (come la forma italiana desueta \"codesto\"); \"is\" \"quello\", che denota lontananza sia da chi parla sia da chi ascolta.\nCiascuno dei tre pronomi ha due radici: \"es(e)-\", \"eg(e)-\" e \"is(i)-\" per il nominativo; \"ama-\", \"maga-\" e \"ima-\" rispettivamente per tutti gli altri casi. La declinazione al singolare di tutti e tre i pronomi segue quella dei sostantivi con radice in \"-a\" (modello troncante), eccetto per ERG che prende la desinenza \"-n\" anzich\u00e9 \"-m\". Al plurale le desinenze sono le stesse del plurale antico dei sostantivi.\nPronomi personali.\nI pronomi personali di prima e seconda persona sono \"me\" \"io\", \"chven\" \"noi\", \"shen\" \"tu\" e \"tkven\" \"voi\". Essi sono:\nIl VOC esiste solo per la seconda persona.\nCome pronome di terza persona si utilizza il dimostrativo \"is\" \"quello\" presentato nella sezione precedente. La declinazione \u00e8 identica, tranne per l'aferesi della \"i-\" iniziale nei casi diversi da NOM e AVV. Nella lingua parlata si incontrano talvolta anche le forme con la \"i-\" iniziale in funzione di pronome personale. Al plurale nei casi STR e AVV vengono impiegate le rispettive forme del pronome possessivo (descritte nella sezione successiva).\nSi osservi che questo pronome (come tutti gli altri e tutte le forme nominali in generale) non distingue il \"genere\". Esso corrisponde quindi sia a \"egli\", sia a \"ella\" sia a \"esso\".\nPronomi possessivi.\nLa \"radice\" dei pronomi possessivi (che \u00e8 la stessa anche degli aggettivi possessivi) \u00e8 esattamente il GEN dei rispettivi pronomi personali. A questa vengono aggiunte le desinenze del modello di declinazione dei sostantivi in consonante, con l'eccezione di:\nLa tabella seguente mostra la declinazione al singolare dei pronomi possessivi di prima e seconda persona.\nAlla terza persona si distinguono una forma base, corrispondente a \"suo\" nel senso di \"di lui\" e simili, e una forma \"riflessiva\", corrispondente a \"suo\" nel senso di \"proprio\", riferito al soggetto. La forma riflessiva \u00e8 \"tavisi\"/\"tavianti\" (dalla radice di \"tavi\" \"testa\").\nLa tabella seguente illustra la declinazione al singolare dei pronomi di terza persona.\nNaturalmente ciascuno dei pronomi sopraelencati ha forme plurali, che si declinano regolarmente come i sostantivi: \"chemebi\" \"i miei\", \"chemebis\" \"dei miei\" etc.\nPronomi riflessivi.\nI pronomi riflessivi si formano, come in italiano, in modo analitico. Al sostantivo \"tavi\" \"testa\" si fanno precedere gli aggettivi possessivi (riflessivi nel caso della III persona). Gli elementi della coppia seguono le rispettive declinazioni. \nPer completezza, si riportano tutte le forme dei pronomi riflessivi al nominativo.\nSi osservi che ciascuna di queste forme, quando concordata con il verbo, costituisce un \"oggetto di III persona\".\nAggettivi qualificativi.\nGli aggettivi qualificativi georgiani si declinano seguendo due modelli distinti, a seconda che siano usati in funzione attributiva o come aggettivi sostantivati.\nAd esempio, nella frase\ne nella frase\nl'aggettivo \"didi\" \"grande\" si trova sempre al dativo; nel primo caso per\u00f2 ha desinenza -\u00d8, nel secondo ha desinenza \"-s\".\nQuando sono sostantivati, gli aggettivi si declinano esattamente come i sostantivi, secondo le regole descritte nella sezione precedente.\nQuando sono usati in funzione attributiva essi \"precedono\" sempre il sostantivo a cui si riferiscono e concordano con esso nel caso, ma \"non\" nel numero. Ad esempio, \"didi datvebi\" \"grandi orsi\" (lett. \"grande orsi\"). \nNel caso attributivo la declinazione differisce da quella dei sostantivi, ma, in modo simile a questi, dipende dal fatto se la radice dell'aggettivo termina con una consonante o una vocale:\nLa seguente tabella presenta la declinazione degli aggettivi \"didi\" (\"grande\") e \"ch'aghara\" (\"grigio\"), in funzione attributiva rispetto al sostantivo \"datvi\" (\"orso\").\nAlcune osservazioni e particolarit\u00e0:\nNumerali.\nNumerali cardinali.\nI numerali cardinali vengono trattati come qualsiasi altro aggettivo qualificativo. In particolare, la declinazione dipender\u00e0 dall'uso attributivo o sostantivato.\nSi osservi tuttavia che, come gli altri quantificatori, il numerale \u00e8 sempre seguito dal \"singolare\" del sostantivo. Cos\u00ec ad esempio \"erti ts'igni\" \"un libro\", ma anche \"ori ts'igni\" \"due libri\" (lett. \"due libro\"), \"ati ts'igni\" \"dieci libri\" e cos\u00ec via.\nLa particolarit\u00e0 vistosa del sistema georgiano dei numerali \u00e8 che esso \u00e8 misto, in parte decimale e in parte vigesimale (similmente a quello francese). Per la precisione \u00e8:\nIn pratica, tutti i numeri si esprimono tramite dodici radici fondamentali: i numeri da 1 a 10, il 20 e il 100. Da queste si ricavano tutte le altre tramite specifiche regole di composizione. In quanto segue verr\u00e0 mostrata la composizione di tutti i numeri da 1 a 1000.\nLo \"zero\" si dice \"nuli\". I numeri da 1 a 10 sono:\nI numeri da 11 a 19 si formano a partire dai primi dieci ponendo in successione: il prefisso \"t-\" (forma ridotta di \"at-\", da \"ati\" \"dieci\"), la radice nominale dell'unit\u00e0 corrispondente e il suffisso \"-met'i\" (da \"met'i\" \"pi\u00f9\"). Il numero 20 ha una radice nuova:\n\u00b9 Con assimilazione \"t\" + \"s\" = \"ts\".\n\u00b2 Con assimilazione \"t\" + \"sh\" = \"ch\".\n\u00b3 Con metatesi del gruppo \"rv\" in \"vr\".\n\u2074 Con assimilazione \"t\" + \"ts\" = \"ts\".\nI multipli di 20 si formano ponendo in successione: le radici nominali dei numeri 2, 3 e 4, l'infisso moltiplicativo \"-m\" e \"otsi\" \"venti\".\nI numeri intermedi sono dati da uno dei quattro precedenti e da un numero da 1 a 19, legati dalla congiunzione \"da\" \"e\" in forma di infisso. Ad esempio, \"otsdaati\" \"trenta\" (ossia \"otsi da ati\", lett. 20+10), \"ormotsdatkhutmet'i\" \"cinquantacinque\" (ossia \"or-m-otsi da t-khut-met'i\", lett. 2\u00d720+15).\nI numeri 100 e i suoi multipli (fino a 1000) hanno di nuovo una formazione di tipo decimale. L'unica nuova radice \u00e8 \"asi\" \"cento\"; gli altri si formano anteponendo a questa le radici dei numerali da 2 a 10. In particolare, a differenza dell'italiano, al numero \"mille\" non corrisponde una nuova radice, ma un composto.\nI numeri intermedi si formano aggiungendo alla radice nominale delle centinaia i numeri da 1 a 99. Ad esempio, \"aserti\" \"centouno\", \"orasormotsdakhutmet'i\" \"duecentocinquantacinque\".\nNumerali ordinali.\nNella declinazione e nell'uso i numerali ordinali si comportano come tutti gli altri aggettivi.\nAd eccezione di \"p'irveli\" \"primo\" (derivato dalla radice \"p'iri\" \"faccia\"), essi si formano aggiungendo alle radici nominali dei rispettivi numerali cardinali il circonfisso \"me- ... -e\". Ogni volta che il cardinale comprende la congiunzione-infisso \"-da-\", il circonfisso viene posto subito dopo \"-da-\". Ad esempio, meore \"secondo\", \"otsdameerte \"ventunesimo\" (lett. \"venti e primo\"), \"asormotsdametormet'e \"centocinquantaduesimo\" (lett. \"centoquaranta e dodicesimo\").\nAltri tipi di aggettivi.\nAggettivi dimostrativi.\nLe forme aggettivali dei dimostrativi sono identiche, al nominativo, a quelle pronominali. Il resto della declinazione aggettivale \u00e8 per\u00f2 diverso da quella pronominale (cos\u00ec come la declinazione dei qualificativi attributivi \u00e8 diversa da quella dei sostantivati).\nLa declinazione \u00e8 anche \"semplificata\" rispetto alla declinazione aggettivale standard. Ogni dimostrativo comprende solo due forme, come mostra la seguete tabella.\nCome tutti gli aggettivi, i dimostrativi concordano nel caso, ma non nel \"numero\" col sostantivo che accompagnano. Ad esempio, \"es ts'ignebi\" \"questi libri\" (lett. \"questo libri\").\nAggettivi possessivi.\nGli aggettivi possessivi hanno le stesse radici dei corrispondenti pronomi. Non concordano in \"numero\" con il sostantivo a cui si riferiscono.\nLe forme di prima e seconda persona seguono la declinazione aggettivale standard, tranne per:\nLa tabella seguente ne illustra la declinazione.\nLe forme di terza persona (base e riflessiva) sono invece completamente regolari e mancano del VOC. Se ne riporta la declinazione per completezza.\nSistema verbale: screeve.\nIl sistema verbale del georgiano \u00e8 notevolmente complesso, specialmente se comparato a quello della maggior parte delle lingue indoeuropee. \nL'unit\u00e0 fondamentale di tale sistema \u00e8 il cosiddetto screeve (termine coniato dal linguista georgiano Ak'ak'i Shanidze, ricalcando il georgiano \"mc'k'rivi\" \"fila\"). Uno screeve corrisponde a un \"tempo\" nella grammatica italiana: si tratta di un insieme di sei forme verbali, ottenute coniugando un verbo secondo la persona (1\u00aa, 2\u00aa e 3\u00aa) e secondo il numero (singolare e plurale).\nIl motivo principale per cui si preferisce il termine \"screeve\" a quello pi\u00f9 familiare di \"tempo\" \u00e8 che, al contrario dei tempi italiani, uno screeve georgiano pu\u00f2 avere una sfumatura \"esclusivamente\" modale o aspettuale, senza alcun riferimento al momento in cui avviene l'azione. In italiano invece (e similmente in molte altre lingue europee) le sfumature modali sono sempre subordinate alla collocazione temporale dell'azione. In altre parole, non \u00e8 possibile esprimere il carattere di un'azione senza collocarla anche nel presente, nel passato o nel futuro (motivo per cui si parla di congiuntivo \"presente\", di condizionale \"passato\" e cos\u00ec via).\nIl sistema degli screeve codifica diverse caratteristiche dell'azione (ma, in genere, un singolo screeve non le esprime tutte contemporaneamente): tempo, aspetto, modo, evidenzialit\u00e0.\nRipartizione in serie e descrizione.\nGli screeve, undici in totale, vengono solitamente raggruppati in tre serie.\nLa prima \u00e8 composta da due \"sottoserie\", quella del presente e quella futuro. La seconda \u00e8 nota come serie aoristica (o serie dell'aoristo), la terza invece come serie perfettiva (o serie del perfetto).\nLa tabella seguente illustra questa ripartizione, evidenziando anche se il significato prevalente \u00e8 temporale (con l'opposizione fra passato e non-passato) o modale.\n(* Esiste un altro screeve modale nella serie del perfetto, il \"congiuntivo perfetto\", molto raro nel georgiano contemporaneo. Al suo posto si usa solitamente il piuccheperfetto.) \nIl presente viene usato per esprimere un evento che si svolge nel momento in cui si sta parlando o che avviene abitualmente. Corrisponde sia al presente italiano, sia alla costruzione \"stare + gerundio\". Ad esempio, \"ts'ers\" \"scrive\", \"sta scrivendo\".\nIl futuro esprime un'azione che avverr\u00e0 nel futuro e corrisponde grossomodo al futuro semplice italiano. Ad esempio, \"dats'ers\" \"scriver\u00e0\".\nL'imperfetto viene utilizzato per esprimere un'azione incompleta o continua nel passato. Pu\u00f2 anche indicare un'azione passata abituale, con il significato di \"essere solito\". Ad esempio, \"ts'erda\" \"scriveva\" oppure \"era solito scrivere\".\nIl condizionale viene impiegato principalmente nelle apodosi dei periodi ipotetici, esattamente come in italiano. Insieme all'avverbio \"kholme\" pu\u00f2 anche indicare un'azione al passato che avveniva \"di regola\", \"di solito, ma non sempre\".\nIl congiuntivo presente e il congiuntivo futuro vengono usati nelle protasi dei periodi ipotetici per esprimere condizioni improbabili o irrealizzabili rispettivamente nel presente e nel futuro. \nL'aoristo viene usato per indicare un'azione che ha avuto luogo nel passato, con l'attenzione solitamente rivolta all'azione in s\u00e9 e non alla sua durata. In ci\u00f2 si contrappone all'imperfetto, che indica invece un'azione \"continuata\" nel passato. Ad esempio, \"dats'era\" \"scrisse\". Le seconde persone dell'aoristo sono usate anche come imperativi. Ad esempio, \"dats'ere!\" \"scrivi!\" (ma anche \"scrivesti\").\nL'ottativo adempie a svariate funzioni. Si pu\u00f2 trovare:\nIl perfetto \u00e8 lo screeve in cui interviene la categoria dell'evidenzialit\u00e0 dell'azione. Generalmente infatti indica un'azione passata a cui il parlante \"non ha assistito\", ma che deduce da indizi indiretti; in questo senso \u00e8 spesso accompagnato dall'avverbio \"turme\" \"apparentemente\", \"sembrerebbe che\".\nPu\u00f2 anche indicare che un'azione nel passato non \u00e8 stata eseguita (in ci\u00f2 \u00e8 accompagnato dall'avverbio negativo \"ar\" \"non\").\nIl piuccheperfetto viene spesso usato dopo verbi indicanti desiderio, intenzione, necessit\u00e0 o possibilit\u00e0, quando questi siano \"al passato\", cio\u00e8 all'imperfetto, condizionale o aoristo. Pi\u00f9 in generale, sostituisce l'ottativo in tutte le subordinate che dipendono da una principale con un tempo passato (una specie di consecutio temporum). Al contrario di quello che suggerisce il nome, di solito \"non\" viene usato per indicare un'azione accaduta prima di un altro evento. Per l'anteriorit\u00e0 nel passato il georgiano usa solitamente l'aoristo o il perfetto, spesso accompagnati dall'avverbio \"uk've\" \"gi\u00e0\".\nIl congiuntivo perfetto \u00e8 ormai obsoleto. \u00c8 usato soprattutto per esprimere auguri o nei brindisi. Ad esempio, \"mravali brts'q'invale leksi dagets'eros\" \"possa tu aver scritto molte brillanti poesie\".\nLa categoria dell'aspetto.\nIn molti casi l'opposizione fra gli screeve presente e futuro non \u00e8 solo temporale, ma anche aspettuale. In particolare il tema del presente denota un'attivit\u00e0 in corso, continuativa (aspetto \"imperfettivo\"), quello del futuro invece un'attivit\u00e0 completata (aspetto \"perfettivo\"). Questo contrasto si estende poi a tutta la I serie, con le coppie:\ndove l'elemento di sinistra \u00e8 sempre imperfettivo e quello di destra perfettivo.\nQuanto appena detto \u00e8 valido soprattutto per i verbi di 1\u00aa e 2\u00aa classe. D'altra parte, proprio in queste due classi le forme sulla destra differiscono dalle corrispettive forme sulla sinistra (unicamente) per l'aggiunta di un preverbo. Esso pu\u00f2 quindi essere considerato la marca aspettuale perfettiva. \nDa questo punto di vista, il georgiano \u00e8 estremamente simile al russo e pi\u00f9 in generale alle lingue slave.\nSistema verbale: classi.\nLa seconda categoria fondamentale nel sistema verbale georgiano \u00e8 quella di classe (corrispondente grossomodo alla \"coniugazione\" italiana). I verbi sono ripartiti in quattro classi:\nLe quattro classi hanno tuttavia anche dei nomi tradizionali, che sono: \"verbi transitivi\" per la 1\u00aa classe, \"verbi intransitivi\" per la 2\u00aa, \"verbi mediani\" per la 3\u00aa e \"verbi indiretti\" per la 4\u00aa.\nLe diciture tradizionali \"transitivi\" e \"intransitivi\" sono quindi da intendersi come convenzioni, visto che non tutti i verbi transitivi sono di 1\u00aa classe e non tutti i verbi intransitivi sono di 2\u00aa classe.\nCiascun verbo viene assegnato a una specifica classe sulla base di due criteri:\nGeneralmente le modalit\u00e0 impiegate sono le seguenti:\nCiascuna classe ha poi delle caratteristiche \"semantiche\" prevalenti, che saranno descritte in seguito.\nEsistono numerosi verbi irregolari, che spesso non si conformano alle modalit\u00e0 della tabella; a questi viene comunque assegnata la classe pi\u00f9 simile.\nIn quanto segue, per semplicit\u00e0 di consultazione, le voci verbali verrano riportate sempre al \"presente\", in questo modo:\nIl significato di ciascuna voce sar\u00e0 indicato con la forma del verbo italiano corrispondente.\nVerbi di 1\u00aa classe (transitivi).\nI verbi di 1\u00aa classe sono generalmente transitivi e hanno quindi sempre un soggetto e un oggetto diretto; talvolta possono avere anche un oggetto \"indiretto\" (portando cos\u00ec a tre il numero dei possibili argomenti). \nLa scelta dei casi impiegati per marcare i vari argomenti \u00e8 determinata dalla serie di appartenenza di ciascuno screeve, come mostra la seguente tabella.\nSi osservi come, nella serie del perfetto, i ruoli del nominativo e del dativo siano invertiti rispetto a quelli nella serie del presente/futuro. Questo fenomeno si chiama, appunto, \"inversione\".\nQuesta classe include, tra gli altri:\nVerbi di 2\u00aa classe (intransitivi).\nI verbi di 2\u00aa classe sono solitamente intransitivi e non possono quindi mai prendere un oggetto diretto. Possono tuttavia prenderne uno indiretto.\nIn questo caso la sintassi dei casi \u00e8 sempre la stessa per tutti gli screeve (in particolare, non si verifica inversione nella serie del perfetto):\nLa maggior parte dei verbi di questa classe indicano un'attivit\u00e0 intransitiva, tale per cui il soggetto non compie attivamente l'azione n\u00e9 la controlla (ad esempio \"k'vdeba\" \"muore\", \"khdeba\" \"succede\").\nMolti verbi di 2\u00aa classe hanno un corrispondente transitivo nella 1\u00aa classe con la stessa radice. Per formare la versione di 2\u00aa classe esistono due modalit\u00e0 molto produttive a livello morfologico:\nA livello semantico invece le famiglie pi\u00f9 rappresentative di questa classe sono le seguenti:\nVerbi di 3\u00aa classe (mediani).\nI verbi di 3\u00aa classe sono per la maggior parte intransitivi. Si differenziano tuttavia da quelli della 2\u00aa classe in almeno due modi:\nTra le famiglie pi\u00f9 rappresentative si trovano:\nVerbi di 4\u00aa classe (indiretti).\nI verbi di 4\u00aa classe sono sia transitivi sia intransitivi. Si tratta per la maggior parte di \"verba sentiendi\", ossia di verbi che veicolano il significato di emozioni o sensazioni percepite dal soggetto.\nLa caratteristica pi\u00f9 vistosa dei verbi indiretti \u00e8 che estendono il fenomeno dell'inversione a \"tutte\" le serie: il soggetto logico va sempre al dativo, mentre l'oggetto logico va al nominativo. Lo schema dei casi \u00e8 dunque:\nL'inversione nei verbi di sentimento non \u00e8 estranea ad altre lingue europee. Si verifica talvolta anche in italiano, ad esempio con il verbo \"piacere\": l'oggetto logico, ossia la cosa che piace, diventa il soggetto grammaticale, mentre la persona che prova piacere viene espressa da un complemento di termine (\"qualcosa\" piace \"a qualcuno\"). \nLa 4\u00aa classe comprende verbi di uso comunissimo come \"minda\" \"voglio\", \"makvs/mq'avs\" \"ho\", \"menat'reba\" \"invidio\".\nTra i verbi indiretti si fanno talvolta rientrare anche i cosiddetti \"verbi stativi\" (o \"passivi di stato\"), derivati da altre radici e impiegati per indicare uno stato del soggetto. Ad esempio, da \"k'idebs\" \"appende\" (verbo di 1\u00aa classe) si pu\u00f2 formare lo stativo \"hk'idia\" \"\u00e8 appeso\". \nVerbi irregolari.\nCi sono numerosi verbi irregolari nel georgiano, la maggior parte dei quali impiega il sistema di coniugazione della 2\u00aa classe, almeno in qualche screeve. Talvolta i verbi irregolari sono suppletivi, ossia usano radici diverse per differenti screeve. \nFra gli irregolari di uso pi\u00f9 comune si trovano \"var\" \"sono\", \"movdivar\" \"vengo\", \"ambobs\" \"dice\".\nAltri aspetti del sistema verbale.\nForme indefinite.\nOltre al sistema degli screeve descritto in precedenza, il georgiano possiede anche alcune forme verbali indefinite (corrispondenti grossomodo ai \"modi indefiniti\" della grammatica italiana).\nEsse sono:\nIl masdar \u00e8 una forma pi\u00f9 marcatamente \"nominale\" rispetto all'infinito italiano. Infatti non pu\u00f2 prendere n\u00e9 un soggetto n\u00e9 un oggetto, ma al pi\u00f9 una specificazione di questi tramite il caso GEN. Ad esempio, da \"ts'ers\" \"scrive\" si ricava l'infinito \"ts'era\" \"scrivere\", \"scrittura\". Una forma come \"scrivere il libro\" non ha per\u00f2 corrispondente in georgiano; si dir\u00e0 semmai \"ts'ignis ts'era\" \"la scrittura del libro\".\nImperativo.\nNon esiste uno screeve apposito per denotare l\"'imperativo\". Vengono invece usati:\nPer gli imperativi negativi esistono due possibilit\u00e0: una forma piu educata, con \"nu\" + pres./fut., e una forma pi\u00f9 brusca, con \"ar\" + ottativo. Sia \"ar\" che \"nu\" sono particelle traducibili con \"non\".\nVerbi servili.\nPer esprimere sfumature modali il georgiano si serve anche di alcuni verbi servili.\nLa nozione di volere \u00e8 espressa dal verbo di 4\u00aa classe \"minda\" \"voglio\". Esso pu\u00f2 essere seguito dal \"masdar\" o dall'ottativo. Al passato, pu\u00f2 essere espressa anche da \"ar\" seguito dall'aoristo.\nLa nozione di potere \u00e8 espressa da varie costruzioni:\nLa nozione di dovere \u00e8 espressa dalla forma invariabile \"unda\" \"bisogna\", \"\u00e8 necessario\" (omografa a \"unda\" \"vuole\", III sing. di \"minda\", ma di significato evidentemente diverso). Questa \u00e8 seguita:\nAllineamento morfosintattico.\nNella sezione sulle \u00e8 stato descritto, classe per classe, l'uso dei casi nucleari per esprimere il soggetto, l'oggetto e l'oggetto indiretto.\nMettendo insieme tutti gli schemi si ottiene la seguente tabella:\nSi tratta di un quadro molto complicato, che rende problematico stabilire quale sia l'effettivo allineamento morfosintattico della lingua. Gli elementi anomali sono almeno due:\nSe si esclude la seconda di queste anomalie (ossia se si esclude la serie dell'aoristo), la sintassi georgiana e la concordanza verbale sono fondamentalmente quelle di una lingua nominativo-accusativa; vale a dire, il soggetto di un verbo intransitivo e il soggetto di un verbo transitivo sono marcati con lo stesso caso, il nominativo.\nL'allineamento nominativo-accusativo \u00e8 il pi\u00f9 comune nelle lingue del mondo ed \u00e8 quello impiegato da tutte le lingue indoeuropee occidentali (tra cui anche l'italiano). Tuttavia, proprio a causa delle concordanze della serie dell'aoristo, il georgiano \"non\" pu\u00f2 essere considerato una lingua interamente nominativo-accusativa.\nIl secondo tipo pi\u00f9 comune di allineamento \u00e8 quello ergativo-assolutivo. Qua il \"soggetto\" di un verbo intransitivo \u00e8 marcato con lo stesso caso dell\"'oggetto\" di un verbo transitivo; tale caso \u00e8 chiamato \"assolutivo\". Il soggetto di un verbo transitivo, invece, viene marcato con il cosiddetto caso \"ergativo\".\nQuando in una lingua vengono impiegati sia l'allineamento nominativo-accusativo sia quello ergativo-assolutivo, si usa dire che manifesta ergativit\u00e0 scissa.\nIl problema \u00e8 adesso cercare di capire se, \"limitatamente alla serie dell'aoristo\", il georgiano si comporti come una lingua ergativo-assolutiva. In tal caso risulterebbe una lingua a ergativit\u00e0 scissa, in cui si oppongono un sistema nominativo-assolutivo nella serie del pres./fut. e del perf. e un sistema ergativo-assolutivo nella serie dell'aor.\nLimitando l'analisi alle prime due classi verbali e studiando le marche del soggetto e dell'oggetto, si ritrova in effetti esattamente il modello descritto in precedenza, con NOM impiegato come caso \"assolutivo\" e ERG impiegato come caso \"ergativo\".\nTuttavia, non appena si cerchi di includere anche le altre classi verbali, si incorre in una terza, decisiva anomalia: i verbi della 3\u00aa classe, pur essendo intransitivi, usano lo schema di concordanze che dovrebbe essere proprio \"solo\" dei verbi transitivi. Per rendere conto di questo fatto ci sono due possibilit\u00e0:\nL'allineamento attivo prevede che i verbi intransitivi vengano suddivisi in due classi: in una marcano il soggetto con lo stesso caso del soggetto dei transitivi; nell'altra, con lo stesso caso dell'oggetto dei transitivi.\nLa divisione \u00e8 di solito basata su criteri semantici, in particolare sull'intensit\u00e0 con cui l'azione pu\u00f2 essere controllata dal soggetto. Gli intransitivi del primo tipo tendono ad esprimere un'azione dove il soggetto \u00e8 un esecutore attivo o intenzionale (marcato con un caso \"agentivo\"); quelli del secondo, invece, hanno un soggetto pi\u00f9 passivo, che non provoca l'azione o addirittura la subisce (marcato con un caso \"pazientivo\").\nQuesta distinzione \"semantica\" \u00e8, in effetti, esattamente quella del georgiano: i verbi di 3\u00aa classe sono intransitivi del primo tipo, quelli di 2\u00aa sono intransitivi del secondo tipo. La differenza fra le due classi diventa rilevante anche sul piano \"morfologico\" proprio nella serie dell'aoristo e si ha, coerentemente, che ERG funziona da caso agentivo, NOM da caso pazientivo.\nRicapitolando:\nSintassi.\nOrdine delle parole.\nL'ordine delle parole nel georgiano \u00e8 piuttosto libero, come \u00e8 naturale che sia in una lingua che impiega marcatori del caso (nonch\u00e9 un ampio sistema di marcatori personali nel verbo). In altre parole, nessuna permutazione degli elementi della frase \u00e8 agrammaticale.\nLa tipologia sintattica \u00e8 soggetto-oggetto-verbo (SOV); tuttavia, anche l'ordine soggetto-verbo-oggetto (SVO) \u00e8 percepito come neutro. Per la precisione, indicando con O\u2081 l'oggetto diretto e con O\u2082 l'oggetto indiretto, SOV corrisponde a SO\u2082O\u2081V e SVO corrisponde a SVO\u2081O\u2082.\nAd esempio:\nSi pu\u00f2 per\u00f2 dire anche:\nA livello pragmatico, \u00e8 stato osservato che il georgiano tende a porre il rema subito prima del verbo e il tema prima del rema. In altre parole, nell'ordine SOV il rema \u00e8 l'oggetto, in SVO il rema \u00e8 il soggetto.\nIl georgiano \u00e8 inoltre una lingua cosiddetta a soggetto nullo (in inglese \"pro-drop\"). Ci\u00f2 significa che gli argomenti pronominali sia del soggetto che dell'oggetto sono facoltativi. In particolare questi vengono sempre omessi, eccetto che per motivi enfatici o per risolvere una forma ambigua. Ci\u00f2 \u00e8 reso possibile proprio dal fatto che il verbo codifica sempre l'informazione rispetto ai due argomenti del soggetto e dell'oggetto (talvolta la codifica anche rispetto all'oggetto indiretto, portando gli argomenti a \"tre\", come \u00e8 stato osservato).\nRamificazione a sinistra.\nIl georgiano \u00e8 una lingua che \"ramifica a sinistra\" (diversamente dall'italiano). Ci\u00f2 significa che in generale i modificatori di una parola vengono espressi \"prima\" della parola modificata. \nQuesta tendenza \u00e8 trasversale a tutte le categorie grammaticali: gli aggettivi precedono i sostantivi, i possessori precedono le cose possedute, l'oggetto (spesso) precede il verbo e si utilizzano posposizioni anzich\u00e9 preposizioni.\nPer evidenziare questa tendenza, ecco un esempio che fa un ampio uso di complementi di specificazione:\n\u00c8 molto frequente, inoltre, che al posto di una proposizione relativa si utilizzi un participio concordato nel caso con il sostantivo a cui si riferisce. Anche in questo caso il participio \"precede\" il sostantivo a cui si riferisce. Ad esempio:\nNegazione.\nEsistono tre avverbi di negazione nel georgiano: \nA ciascuna di queste particelle pu\u00f2 essere aggiunto il suffisso \"-ghar\", che d\u00e0 le forme \"aghar\", \"veghar\" e \"nughar\" rispettivamente e aggiunge il significato di \"non pi\u00f9\", \"ormai non pi\u00f9\". Ad esempio:\nDomande.\nDomande chiuse.\nUn'espressione viene connotata come una domanda chiusa (ossia una domanda da cui ci si aspetta solo \"s\u00ec\" o \"no\" come risposta) soltanto a livello prosodico, cio\u00e8 alterando l'intonazione. Ci\u00f2 avviene tramite l'innalzamento del tono della voce alla fine della frase. Per esempio:\nLa seconda frase si differenzia dalla prima per un innalzamento del tono sull'ultima sillaba di \"mokhval\".\nLa parola \"no\" si pu\u00f2 tradurre con \"ara\", corrispondente alla particella \"ar\", o con \"vera\" \"no (non posso)\", corrispondente alla particella \"ver\".\nPer dire \"s\u00ec\" si possono usare tre particelle diverse: \"diakh\", \"k'i\" oppure \"ho\", in ordine dalla pi\u00f9 alla meno formale.\nDomande chiuse retoriche.\nNelle domande chiuse retoriche viene impiegata la particella \"khom\", che indica l'esistenza di una \"risposta attesa\"; essa corrisponde grossomodo all'espressione italiana \"vero?\". Vengono poi impiegati:\nAd esempio, si confrontino:\nInterrogativi.\nEsattamente come in italiano, possono funzionare da elementi interrogativi sia certi aggettivi, sia i corrispondenti pronomi sia alcuni avverbi.\nTra i pronomi interrogativi pi\u00f9 usati ci sono:\nLa forma \"ra\" pu\u00f2 funzionare anche da aggettivo, nel senso di \"quale\". Altri aggettivi interrogativi molto usati sono:\nGli avverbi interrogativi pi\u00f9 comuni sono:\nParticelle.\nOltre alla gi\u00e0 citata \"khom\", il georgiano impiega un ampio sistema di particelle per aggiungere sfumature particolari alla frase.\nTra queste, si impiega \"tu\" per rendere una domanda pi\u00f9 garbata. La particella \"tu\" ha molti significati nel georgiano (viene impiegata anche come congiunzione per introdurre una subordinata condizionale, come spiegato nella sezione successiva); in questo contesto essa non pu\u00f2 essere tradotta esattamente in italiano. Si confrontino:\nPeriodi ipotetici.\nIl georgiano forma i periodi ipotetici in due modi, a seconda che la condizione sia percepita come \"reale\" (vale a dire possibile o non ipotetica) oppure \"irreale\" (vale a dire impossibile o puramente ipotetica). Nel primo caso impiega la congiunzione \"tu\", nel secondo \"rom\" (entrambe traducibili come \"se\")."}
{"id": "2585282", "revid": "767487", "url": "https://it.wikipedia.org/wiki?curid=2585282", "title": "Tuori", "text": "Tuori \u00e8 una frazione del comune di Civitella in Val di Chiana, in provincia di Arezzo.\nIl paese \u00e8 situato in collina in posizione dominante rispetto alla Val di Chiana settentrionale. Nel passato \u00e8 stato un presidio militare della citt\u00e0 di Arezzo. \nDelle fortificazioni dell'epoca rimangono i resti del vecchio castello (Cassero), costruito nel XIV sec.\nLa chiesa, di origine duecentesca, \u00e8 intitolata ai SS. Giorgio e Luca."}
{"id": "2585290", "revid": "726455", "url": "https://it.wikipedia.org/wiki?curid=2585290", "title": "Alexander Kanoldt", "text": "Assieme a Wassily Kandinsky, Alexej von Jawlensky, Gabriele M\u00fcnter, Marianne von Werefkin ed altri fond\u00f2 nel 1909 a Monaco la Neue K\u00fcnstlervereinigung M\u00fcnchen. Kanoldt ed Erbsl\u00f6h non accetteranno l'astrattismo di Kandinky, e saranno la causa della fondazione da parte di Kandinsky e Mark di un movimento denominato Il cavaliere azzurro, distaccato dalla Neue K\u00fcnstlervereiningung M\u00fcnchen.\nTra le due guerre, Kanoldt seguir\u00e0 la corrente della Nuova oggettivit\u00e0 Neue sachlichkeit. Far\u00e0 una serie di nature morte.\nKanoldt divenne membro del Partito Nazionalsocialista Tedesco dei Lavoratori, ma nonostante questo la sua pittura viene bollata come arte degenerata dai funzionari nazisti e sequestrata nel 1938. Perde la sua cattedra all'accademia di Berlino."}
{"id": "2585292", "revid": "84184", "url": "https://it.wikipedia.org/wiki?curid=2585292", "title": "Gabriele M\u00fcnter", "text": "Compagna di Vasilij Vasil'evi\u010d Kandinskij, fond\u00f2 con lui, Franz Marc e altri il movimento artistico espressionista \"Der Blaue Reiter (Il cavaliere azzurro)\".\nPrimi anni.\nGabriele M\u00fcnter era nata a Berlino da una famiglia dell'alta borghesia. A dispetto dei tempi, i suoi genitori incoraggiarono il suo desiderio di intraprendere la carriera artistica. Cominci\u00f2 a disegnare da piccola e crescendo prese lezioni private e frequent\u00f2 la Scuola artistica femminile, dal momento che non era permesso alle donne di iscriversi alle Accademie tedesche. Decise infine di continuare gli studi altrove, poich\u00e9 non trovava soddisfacente il percorso educativo. \nEntrambi i genitori morirono quando lei aveva 21 anni e la sua vita continu\u00f2 in casa senza occupazione. Nel 1898, assieme alla sorella, decise di intraprendere un viaggio in America per fare visita alla parentela. Qui rest\u00f2 per oltre due anni, viaggiando principalmente in Texas, Arkansas e Missouri. Le sorelle avevano ereditato una grande quantit\u00e0 di denaro che permetteva loro di vivere libere e indipendenti. \nIl modo in cui trascorse l\u2019infanzia e la giovinezza influenzarono notevolmente la sua successiva carriera artistica. Ebbe, infatti, una vita libera dalle convenzioni, senza restrizioni. Vivere in Europa e in America le diede un\u2019esposizione sociale che a quel tempo non era usuale tra le donne. Inizi\u00f2 a prendere lezioni presso la nuova scuola progressiva \"Phalanx\" di Monaco, dove studi\u00f2 scultura, pittura e incisione. Poco dopo l\u2019inizio dei corsi, Gabriele M\u00fcnter cominci\u00f2 ad affezionarsi al direttore della Phalanx, il pittore russo Wassily Kandinsky. Kandinsky fu il primo insegnante a prendere sul serio le capacit\u00e0 pittoriche di M\u00fcnter. Nell'estate del 1902 Kandinsky la invit\u00f2 a unirsi a lui nei suoi corsi di pittura estivi sulle Alpi. Lei accett\u00f2, e il loro rapporto divenne pi\u00f9 personale che professionale.\nL'attivit\u00e0.\nGabriele M\u00fcnter era un'artista determinata e dedita al movimento espressionista tedesco. Teneva un diario e documentava i suoi viaggi con una macchina fotografica di ultima generazione. Frequentava molti dei pi\u00f9 famosi artisti del tempo. In uno dei suoi diari, dichiarava di voler imparare dagli artisti dell'avanguardia in Francia. Nel 1907 aveva riempito oltre 450 pagine di quaderni di schizzi ed eseguito un certo numero di stampe al linoleum durante lo studio dell'opera di Gauguin. A volte dipingeva con la spatola. A Parigi, inizi\u00f2 a perfezionare la sua tecnica xilografica, che divenne pi\u00f9 veloce e accurata. Le sue opere rimasero figurative. \nNel 1909 inizi\u00f2 a usare il vetro come nuovo supporto, similmente a quanto avevano fatto Kandinsky, Franz Marc, August Macke e Heinrich Campendonk. Ma Gabriele M\u00fcnter fu la prima a riscoprire realmente le pratiche tradizionali che questo tipo di lavorazione aveva da offrire. Ben presto M\u00fcnter e Kandinsky, insieme con gli altri artisti, iniziarono a dipingere le loro opere su vetro dopo aver scoperto e imparato la tecnica bavarese e boema del \"Hinterglasmalerei\" che consiste essenzialmente nel dipingere il vetro sul retro. Fu uno dei passi del percorso verso l'arte primitiva intrapreso dal gruppo \"Der Blaue Reiter\". Questo tipo di arte pu\u00f2 essere osservato in molti luoghi in Europa agli inizi del XX secolo. M\u00fcnter amava Kandinsky e lavor\u00f2 duramente per far conoscere al pubblico lui e i suoi dipinti.\nLa relazione professionale e personale tra Kandinsky e M\u00fcnter dur\u00f2 per circa dodici anni, tra il 1902 e il 1914 Durante questo tempo il loro rapporto influenz\u00f2 l'arte di Gabriele M\u00fcnter. Kandinsky manteneva la relazione con lei mentre era sposato. Insieme trascorsero molto tempo in viaggio attraverso l'Europa tra cui Paesi Bassi, Italia e Francia, cos\u00ec come in Nord Africa. In questa occasione incontrarono Rousseau e Matisse. I due si innamorarono della piccola citt\u00e0 mercantile di Murnau nel sud della Baviera. In seguito Gabriele M\u00fcnter acquist\u00f2 una casa a Murnau e vi trascorse gran parte della vita. La M\u00fcnter esegu\u00ec il dipinto \"Kandinsky e Erma Bossi a tavola\", dipinto che ebbe molti disegni preparatori e che riproduce un angolo dell'abitazione. La M\u00fcnter e Kandinsky contribuirono a creare il gruppo di avanguardia chiamato \"Associazione dei nuovi artisti di Monaco\" (\"Neue K\u00fcnstlervereinigung M\u00fcnchen\"), a cui partecip\u00f2 anche Erma Bossi. Gabriele M\u00fcnter contribu\u00ec a una serie delle pi\u00f9 significative mostre d'avanguardia in Germania fino alla Prima guerra mondiale\nNel 1911 M\u00fcnter, Kandinsky e Franz Marc fondarono il gruppo espressionista conosciuto come \"Der Blaue Reiter\". Nell'ambito del gruppo vi erano differenti approcci artistici e intenti; tuttavia gli artisti condividevano un comune desiderio di esprimere verit\u00e0 spirituali tramite l'arte. Essi difendevano l'arte moderna, la connessione tra l'arte visiva e la musica, le associazioni spirituali e simboliche del colore e un approccio intuitivo e spontaneo alla pittura nel suo movimento verso l'astrazione.\nGabriele M\u00fcnter faceva parte di un piccolo sottogruppo di artisti attivi nel trasformare la pittura tardo impressionista, neo-impressionista e Jugendstil (o Art Nouveau) nell'arte pi\u00f9 radicale, non naturalistica ora identificata come Espressionismo. Nella fase iniziale, M\u00fcnter aveva sviluppato un grande interesse per i paesaggi. Le sue pitture di paesaggio impiegano una radicale semplicit\u00e0 in stile Jugendstil e un simbolismo suggestivo con colori dolcemente tenui, spazi pittorici e forme appiattite. Le piaceva esplorare il mondo dei bambini; con stampe colorate di bambini e giocattoli, M\u00fcnter mostra la precisione e la semplicit\u00e0 della forma nel suo rifiuto del contenuto simbolico.\nA partire dal 1908 le sue opere subirono un cambiamento. Fortemente influenzata da Matisse e dal fauvismo, da Gauguin e van Gogh, il suo lavoro divenne pi\u00f9 rappresentativo e lei si rifugi\u00f2 nella piccola citt\u00e0 bavarese di Murnau, un villaggio lontano dalla industrializzazione, dal progresso e dalla tecnologia. Fu qui che dipingendo paesaggi, ella sottolineava la natura con tratti fantasiosi e in opposizione al modernismo tedesco. I suoi paesaggi sono insoliti nel loro uso di blu, verde, giallo e rosa; il colore gioca un ruolo importante nelle sue prime opere ed \u00e8 utilizzato per evocare sentimenti: pittoresco, invitante, fantasioso e ricco di fantasia. Nei paesaggi ella presenta il villaggio e la campagna come manifestazioni della vita umana; v'\u00e8 una costante interazione e coesistenza con la natura.\nNel 1911, con l'istituzione della \"Der Blaue Reiter\", il lavoro di Gabriele M\u00fcnter cambi\u00f2 stilisticamente ancora una volta. Vi fu un passaggio dal copiare la natura pi\u00f9 o meno impressionisticamente al sentirne il suo contenuto, astraendolo e disegnandone un estratto. Cresceva in lei l'interesse nel dipingere lo spirito della civilt\u00e0 moderna, la sua agitazione sociale e politica e la sua gravitazione verso il materialismo e l'alienazione. Osservava che le immagini sono tutti momenti della vita: esperienze visive istantanee, generalmente rapide e spontanee; i suoi dipinti hanno ciascuno la propria identit\u00e0, la propria forma e la propria funzione.\nPer Gabriele M\u00fcnter l'uso del colore esprimeva queste idee. Gli espressionisti tedeschi si spostarono verso l'arte primitiva come modello di astrazione (o arte non-rappresentativa, non accademica, non-borghese). L'artista tedesco cercava non l'armonia di aspetto esteriore, ma il mistero nascosto dietro la forma esterna. Lui (o lei) era interessato all'anima delle cose, volendola porre a nudo.\nUltimi anni.\nAlla fine della loro relazione molti dei quadri di Kandinsky tornarono all'autore, tuttavia Gabriele M\u00fcnter ne conserv\u00f2 un certo numero in un deposito per molti anni. Quando in Europa inizi\u00f2 a salire la tensione, e con essa la condanna dei movimenti modernisti, tutte le sue opere d'arte assieme a quelle di Kandinsky e degli altri membri del \"Der Blaue Reiter\" furono portate e nascoste nella sua casa dove lei le conserv\u00f2 accuratamente per tutto il periodo bellico, nonostante i suoi problemi finanziari. Le opere non furono mai scoperte nonostante le numerose perquisizioni. In occasione del suo ottantesimo compleanno, Gabriele M\u00fcnter ha donato la sua intera collezione, che consisteva in oltre 80 dipinti a olio e 330 disegni, alla St\u00e4dtische Galerie im Lenbachhaus di Monaco di Baviera.\nDopo la fine della relazione con Kandinsky, Gabriele M\u00fcnter ebbe un periodo di inattivit\u00e0 artistica. Ricominci\u00f2 a dipingere nuovamente alla fine del 1920, dopo il ritorno in Germania assieme a Johannes Eichner. \nNel 1956 ricevette alcuni riconoscimenti quali il Perio della cultura della Citt\u00e0 di Monaco. Le sue opere furono esposte per la prima volta negli Stati Uniti d'America negli anni '60. Gabrielle M\u00fcnter trascorse il resto della vita a Murnau, viaggiando avanti e indietro da Monaco. Mor\u00ec nella casa di Murnau nel 1962.\nStile.\nGabriele M\u00fcnter \u00e8 conosciuta principalmente per i suoi paesaggi, molti dei quali dipinti a Murnau. La sua composizione e le forme sono molto appiattite e i colori sono tenui e suggestivi. Agli inizi del 1900 il suo stile inizia a cambiare a causa della influenza di Matisse e del Fauvismo, di Gauguin e van Gogh. I suoi quadri divengono pi\u00f9 rappresentativi. Il colore gioca un ruolo importante nel suo lavoro. Scopre l'importanza che le figure siano astratte come il resto dell'opera. Usa una serie di blu, verdi, gialli e rosa molto insolito, ma anche se la sua tavolozza \u00e8 molto brillante, non sembra trasmettere alcuna felicit\u00e0."}
{"id": "2585299", "revid": "834", "url": "https://it.wikipedia.org/wiki?curid=2585299", "title": "Translucence / Drift Music", "text": ""}
{"id": "2585301", "revid": "1719883", "url": "https://it.wikipedia.org/wiki?curid=2585301", "title": "Sophia (esoterismo)", "text": ""}
{"id": "2585303", "revid": "1573940", "url": "https://it.wikipedia.org/wiki?curid=2585303", "title": "Elephantidae", "text": "Elephantidae () \u00e8 una famiglia di mammiferi proboscidati che comprende tre specie viventi, comunemente note come elefanti: l'elefante asiatico (\"Elephas maximus\"), l'elefante africano di savana (\"Loxodonta africana\") e l'elefante africano di foresta (\"Loxodonta cyclotis\"), precedentemente considerata una sottospecie di \"L. africana\".\nVivono normalmente fino a 70 anni, ma l'elefante pi\u00f9 longevo di cui si ha notizia ha raggiunto gli 82 anni.\nCaratteristiche.\nSono animali di grandi dimensioni, con occhi relativamente piccoli e grandi orecchie mobili. Sono dotati di due zanne prominenti in avorio e di una proboscide, derivata dalla fusione di naso e labbro superiore: un organo molto versatile, prensile, dotato di numerose terminazioni nervose.\nGli elefanti hanno un udito e un olfatto molto sviluppati, che compensano una vista piuttosto debole.\nLa gestazione dura circa 21 mesi; viene partorito un piccolo che alla nascita pesa circa 120\u00a0kg. I parti gemellari sono molto rari e interessano meno del 2% delle nascite.\nGli elefanti sono erbivori e si nutrono principalmente di fogliame degli alberi. Necessitano di grandi quantit\u00e0 di cibo, e il loro passaggio ha un effetto devastante sulla vegetazione; di conseguenza, tendono a spostarsi in continuazione. Prima dell'avvento dell'uomo, che ne ha limitato fortemente la circolazione sul territorio, erano certamente una specie meno stanziale di quanto non appaia oggi.\nA partire dalla maturit\u00e0 superiore, gli elefanti rivelano un carattere irrequieto, che non raramente pu\u00f2 portare a episodi di aggressivit\u00e0, anche nei confronti dell'uomo. La fase di massima eccitazione dei maschi, in cui sono pi\u00f9 pericolosi, viene chiamata \"musth\" (o \"must\"), ed \u00e8 ben nota ai gestori di circhi o zoo. Essi non sono monogami: di solito, il maschio vive con la femmina per un periodo piuttosto lungo, anche anni, per poi cambiare compagna. La struttura sociale \u00e8 complessa, organizzata in gruppi di femmine imparentate tra loro e facenti capo a una matriarca. A margine del gruppo principale vi sono gruppi pi\u00f9 piccoli di maschi che, nel periodo del \"musth\", combattono tra loro per scegliere la gerarchia di accoppiamento.\nGli elefanti sono dotati di una proverbiale memoria. Individui addomesticati hanno mostrato di poter riconoscere una persona anche a distanza di anni.\nAnatomia.\nOltre alle zanne, l'elefante ha altri 4 enormi denti (molari). L'intestino \u00e8 eccezionalmente lungo (nelle specie africane misura mediamente 37 metri) e predisposto alla digestione di qualsiasi tipo di vegetale. Il cervello dell'elefante \u00e8 quattro volte pi\u00f9 grosso di quello di un uomo (in proporzione per\u00f2 \u00e8 pi\u00f9 piccolo, perch\u00e9 un elefante pesa circa 100 volte pi\u00f9 di un essere umano).\nNonostante la somiglianza esteriore, gli elefanti africani e asiatici presentano alcune importanti differenze sul piano anatomico. Lo scheletro dell'elefante africano ha 21 paia di costole e 26 vertebre caudali, mentre l'elefante asiatico ne ha rispettivamente 19 e 33. Nel primo il cranio \u00e8 appiattito sulla fronte, nel secondo molto incurvato. \nNell'elefante asiatico le zanne, presenti solamente nei maschi, sono pi\u00f9 corte di quelle dell'elefante africano.\nAltra visibile differenza tra l'elefante africano e l'elefante asiatico \u00e8 la dimensione delle orecchie: il primo ha i padiglioni auricolari molto pi\u00f9 grandi (183\u00a0cm lunghezza e 114\u00a0cm di larghezza) rispetto a quelli del secondo (60\u00a0cm di lunghezza e 30\u00a0cm di larghezza).\nAltre specie.\nUna quarta specie di elefante, l'elefante nordafricano (\"Loxodonta pharaoensis\"), si \u00e8 estinta in tempi recenti (I o II secolo); a questa specie alcuni dicono appartenessero gli elefanti da guerra di Annibale anche se i pi\u00f9 propendono per una loro provenienza asiatica (come quelli usati dai persiani e dai re dell'Epiro). Una quinta specie estinta, l'elefante pigmeo (\"Loxodonta pumilio\"), di cui si \u00e8 ipotizzata l'esistenza sulla base di ritrovamenti di ossa nel bacino del Congo, \u00e8 controversa: secondo alcuni paleontologi potrebbe infatti trattarsi di elefanti africani delle foreste le cui dimensioni ridotte sarebbero da attribuirsi a condizioni ambientali.\nEvoluzione.\nLa storia evolutiva della famiglia \u00e8 quanto mai complessa ed intricata, come tutto l'ordine Proboscidea del resto, e soggetta a totale rimescolamento e riformulazione ogni volta che viene scoperta una nuova specie fossile.\nLo schema iniziale elaborato agli inizi del secolo scorso vedeva semplicemente gli elefanti come derivati dai Mammuth i quali, a loro volta, erano derivati dai Mastodonti. Con il procedere dei ritrovamenti fossili vennero poi interpretati come antenati degli elefanti gli Stegodonti asiatici. Quando ci si accorse che le due specie erano contemporanee e non potevano quindi essere l'una l'antenata dell'altra si lasci\u00f2 la questione in sospeso ipotizzando per la famiglia Elephantidae una evoluzione indipendente separata dal resto dell'ordine dei Proboscidati, con forme tutte ancora da scoprire, e risalente addirittura al Moeritherium, vissuto 40 milioni di anni prima nell'Oligocene dell'Egitto.\nGli Stegodonti.\nNella seconda met\u00e0 del secolo scorso compaiono finalmente fossili di animali dalle caratteristiche intermedie fra gli elefanti ed i Gonfoteri (famiglia Gomphotheriidae) che fino ad allora erano visti solo come un ramo specializzato di Mastodonti. I resti di \"Stegolophodon\", vissuto in Africa nel Miocene, evidenziavano rispetto alle forme precedenti (in particolare \"Tetralophodon\") un numero superiore ed un allungamento dei molari con creste trasversali (dette lamelle) composte da piccole cupsidi o piccoli coni. A partire da questa specie possiamo far risalire sia gli Stegodonti asiatici (genere \"Stegodon\" con numerose specie) sia le prime forme chiaramente riconducibili agli elefanti veri e propri come \"Stegotetrabelodon\" e \"Stegodibelodon\". I due generi, vissuti in Africa e composti da limitati resti frammentati, presentano una struttura della corona dei molari con le \"spaziature\" (o depressioni) tra le creste a forma di V (tipiche degli elefanti attuali mentre negli Stegodonti sono a forma di Y) e la presenza di incisivi sulle mandibole. Vissuti alla fine del Miocene e all'inizio del Pliocene in un ambiente misto di foreste e savana, le due forme devono il loro nome, nello specifico il prefisso \"Stego-\", alla scorretta interpretazione dei primi studiosi che li ritenevano parte del gruppo degli Stegodonti.\nLo stadio successivo dell'evoluzione degli elefanti moderni \u00e8 rappresentato dal genere \"Primelephas\", vissuto in Africa alla fine del Miocene e caratterizzato da due paia di zanne dirette in avanti (anche se le inferiori erano di dimensioni nettamente inferiori rispetto alle superiori), un tronco pi\u00f9 lungo ed un maggior numero di creste nei molari. Attualmente \"Primelephas\" \u00e8 considerato l'antenato comune diretto dei Mammuth e degli elefanti moderni e la loro differenziazione \u00e8 stata calcolata a circa 5,5 milioni di anni fa.\nLa saga del Mammuth.\nEnorme diventa a questo punto la confusione generata per classificare i vari generi: fino alla fine degli anni ottanta persisteva la teoria che voleva un genere ancestrale denominato \"Archidiskodon\" progenitore di mammuth europei ed asiatici progenitori, a loro volta, del genere \"Elephas\". \"Archidiskodon\" era visto anche come antenato degli elefanti africani passando per\u00f2 prima da un successivo genere \"Palaeoloxodon\" che anticipava l'attuale \"Loxodonta\".\nNuove scoperte fossili e nuove classificazioni hanno portato a far scomparire quasi totalmente l'esistenza del genere \"Archidiskodon\" e a datare a 4,8 milioni di anni fa l'inizio della linea evolutiva del mammuth documentata dal ritrovamento in vari siti del Nordafrica di resti della specie \"Mammuthus africanavus\". A circa 4 milioni di anni fa sono datati i resti della specie \"Mammuthus subplanifrons\" ritrovata in Sudafrica e Kenya e che in molti vedono come semplice sottospecie della precedente. \u00c8 a partire da questo periodo che i Mammuth iniziano a migrare e a raggiungere l'Asia e l'Europa.\nLa prima comparsa in Italia di rappresentanti del genere \"Mammuthus\" \u00e8 datata a 2,6 milioni di anni fa nel medio Villafranchiano (inizio del Pleistocene) con una specie, ancora poco conosciuta e studiata, denominata (momentaneamente) \"Archidiskodon gromovi\". Altrove fa la comparsa 1,7 milioni di anni fa la specie \"Mammuthus meridionalis\" che si diffonde rapidamente in tutto il continente euroasiatico e raggiunge il Nordamerica attraversando l'allora esposto stretto di Bering.\nQuesta specie presentava delle zanne molto caratteristiche: presso la base divergevano e si dirigevano verso il basso poi, con una curvatura ad S, si rivolgevano all'interno. Il dorso aveva un andamento quasi orizzontale e rettilineo, il cranio era pi\u00f9 corto delle specie precedenti. 700.000 anni fa il clima sub\u00ec un forte raffreddamento e le fertili savane del \"Mammuthus meridionalis\" si trasformarono in steppe congelate causandone l'estinzione. Emerge allora la nuova specie \"Mammuthus trogontherii\" (chiamato anche \"Mammuth delle steppe\") adattato ad una dieta a base di erbe coriacee e ad un clima tipici della steppa. In questa specie le zanne assumono una ricurvatura ancora pi\u00f9 marcata ed il cranio si accorcia ancora rispetto alla specie precedente.\nQuesta \u00e8 la base che porta alla comparsa del \"Mammuthus primigenius\" dapprima nella sottospecie \"fraasi\" e poi nella variante che tutti conosciamo come \"Mammuth lanoso\", l'animale tipico della megafauna dell'Era glaciale, famoso anche per gli eccezionali ritrovamenti di individui completi congelati in Siberia, oggetto soprattutto oggi di numerosi dibattiti sulle sua estinzione.\nDai rappresentanti nordamericani del \"Mammuthus meridionalis\" si evolve il gigantesco \"Mammuthus imperator\", dalle zanne lunghe 4,2 metri e con una forma quasi circolare, ed altre specie affini quali \"Mammuthus columbi\" e \"Mammuthus jeffersoni\" estinte tutte alla fine del Pleistocene cos\u00ec come la variante insulare rimpicciolita detta \"Mammuthus exilis\".\nElephas e Loxodonta.\nContemporaneo alle prime specie di Mammuth era anche la specie \"Elephas ekorensis\", arcaica iniziatrice del ramo che porta ai moderni elefanti asiatici e datata a 4,5 milioni di anni fa. \"Palaeoloxodon recki\", vissuto un milione di anni dopo, raggiunse la dimensione record di 4,5 metri di altezza, misura che non lo avrebbe fatto sfigurare se messo al fianco del famoso \"Deinotherium giganteum\". L'animale prosper\u00f2 indisturbato in Africa per 2,5 milioni di anni fino a quando non sub\u00ec la concorrenza del pi\u00f9 efficiente esponente del genere \"Loxodonta\". Il suo posto fu preso dal nuovo genere \"Elephas planifrons\" che si diffuse in Europa ed India durante il Pliocene inferiore. \nLe successive forme di \"Elephas\", derivate dalla \"planifrons\" furono inizialmente classificate come esponenti di un nuovo genere denominato \"Palaeoloxodon\", successivamente ridotto al rango di sottogenere, e di recente nuovamente elevato al rango di genere a s\u00e9 stante.\nA questa linea evolutiva appartiene \"Palaeoloxodon antiquus\", comunemente chiamato \"elefante dalle zanne dritte\", la sua variante asiatica \"Palaeoloxodon namadicus\" e le versioni nane \"Palaeoloxodon mnaidriensis\" e \"Palaeoloxodon falconeri\", emblematici casi di nanismo insulare.\nA partire da \"Elephas planifrons\" \u00e8 possibile far risalire anche una linea di elefanti asiatici che, partendo con \"Elephas hysudricus\" del Pliocene inferiore del nord dell'India e passando da altre numerose specie e sottospecie, si va a distribuire in numerose zone dell'Asia orientale quali Birmania, Giava, Borneo, Cina e Giappone.\nTutte queste forme asiatiche sono caratterizzate da depressioni delle corone dei denti molari, con creste pi\u00f9 o meno completamente intervallate di ampie valli tra loro e il cui numero per ogni dente \u00e8 sempre molto inferiore rispetto a quello degli elefanti attuali.\nAlla fine degli anni ottanta cadde anche la teoria che voleva il genere Loxodonta, di cui non si trovavano forme fossili, discendente recente del gi\u00e0 citato Palaeoloxodon: in Uganda nel 1995 vennero alla luce resti fossili di un animale classificato come \"Loxodonta adaurora\" e datato a 6-5,5 milioni di anni fa. Tale datazione porta il genere \"Loxodonta\" ad essere visto come il primo dei tre membri della famiglia Elephantidae ad essersi differenziato dal genere ancestrale \"Primelephas\".\nSia gli stegodonti che gli elefanti propriamente detti vissero anche a ridosso della linea Wallace, che separa le faune del vecchio mondo da quelle dell'Oceania. Buoni nuotatori in realt\u00e0 sono stati capaci di incursioni anche appena oltre questa linea approfittando anche della riduzione generale dei mari durante le varie glaciazioni ed in particolare durante i picchi glaciali (anche 130\u2013150 m).\nSi specula anche di intrusioni pi\u00f9 consistenti di quelle a Flores, Timor e Celbes, oltre la linea Wallace-Weber e persino oltre la linea Lyddeker.\nNel 1844 il paleontologo britannico Owen attribu\u00ec ad un mastodonte alcuni molari trovati in Nuovo Galles del Sud (Australia), e nel 1882 cre\u00f2 il genere \"Notoelephas\" per una zanna proveniente dal Queensland, altri paleontologi hanno contestato questi risultati da allora, lasciando intendere che potesse trattarsi di burle e di sub-fossili asiatici. Da allora non \u00e8 stata fatta alcuna scoperta di proboscidati in Oceania, anche se non \u00e8 da escludersi in maniera assoluta che durante l'ultimo picco glaciale, contemporaneamente all'espansione umana oltre la linea Wallace, un po' di proboscidati raggiungessero Australia e Nuova Guinea, dove poi la caccia umana li avrebbe portati all'estinzione in breve tempo, lasciando rarissime tracce fossili."}
{"id": "2585312", "revid": "4175", "url": "https://it.wikipedia.org/wiki?curid=2585312", "title": "Benetton Rugby Treviso 2008-2009", "text": ""}
{"id": "2585315", "revid": "154893", "url": "https://it.wikipedia.org/wiki?curid=2585315", "title": "Depressione puerperale", "text": ""}
{"id": "2585317", "revid": "344646", "url": "https://it.wikipedia.org/wiki?curid=2585317", "title": "Propellenti criogenici", "text": ""}
{"id": "2585324", "revid": "1005847", "url": "https://it.wikipedia.org/wiki?curid=2585324", "title": "Buzignola", "text": "La famiglia Buzignola (nelle fonti indicata anche come \"Bucignola\", \"Busignola\", \"Busignole\", \"Bocignolo\" o \"Bocinolo\") fu una famiglia nobile della Repubblica di Ragusa.\nStoria.\nLe radici della famiglia Buzignola sono oscure, rese per di pi\u00f9 imperscrutabili dalle fantasiose ascendenze che la nobilt\u00e0 ragusea us\u00f2 reclamare ritenendosi in genere connessa con alcune antiche gens romane.\nTradizionalmente comunque i Buzignola erano ritenuti fra le pi\u00f9 antiche famiglie ragusee, provenienti dalla regione interna del sud della Dalmazia, chiamata in antico Hum (nelle fonti anche \"Chelmo\").\nFra il 1440 e il 1640, i Buzignola diedero alla Repubblica di Ragusa 6 membri del Maggior Consiglio, pari allo 0,27% sul totale nell'intero periodo. In questi duecento anni, ottennero anche 24 cariche senatoriali (0,73%), 15 volte la qualifica di Rettore della Repubblica (0,63%), 15 membri del Minor Consiglio (0,69%) e 3 Guardiani della Giustizia (0,40%).\nEstinto il ramo principale raguseo della famiglia, risultano ancora dei rami cadetti nell'Italia settentrionale."}
{"id": "2585325", "revid": "116944", "url": "https://it.wikipedia.org/wiki?curid=2585325", "title": "Mario Nasalli Rocca", "text": ""}
{"id": "2585331", "revid": "1573940", "url": "https://it.wikipedia.org/wiki?curid=2585331", "title": "Alcyonium digitatum", "text": "Alcyonium digitatum \u00e8 un ottocorallo della famiglia Alcyoniidae."}
{"id": "2585333", "revid": "287204", "url": "https://it.wikipedia.org/wiki?curid=2585333", "title": "Geg\u00e9 Di Giacomo", "text": ""}
{"id": "2585334", "revid": "1632387", "url": "https://it.wikipedia.org/wiki?curid=2585334", "title": "Unicorno", "text": "Lunicorno (in antico anche \"liocorno\", \"leocorno\" e \"lunicorno\") \u00e8 una creatura leggendaria dal corpo di cavallo con un singolo corno in mezzo alla fronte. Il nome deriva dal latino \"unicornis\", a sua volta dal prefisso \"uni-\" e dal sostantivo \"cornu\", \"un solo corno\". \u00c8 spesso associato o confuso con il monocero (dal greco \u03bc\u03bf\u03bd\u03cc\u03ba\u03b5\u03c1\u03c9\u03c2, \"mon\u00f3ker\u014ds\", termine da cui \u00e8 ricalcato il latino \"unicornis\").\nDescrizione, significato e fonti storiche.\nL'unicorno \u00e8 tipicamente raffigurato come un cavallo bianco dotato di poteri magici, con un unico lungo corno avvolto a spirale sulla fronte. Molte descrizioni attribuiscono all'unicorno anche una coda da leone e degli zoccoli bipartiti.\nSimbolo di saggezza, nell'immaginario cristiano poteva essere ammansito solo da una vergine, simbolo della purezza. Si credeva che se il corno fosse stato rimosso, l'animale sarebbe morto.\nNella tradizione medievale, il corno a spirale \u00e8 detto \"alicorno\", e gli veniva attribuita la capacit\u00e0 di neutralizzare i veleni. Questa virt\u00f9 venne desunta dai resoconti di Ctesia sull'unicorno in India, dove sarebbe stato usato dai governanti del luogo per fabbricare coppe in grado di rendere innocui i veleni. Questo essere mitologico era molto diffuso nelle raffigurazioni della civilt\u00e0 della valle dell'Indo, cos\u00ec come lo era per i Sumeri. Ricompare negli stemmi degli Estensi a Ferrara e dei Borromeo a Milano (noto \u00e8 l'unicorno rappresentato sui giardini del Palazzo Borromeo sul Lago Maggiore). \nLa pratica dell'uso antivenefico dei corni di unicorno (in realt\u00e0 probabilmente rari denti di narvalo, corna di orice o falsi costruiti unendo e intagliando ossa di animali diversi) avr\u00e0 una certa diffusione nell'Europa Medioevale.\nNell'inventario del tesoro papale di Papa Bonifacio VIII del 1295, veniva riportata menzione, per la prima volta nella documentazione papale (anche se l'uso era gi\u00e0 diffuso da tempo presso le corti dei sovrani europei), di \"quattro corne di unicorni, lunghe e contorte (...) [utilizzati per] fare l'assaggio di tutto ci\u00f2 che era presentato al papa\".\nCon l'affermarsi della moderna scienza naturalistica, l'unicorno cominci\u00f2 a uscire dai Bestiari per entrare nelle prime opere di sistematica naturalistica (che conterranno comunque, almeno fino alla met\u00e0 del XIX secolo, accanto ad animali reali, anche animali fantastici, parzialmente o del tutto mitizzati); tuttavia, nel corso del secolo, l'impossibilit\u00e0 di trovare un esemplare indirizzer\u00e0 la scienza naturalistica a escludere definitivamente l'unicorno dalla lista degli animali esistenti.\nPersino nel palio delle contrade di Siena, palio di origini medievali e che si corre ancora, seppur in un contesto diverso, vi \u00e8, tra le 17 contrade, quella del \"Leocorno\" (unicorno), rappresentata da un cavallo col corno in testa.\nNel Palio di Ferrara, la contrada di Santa Maria in Vado porta, come effigie del suo rione, un unicorno sui colori giallo e viola. La leggenda narra che l'impresa della contrada fosse la purificazione delle acque del Po ottenuta proprio grazie a un unicorno, che con i suoi poteri magici rese la zona di Ferrara florida e irrigabili i campi. Alcuni lo raffigurano con un paio di ali e viene chiamato alicorno, un misto tra unicorno e pegaso.\nAraldica.\nL'unicorno \u00e8 anche una figura araldica chimerica raffigurata secondo la tradizione, ma con gli zoccoli biforcati dei cervidi e del bue (come nell'illustrazione sopra), la coda del leone e una barba di capra sotto la gola. Era frequente soprattutto tra gli ornamenti esteriori dello scudo.\nIl liocorno simboleggia forza e generosa vittoria, purezza e castit\u00e0. Fu una delle pi\u00f9 antiche divise araldiche utilizzate dalla Casa d'Este e in particolare da Borso d'Este.\nL'unicorno \u00e8 uno degli emblemi della Scozia e, in quanto tale, compare come supporto negli stemmi del Regno Unito, della Nuova Scozia in Canada, e del Canada stesso. L'unicorno \u00e8 anche un supporto nello stemma della Lituania.\nSimbolismo.\nNella simbolica medioevale l'unicorno era descritto come animale piccolo (a rappresentare l'umilt\u00e0) ma invincibile. Simile nell'aspetto a un cavallo bianco, simbolo di nobilt\u00e0 e purezza, era provvisto di un solo lungo corno in mezzo alla fronte a simboleggiare la penetrazione del divino nella creatura. Unendo la potenza della spada divina alla purezza di un manto immacolato, l'unicorno (o liocorno) rappresenta la Vergine fecondata dallo Spirito Santo. Nel simbolismo cristiano l'animale mitico simboleggia quindi l'Incarnazione del Verbo di Dio che prepara la strada all'avvento del Vero Re.\nNella letteratura cortese aveva risonanze pi\u00f9 propriamente erotiche: il liocorno cacciatore invincibile poteva essere ammansito solo dall'amore di una fanciulla vergine.\nDal giglio bianco, che decora l'emblema francese ed \u00e8 il fiore che rappresenta la purezza della vergine Maria, l'unicorno, che rappresenta analogamente la purezza della vergine Maria, \u00e8 stato spesso disegnato sin dal Medioevo per simboleggiare la Francia.\nPossibili spiegazioni.\nLa ricerca di un animale reale come base per il mito dell'unicorno, accettando la concezione degli scrittori antichi che esistesse davvero ai confini delle terre conosciute, ha aggiunto un'ulteriore aura di mitologia all'unicorno; si \u00e8 cercato un animale che avesse almeno alcune caratteristiche della creatura leggendaria.\nSupposte prove fossili.\nTra i ritrovamenti nella cosiddetta \"Cava dell'Unicorno\" (\"Einhornh\u00f6hle\") in Germania, alcune vennero selezionate e montate dal sindaco di Magdeburgo, Otto von Guericke come un unicorno nel 1663. Questo \"unicorno\" aveva solo due zampe, e venne ricostruito partendo da ossa fossili, presumibilmente di un mammut o di altri animali. Lo scheletro venne esaminato da Gottfried Leibniz, in precedenza scettico, che da allora si convinse dell'esistenza dell'unicorno.\nNel 1827 il famoso naturalista francese Georges Cuvier afferm\u00f2 l'impossibilit\u00e0 dell'esistenza di un mammifero perissodattilo con un unico corno frontale. Nel 1933, il biologo americano Franklin Dove, dell'universit\u00e0 del Maine dimostr\u00f2 la possibilit\u00e0 di far crescere un toro adulto con un unico corno frontale, rimuovendo e reimplantando chirurgicamente le corna al centro della testa su un vitello appena nato..\nPhineas Taylor Barnum una volta mostr\u00f2 al pubblico lo scheletro di un unicorno, come un falso.\nRinoceronti.\n\u00c8 possibile che una fonte d'ispirazione per la leggenda dell'unicorno sia venuta da un animale preistorico come il rinoceronte lanoso o dall'elasmoterio, un grande rinoceronte che viveva nelle steppe dell'Eurasia, a sud dell'areale del rinoceronte lanoso entrambi con un singolo grosso corno sulla fronte. Si estinsero nello stesso periodo di quasi tutta la fauna dell'ultima glaciazione. Tuttavia, secondo il \"Nordisk familjebok\" e il saggista Willy Ley l'elasmoterio sarebbe sopravvissuto a lungo da rimanere nelle leggende degli evenchi, un popolo nomade della Russia, come un grosso toro nero con un solo corno.\nA supporto di questa teoria, che vede nel rinoceronte l'animale che avrebbe dato origine alla leggenda dell'unicorno, si deve notare che Marco Polo sostenne di aver visto un \"unicorno\" a Giava, ma la sua descrizione per un moderno lettore \u00e8 chiaramente quella di un rinoceronte di Giava.\nNel Kazakistan \u00e8 stato trovato un cranio fossile con un lungo corno di 29.000 anni fa, appartenente a un \"Elasmotherium sibiricum\" che per certi aspetti assomigliava a un equino. Questa specie si conosceva gi\u00e0 prima, ma si pensava che si fosse estinta 350.000 anni fa, mentre esiste la concreta possibilit\u00e0 che sia vissuto fino a tempi successivi. Il leggendario unicorno potrebbe quindi derivare da una descrizione orale tramandata a lungo di un animale che l'uomo preistorico vide realmente.\nCapra con un corno solo.\nNella capra domestica una rara deformit\u00e0 dei tessuti pu\u00f2 far s\u00ec che le due corna si uniscano. Un simile animale pu\u00f2 essere stato d'ispirazione per la leggenda. L'arte medievale spesso raffigurava l'unicorno con zoccoli divisi e una barba, assomigliando talvolta pi\u00f9 a una capra che non a un cavallo.\nOrice araba.\nL'orice araba \u00e8 un'antilope con due corna lunghe e sottili che si protendono indietro dalla fronte. Guardando uno di questi animali di fianco e da una certa distanza l'orice araba pu\u00f2 sembrare un cavallo con un solo corno (sebbene le corna dell'orice siano rivolte all'indietro e non in avanti come nelle rappresentazioni tradizionali dell'unicorno). Verosimilmente, viaggiatori nella Penisola arabica possono aver tratto la storia dell'unicorno da questi animali, tantopi\u00f9 che spesso si rompono un corno nel corso dei loro combattimenti.\nLa \"Peregrinatio in terram sanctam\" di Bernhard von Breydenbach ed Erhard Reuwich, pubblicata nel 1486 \u00e8 stato il primo libro di viaggi illustrato e descriveva un pellegrinaggio a Gerusalemme e in Egitto, passando per il monte Sinai. Il libro conteneva molte grandi xilografie di Reuwich, perlopi\u00f9 paesaggi e vedute di citt\u00e0, ma anche rappresentazioni di animali come il coccodrillo, il dromedario e l'unicorno, presumibilmente un orice, che possono essere stati visti facilmente durante il viaggio.\nNarvalo.\nI corni d'unicorno che si trovavano pi\u00f9 frequentemente nelle camere delle meraviglie nell'Europa del Medioevo e nel Rinascimento erano spesso esempi della zanna dritta e ritorta del maschio del narvalo, un cetaceo dell'Artico, come dimostr\u00f2 nel 1638 lo zoologo danese Ole Worm.\nQueste zanne, in virt\u00f9 della loro eccezionale lunghezza (fino a 3 metri) e la perfetta struttura elicoidale, venivano pagate a peso d'oro e portate in Europa a partire dal XV secolo e fin quasi all'inizio del XIX secolo e passavano varie prove che tendevano a riconoscere i \"falsi\" corni di unicorno. Le rappresentazioni grafiche dei corni di liocorno nell'arte europea derivano da queste zanne. Elisabetta I d'Inghilterra teneva nella sua camera delle meraviglie privata un \"corno d'unicorno\", portatole dall'esploratore Martin Frobisher al suo ritorno dal Labrador nel 1577.\nAntilope alcina.\nIn Sudafrica, l'antilope alcina ha connotazioni mistiche o spirituali, forse perch\u00e9 questa grande antilope riesce a difendersi da sola dai leoni e talvolta anche ucciderne qualcuno. Questi animali sono spesso rappresentati nell'arte rupestre della regione e hanno dei connotati soprannaturali. Queste caratteristiche speciali possono essere state conosciute dai primi viaggiatori.\nNell'area intorno a Citt\u00e0 del Capo, sono state avvistate antilopi alcine con un corno solo, probabilmente a causa di un gene recessivo. Un presunto corno di unicorno nel castello del clan MacLeod in Scozia \u00e8 stato identificato con quello di una di queste antilopi.\nUn capriolo con un solo palco.\nUna creatura molto simile al leggendario unicorno \u00e8 stata trovata nel Centro di Scienze Naturali di Prato. Si tratta di un giovane di capriolo di 10 mesi che ha un solo palco (comunemente detto \"corno\") al centro della fronte invece delle classiche corna biforcate.\nLa madre era arrivata nel centro alcuni anni fa ferita dopo essere stata investita da una vettura nella zona dell'Appennino pistoiese. Al centro l'hanno curata e poi liberata nel parco. La primavera successiva ha incontrato un maschio e dalla loro unione \u00e8 nato il piccolo capriolo con un solo palco. Il direttore del centro, Gilberto Tozzi ha detto: \"\"\u00c8 la dimostrazione che il mitico unicorno celebrato in iconografie e leggende, probabilmente non era solo oggetto di fantasia bens\u00ec un animale: capriolo, cervo, o altre specie, con un'anomalia morfologica analoga a quella del nostro capriolo. Il nostro capriolo forse \u00e8 consapevole della sua diversit\u00e0 e non si lascia vedere facilmente\".\"\nSi tratta probabilmente dell'animale pi\u00f9 vicino a un unicorno mai avvistato in natura: da notare che i caprioli hanno anche gli zoccoli divisi, come vuole l'iconografia tradizionale dell'unicorno.\nUn esemplare simile \u00e8 stato ripreso nel luglio 2017 nella zona dei Monti Sibillini.\nL'unicorno nell'arte.\nAlcuni artisti hanno raffigurato l'unicorno come simbolo di purezza verginale come nel dipinto attribuito a Luca Longhi \"La dama e l'unicorno\" (1550 ca.) conservato presso il Museo Nazionale di Castel Sant'Angelo e Domenichino nell'affresco \"la Vergine con l'unicorno\" di Palazzo Farnese (1602 ca.).\nDue unicorni sono anche stati raffigurati in una delle cappelle della chiesa di San Maurizio al Monastero Maggiore di Milano, nella quale viene rappresentato il suffragio universale.\nLa religione cristiana fa dell'unicorno un simbolo di castit\u00e0, purezza, verginit\u00e0; il carro del trionfo della Castit\u00e0 \u00e8 trainato da unicorni. La sua effigie compare nei bestiari medievali che ricordano le leggendarie qualit\u00e0 dell'animale, a cominciare dal potere del suo corno di scoprire e neutralizzare i veleni. Le fonti antiche che parlano dell'unicorno sono gli \"Indik\u00e0\" di Ctesia di Cnido, i \"Salmi\" (22, 22) e il Fisiologo latino (XVI).\nL'unicorno nella cultura di massa.\nL'immagine dell'unicorno compare nella letteratura in diversi romanzi. \nDi solito, l'unicorno viene raffigurato seguendo i tratti comuni alla tradizione, a volte con aggiunte o modifiche riguardanti poteri magici e comportamento: ad esempio, nel primo libro della saga \"Harry Potter e la Pietra Filosofale\" \u00e8 citata la presenza nella Foresta proibita di un unicorno, il cui sangue avrebbe il potere di rendere immortali tutti coloro che lo bevono. Nel libro \"L'ultimo unicorno\" di Peter S. Beagle questa creatura mitologica ha invece il potere di mantenere rigogliosa un'intera foresta e di riportare in vita chi \u00e8 morto da poco tempo.\nSi discosta invece dalla tradizione Guy Gavriel Kay che nella \"Trilogia di Fionavar\" crea Imraith-Nimphais, un unicorno alato di colore rosso, la cui nascita \u00e8 stata voluta da una dea per farlo combattere nell'imminente guerra contro Rakoth Maugrim il Distruttore.\nAltri esempi sono \"L'unicorno nero\" di Terry Brooks, \"La fine del mondo e il paese delle meraviglie\" di Haruki Murakami, \"Il cavallino bianco\" di Elizabeth Goudge.\nPer quanto riguarda invece l'ambito artistico-televisivo, la cantante italo-americana Lady Gaga lo ha utilizzato come simbolo del suo secondo album \"Born This Way\" e nel suo terzo tour mondiale, \"The Born This Way Ball\", pi\u00f9 di una volta, dedicandogli ad esempio anche la traccia \"Highway Unicorn (Road to Love)\" e tatuandosi la creatura sulla coscia, a simboleggiare il suo appoggio alla comunit\u00e0 lgbt+ di cui l'unicorno \u00e8 un meme capillarmente diffuso."}
{"id": "2585337", "revid": "137701", "url": "https://it.wikipedia.org/wiki?curid=2585337", "title": "Karl Friedrich Wilhelm von Leutrum", "text": ""}
{"id": "2585338", "revid": "316629", "url": "https://it.wikipedia.org/wiki?curid=2585338", "title": "Lingua Sioux", "text": ""}
{"id": "2585343", "revid": "287204", "url": "https://it.wikipedia.org/wiki?curid=2585343", "title": "Zhangye", "text": "Zhangye (cinese: \u5f20\u6396; pinyin: Zh\u0101ngy\u00e8) \u00e8 una citt\u00e0-prefettura della Cina nella provincia del Gansu, al confine con la Mongolia Interna a nord e Qinghai a sud.\nStoria.\nZhangye si trova al centro del Corridoio di Hexi. La zona \u00e8 stata la frontiera per gran parte della storia della Cina, costituendo un passaggio naturale verso la porzione dell'Asia centrale dell'impero. In realt\u00e0, il nome Zhangye (letteralmente \"per estendere il braccio\") \u00e8 l'abbreviazione di \u5f20\u56fd\u81c2\u6396,\u4ee5\u901a\u897f\u57df (letteralmente: \"per estendere il braccio del paese, attraverso il Reame occidentale\"). Durante la dinastia degli Han occidentali, gli eserciti cinesi sono stati spesso impegnati contro la Xiongnu in questo settore. La citt\u00e0 fu parte della dinastia Xia occidentale dal 1098, fino a quando Kublai Khan la conquist\u00f2 nel 1227. Si dice che il temibile imperatore mongolo Kublai Khan sia nato nel tempio di Dafosi, il quale inoltre \u00e8 il luogo in cui custodito il pi\u00f9 lungo Buddha reclinato in legno in Cina. La citt\u00e0 si trova anche in una sezione importante della via della seta, conosciuta come la \"porta del grande ovest\"\nLa citt\u00e0 era precedentemente nota come Ganzhou (\u7518\u5dde), nome mantenuto sia nella regione sede del distretto di Ganzhou e il Gan della provincia di Gansu. Nel libro Il Milione, Marco Polo riferisce di aver trascorso un anno in una citt\u00e0 chiamata \"Ca(n)picion\", che \u00e8 stato identificata con Ganzhou (Zhangye).\nGeografia e clima.\nZhangye si trova nella provincia occidentale di Gansu. A nord confina con la Mongolia Interna e a sud con il Qinghai. Si estende su un'area di 42.000 km\u00b2 ed \u00e8 attraversata da numerosi corsi d'acqua, fra cui il principale \u00e8 l'HeiHe. \u00c8 caratterizzata da abbondante insolazione e terreno fertile, facendone un importante centro agricolo per Gansu e per tutta la Cina.\nFonte: Weather China\nSituata nel villaggio Nantaizi della citt\u00e0 di Nijiaying, nella contea di Linzhe della provincia di Gansu, vi \u00e8 il Danxia cinese, una serie di catene montuose con strati di arenaria rossastra. Poich\u00e9 questo tipo di geomorfologia petromorfica unica si trova solo in Cina, queste forme di paesaggio sono state inclusi nella lista dei siti Patrimonio Mondiale dell'Umanit\u00e0 alla 34\u00aa riunione del Comitato del Patrimonio Mondiale del 1\u00ba agosto 2010.\nSuddivisione amministrativa.\nZhangye ha 1 distretto urbano, 4 contee, 1 provincia autonoma, 97 citt\u00e0 e 977 villaggi. \nSociet\u00e0.\nEvoluzione demografica.\nZhangye ha una popolazione totale di 1.199.515 abitanti, di cui solo 260.000 residenti urbani. Ci sono 26 minoranze etniche diverse dalla Han rappresentate, tra cui molti Hui, Yugur e tibetani.\nInfrastrutture e trasporti.\nZhangye \u00e8 servita dalle autostrade nazionali cinesi G30 Expressway, 227 e 312 .\nLa stazione ferroviaria di Zhangye si trova lungo la linea ferroviaria Lanzhou-Xinjiang ed \u00e8 situata a nord est della citt\u00e0. Una stazione ferroviaria ad alta velocit\u00e0 \u00e8 in costruzione sul lato sud ovest della citt\u00e0 e sar\u00e0 chiamata \"Stazione di Zhangye Sud\" sulla ferrovia ad alta velocit\u00e0 Lanzhou-Urumqi .\nL'aeroporto di Zhangye Ganzhou, un aeroporto misto civile-militare, \u00e8 stato inaugurato nell'ottobre 2011, con voli per Lanzhou e Xi'an.\nEconomia.\nIl PIL dell'anno 2002 \u00e8 stato pari a 7.566 milioni di RMB, con quasi il 9% di crescita rispetto all'anno precedente. il reddito annuo urbano era 5960 RMB, con il 10,4% di crescita rispetto all'anno precedente e il reddito rurale era 3092 RMB, in crescita del 5%.\nSport.\nZhangye ospita le gare del campionato cinese di Rally (CRC) dal 2011, su un circuito appositamente costruito attraverso i deserti a nord e a sud della citt\u00e0. L'evento attira regolarmente oltre 100 partecipanti, tra cui piloti stranieri internazionali."}
{"id": "2585346", "revid": "767487", "url": "https://it.wikipedia.org/wiki?curid=2585346", "title": "La maestra di sci", "text": "La maestra di sci \u00e8 un film di genere commedia sexy all'italiana del 1981 diretto da Alessandro Lucidi con Carmen Russo ed Andy Luotto.\nTrama.\nLa giovane e sensuale maggiorata Celia Berni \u00e8 una fotomodella italiana che sta per ereditare una grande somma di denaro dallo zio americano, scomparso di recente. La condizione \u00e8 che deve dimostrare una condotta morale ineccepibile, ma siccome Celia \u00e8 una ragazza trasgressiva e senza freni inibitori, deve cercare di provare il contrario. Allora la sua migliore amica Carla ritiene che debba cambiare occupazione e le trova un lavoro come insegnante di sci presso un albergo alpino. Intanto il suo ex-capo ha bisogno di altre foto piccanti di lei quale unica protagonista per non rischiare la bancarotta della sua rivista erotica, ma non riesce a trovarla. Purtroppo per Celia giunge in albergo un paparazzo e suo grande ammiratore di nome Franco, che la riconosce e la ricatta. Celia \u00e8 costretta a sottostare al ricatto di Franco, spogliandosi nuda per un servizio fotografico in privato con lui, altrimenti egli riveler\u00e0 a tutti che la desiderata maestra di sci \u00e8 in realt\u00e0 una fotomodella libertina. A cose fatte, la ragazza crede inoltre di doversi concedere a lui, ma Franco (che si \u00e8 innamorato di lei) non ha intenzione di abusare della donna, in quanto ha avuto ci\u00f2 che voleva. Celia esce furiosa dalla suite, ma, in compenso, Franco mantiene la sua promessa di non dire niente a nessuno. Le cose si complicano quando il professor Thompson, presente in albergo, scopre la vera identit\u00e0 della ragazza e sequestra i negativi del fotografo, ma Carla riesce a trascinarlo e corteggiarlo dentro una sauna, permettendo cos\u00ec a Franco di scattargli delle foto compromettenti per ricattarlo. Alla fine i due uomini si mettono d'accordo; Thompson restituisce a Franco i negativi del nudo di Celia, mentre quest'ultimo non pubblicher\u00e0 le foto scattate del flirt avvenuto nella sauna. Infine tutti i negativi vengono bruciati da Franco. Nell'albergo c'\u00e8 inoltre l'emiro Hussein, che deve essere rapito da un malintenzionato, ma il suddetto emiro rimane senza soldi e, per mantenersi, far\u00e0 il barman dell'albergo. Infine Celia riceve il patrimonio dello zio e diventa sia la massima azionista che la ballerina principale del complesso turistico.\nProduzione.\nRiprese.\nIl film \u00e8 stato girato in Abruzzo tra Montesilvano, Pescara, Prati di Tivo, Pietracamela e Silvi."}
{"id": "2585350", "revid": "599013", "url": "https://it.wikipedia.org/wiki?curid=2585350", "title": "Johnny Gray", "text": "Biografia.\nSpecialista degli 800 m piani, \u00e8 stato uno dei protagonisti assoluti della specialit\u00e0 da met\u00e0 anni ottanta fino ai primi anni novanta, ottenendo grandi successi nei meeting e grandi prestazioni cronometriche, a cui per\u00f2 non sono corrisposti analoghi risultati a Mondiali e Giochi olimpici, avendo conquistato solo la medaglia di bronzo ai Giochi olimpici di .\nDotato di grandissimo ritmo e passo, ma poco a suo agio nelle gare tattiche, era solito impostare la gara con passaggi molto veloci per poi cercare di resistere nel finale ad avversari pi\u00f9 dotati di sprint. Ha avuto una lunghissima carriera, ottenendo il suo ultimo successo di rilievo a 39 anni ai Giochi panamericani di Winnipeg nel 1999, a 12 anni dal suo precedente successo a Indianapolis.\nDetiene tuttora il record nord-centroamericano degli 800 m piani all'aperto (con 1'42\"60, stabilito a Coblenza nel 1985) e ha detenuto quello indoor fino al 2019 (con 1'45\"00, stabilito nel 1992 a Sindelfingen). Ha stabilito il miglior tempo stagionale nel 1988 e nel 1992 ed \u00e8 inoltre il detentore della miglior prestazione mondiale di sempre sulla distanza dei 600 m piani, con 1'12\"81, tempo realizzato a Santa Monica il 24 maggio 1986."}
{"id": "2585351", "revid": "36426", "url": "https://it.wikipedia.org/wiki?curid=2585351", "title": "Sepolcro di Piero e Giovanni de' Medici", "text": ""}
{"id": "2585357", "revid": "21880", "url": "https://it.wikipedia.org/wiki?curid=2585357", "title": "Eschscholtzia", "text": ""}
{"id": "2585358", "revid": "76963", "url": "https://it.wikipedia.org/wiki?curid=2585358", "title": "Forrest Landis", "text": "Biografia.\nLandis \u00e8 nato in Florida ma risiede ad Indianapolis ed ha una sorella di nome Lauren. \nHa fatto il suo debutto cinematografico a 8 anni interpretando Mark Baker in \"Una scatenata dozzina\". Nel 2005 ha lavorato anche nel sequel, \"Il ritorno della scatenata dozzina\" ed ha anche interpretato Rhett Loud in Flightplan - Mistero in volo. Si \u00e8 ritirato dalle scene nel 2008."}
{"id": "2585361", "revid": "1892281", "url": "https://it.wikipedia.org/wiki?curid=2585361", "title": "Skateboard elettrico", "text": "Lo skateboard elettrico \u00e8 uno skateboard di dimensioni maggiori, con un motore sottostante alla tavola; attraverso un telecomando wireless pu\u00f2 raggiungere una velocit\u00e0 da 0 a 30 km/h in 4 secondi, ha un'autonomia dai 17 km ai 30 km e ci vogliono dalle 3 alle 6 ore per ricaricarlo a 220 V.\nLo skateboard elettrico fu inventato da Louis Finkle, fondatore di Exkate, a Long Beach in California.\nNel 2015 lo Stato della California ha legalizzato la circolazione degli skateboard motorizzati con l'obbligo di indossare un casco protettivo, di transitare nelle corsie riservate ai ciclisti e con un limite di velocit\u00e0, quanto meno non superiore ai 20 chilometri/orari.\nSicurezza.\nLe tipiche schede di vendita al dettaglio come quelle di Evolve e Boosted sono in grado di raggiungere velocit\u00e0 massime di circa 20-25 mph (32-40kph) nelle loro modalit\u00e0 pi\u00f9 veloci, mentre le schede specialistiche e hobbistiche possono essere costruite con motori molto potenti per velocit\u00e0 massime di 50mph (80kph ) e oltre. La frenata \u00e8 tipicamente implementata come Frenata dinamica / Freno rigenerativo solo dalle ruote posteriori e la distanza di arresto pu\u00f2 variare ampiamente tra motori e ruote/pneumatici.\nCi sono stati diversi incidenti mortali che hanno coinvolto skateboard elettrici e molti resoconti di visite ospedaliere. Per la guida ad alta velocit\u00e0 si consiglia l'uso di dispositivi di protezione individuale tra cui casco, ginocchiere, gomiti e polsini."}
{"id": "2585366", "revid": "767487", "url": "https://it.wikipedia.org/wiki?curid=2585366", "title": "Richie Ren", "text": "\u00c8 particolarmente popolare nelle regioni asiatiche di lingua cinese.\nA luglio del 2007, si \u00e8 esibito alla Gran Convenzione dei sunrider ad Hong Kong."}
{"id": "2585368", "revid": "599013", "url": "https://it.wikipedia.org/wiki?curid=2585368", "title": "Roberto Canella", "text": ""}
{"id": "2585374", "revid": "1576011", "url": "https://it.wikipedia.org/wiki?curid=2585374", "title": "C\u00e9sar Azpilicueta", "text": "Caratteristiche tecniche.\n\u00c8 un terzino destro molto veloce, abile nel cross e nel dribbling e dotato di un tiro molto potente. Nel Chelsea, con Jos\u00e9 Mourinho, viene schierato come terzino sinistro e successivamente, con Antonio Conte, come centrale di destra, in una difesa a tre. Dispone anche di forte personalit\u00e0.\nCarriera.\nClub.\nOsasuna.\nArrivato nelle giovanili dell'Osasuna, la squadra della sua citt\u00e0, inizia come centrocampista per poi diventare terzino. Viene promosso in prima squadra nel 2007-2008 e successivamente diventa titolare.\nMarsiglia.\nIl 21 giugno 2010 viene acquistato dai francesi dell'Olympique Marsiglia.\nChelsea.\nIl 24 agosto 2012 passa agli inglesi del per una cifra intorno agli 8 milioni di euro pi\u00f9 eventuali bonus. Al primo anno con la maglia dei Blues vince il suo primo trofeo internazionale, sollevando il 15 maggio 2013 l'Europa League, conquistata superando in finale il Benfica per 2-1. Realizza il suo primo gol con i Blues nella partita vinta per 3-2 contro il West Bromwich Albion, il 23 agosto 2015.\nDurante la stagione 2016-17 sotto la guida di Antonio Conte (che lo sposta centrale della sua difesa a 3) vince la Premier League con il Chelsea. Il 29 maggio 2019 vince l'Europa League 2018-19 in finale contro l'Arsenal (4-1). Due anni dopo, alla fine della stagione 2020-21, vince da capitano la UEFA Champions League battendo in finale 1-0 il Manchester City.\nNazionale.\nHa fatto parte delle varie selezioni giovanili spagnole. Con l'Under-19 ha vinto il Campionato europeo di calcio nel 2007.\nNel 2010 figura tra i 30 pre-convocati della Spagna per il Campionato mondiale di calcio 2010, venendo per\u00f2 escluso dai 23 calciatori chiamati a difendere i colori iberici alla rassegna iridata. Esordisce con la maglia della nazionale maggiore nell'amichevole contro l'Uruguay, giocata il 6 febbraio 2013 e vinta per 3-1 dagli iberici. Viene convocato alla Confederations Cup 2013 e al Campionato mondiale di calcio 2014, giocando due volte in tutte e due le competizioni.\nConvocato per gli Europei 2016 in Francia, durante la manifestazione continentale scende in campo in una sola occasione. Il 21 maggio 2018 viene incluso dal commissario tecnico della Spagna Lopetegui nella lista dei convocati per il Mondiale di Russia 2018, che per la nazionale spagnola si conclude allo stadio degli ottavi di finale, nei quali viene sconfitta ai rigori dai padroni di casa della Russia.\nDopo una assenza di tre anni, torna nel giro delle \"Furie rosse\" nel 2021, figurando tra i convocati dal ct Luis Enrique per il Campionato europeo di calcio 2020 (competizione rinviata di un anno a causa della pandemia di COVID-19). Nel corso della competizione gioca la sua prima partita con gli iberici dopo quasi 3 anni di assenza il 23 giugno in occasione del successo per 5-0 contro la ai gironi. Cinque giorni dopo realizza la sua prima rete con la nel successo per 5-3 agli ottavi contro la ai supplementari.\nIl 5 settembre 2021 indossa per la prima volta la fascia di capitano della \"roja\" in occasione del successo per 4-0 contro la .\nStatistiche.\nPresenze e reti nei club.\n\"Statistiche aggiornate al 27 febbraio 2022.\""}
{"id": "2585378", "revid": "3831", "url": "https://it.wikipedia.org/wiki?curid=2585378", "title": "Icnografia", "text": ""}
{"id": "2585379", "revid": "36426", "url": "https://it.wikipedia.org/wiki?curid=2585379", "title": "Lumeggiature", "text": ""}
{"id": "2585380", "revid": "109663491", "url": "https://it.wikipedia.org/wiki?curid=2585380", "title": "Label Edge Router", "text": "Il router Label Edge Router (LER), \u00e8 un tipo di router situato nella zona perimetrica della rete MPLS (Edge sta ad indicare la posizione del router), dall'inglese \"ingress router\" o \"egress router\", rispettivamente \"Router d'ingresso o Router d'uscita nella zona EDGE.\"\nCaratteristiche.\nGeneralmente, all'ingresso della rete MPLS impongono una \"label\" (etichetta) originando un percorso \"LSP (Label Switched Path)\" e in uscita dalla rete MPLS terminano LSP e tolgono la \"label\".\nLa funzione di questi LER \u00e8 uno dei nodi principali della tecnologia MPLS, perch\u00e9 per aumentare la velocit\u00e0 di trattamento del pacchetto all'interno del \"core MPLS\" viene compresa la funzione di \"etichettare\" ai router LER, cos\u00ec facendo i router della \"core MPLS\", LSR (Label Switched Router) hanno un compito pi\u00f9 veloce leggendo la label e non pi\u00f9 l'\"header\" del pacchetto IP.\nUna osservazione molto importante \u00e8 che l'assegnazione del pacchetto ad una FEC (Forwarding equivalence class) avviene solo nel router d'ingresso e non negli altri come si faceva con i router IP convenzionali.\nFunzionamento.\nUn esempio di funzionamento \u00e8 il seguente.\nL'\"ingress router\" LER riceve un pacchetto, lo classifica leggendo l'header e identifica la FEC. Identificata la FEC gli d\u00e0 una \"label\" e invia il frame ai LSR nel core MPLS. Il LER legge la label, trova la corrispondente FEC in una sua tabella (Label Switching), cambia la label per il prossimo LSR ed invia il pacchetto nuovamente etichettato fino a giungere all'\"egress Router\" LER."}
{"id": "2585396", "revid": "729019", "url": "https://it.wikipedia.org/wiki?curid=2585396", "title": "Leonardo Tola", "text": "Biografia.\nPartecip\u00f2 a molte guerre combattute dagli spagnoli in mezza Europa. Nel 1470 condivise la lotta intrapresa dal marchese di Oristano, Leonardo Alagon, di affrancamento dal dominio iberico dell'isola.\nNel 1478 l'avventura dell'Alagon ebbe il suo tragico epilogo con la battaglia di Macomer. Per alcuni anni il Tola pag\u00f2 le conseguenze della sua lealt\u00e0 all'Alagon, ma infine venne riabilitato dai governanti iberici e riammesso nelle file dell'esercito.\nNel 1490 Leonardo Tola \u00e8 podest\u00e0 della citt\u00e0 di Sassari. Nel 1492 partecipa all'assedio di Granada, l'ultima roccaforte araba nella penisola iberica. In virt\u00f9 del suo eroico comportamento in battaglia il re Ferdinando il Cattolico in persona gli conferisce il titolo di Cavaliere, con trasmissibilit\u00e0 agli eredi. Muore a Ozieri nel 1503, lasciando un testamento che beneficiava tutte le chiese cittadine."}
{"id": "2585410", "revid": "339392", "url": "https://it.wikipedia.org/wiki?curid=2585410", "title": "Ljul'ka AL-21", "text": ""}
{"id": "2585411", "revid": "599013", "url": "https://it.wikipedia.org/wiki?curid=2585411", "title": "Diego Fortuna", "text": "Ha gareggiato per il Centro Sportivo Carabinieri. Cinque volte a podio in manifestazioni internazionali e 8 volte campione italiano.\nBiografia.\nGli inizi.\nLa prima apparizione di Diego Fortuna in ambito nazionale \u00e8 in occasione dei campionati italiani studenteschi del 1985 nel getto del peso dove si classifica al secondo posto.\nNello stesso anno ottiene un ottimo terzo posto ai campionati italiani allievi nel lancio del disco con la misura di 47,12 metri, allora suo record personale.\nNell'anno successivo si dedica completamente al lancio del disco abbandonando il calcio dove militava con ottimi risultati.\nSuccessivamente diventa campione regionale assoluto nel 1987 con la misura di mt 46,42.\nAncora una volta terzo ai campionati italiani juniores a Grosseto, con la misura di 48,92, l'anno successivo \u00e8 fermato da una fastidiosa pubalgia che lo porta a perdere praticamente tutta la stagione. Nell'ottobre del 1988 entra nel Centro Sportivo Carabinieri. Campione italiano promesse nel 1989, vanta anche 4 titoli di campione italiano Universitario. Sposato con Cinzia \u00e8 padre di tre figli, Diletta (nata nel 2001), Camilla (nata nel 2004) e Antonio Maria (nato nel 2008).\nL'affermazione.\nL'esordio internazionale (1993-1996).\nDopo 3 anni di lavoro ecco l'atleta affacciarsi alla ribalta nazionale con un buon terzo posto ai campionati italiani assoluti di Bologna 1993 con la misura di 57,10.\nIn quello stesso anno, in Coppa Italia a Cesenatico, supera per la prima volta la fettuccia dei 60 metri, limite che superer\u00e0 pi\u00f9 di 150 volte nella sua carriera.\nA Portsmouth, in occasione del suo esordio in Nazionale, arriva terzo con la misura di 58,16 alle spalle dell'ungherese Attila Horv\u00e1th.\nL'anno successivo partecipa alla sua prima Coppa Europa e agli Europei di Helsinki.\nIl 1995 \u00e8 fondamentale per la sua crescita agonistica. Grazie anche al contributo del suo allenatore, Silvano Simeon, ottiene il suo primo piazzamento internazionale con il terzo posto alle Universiadi di Fukuoka 1995 con 61,12.\nLa Coppa Italia si rivela fondamentale ancora una volta. Nell'edizione di ottobre 1995 raggiunge il suo nuovo record personale con la misura di 63,66 metri.\nL'anno successivo partecipa alla sua prima Olimpiade ad Atlanta dove per\u00f2 una fastidiosa infiammazione alla spalla di lancio non gli permette di ottenere pi\u00f9 di un onorevole 60,06.\nNel finale di stagione la spalla migliora e questo gli permette di vincere l'ultimo incontro della nazionale italiana contro Ucraina e Russia.\nEuropei di Budapest (1997-1998).\nIl 1997 lo vede ottenere un ottimo secondo posto ai Giochi del Mediterraneo di Bari.\nIl 1998 \u00e8 l'anno della svolta. La sua tecnica migliora in maniera decisiva e in occasione della Coppa Europa di San Pietroburgo ottiene il bronzo con 62,49 alle spalle del primatista mondiale J\u00fcrgen Schult.\nNello stesso anno fa la sua gara capolavoro ai campionati Europei di Budapest dove raggiunge il 5\u00ba posto dopo un appassionante duello con il campione di casa, il magiaro R\u00f3bert Fazekas.\nSi tratta di una delle gare con la pi\u00f9 alta densita di campioni della storia.\nAl primo posto Lars Riedel, secondo J\u00fcrgen Schult, terzo Virgilijus Alekna, quarto R\u00f3bert Fazekas, nono Romas Ubartas (tutti campioni Olimpici).\nIn quell'occasione Fortuna ottiene il suo record personale con la misura di 64,26.\nOlimpiadi di Sydney (1999-2000).\nIl '99 inizia con la vittoria al meeting di Torino davanti a R\u00f3bert Fazekas e Horvath. Terzo a Parigi in Coppa Europa con la misura di 63,13 metri viene colto da un infortunio durante uno stage d'allenamento con la Nazionale a Tirrenia.\nLa stagione di fatto subisce una brusca interruzione e i campionati mondiali di Siviglia, dove comunque prova a partecipare, sono da dimenticare.\nIl 2000 inizia sotto i migliori auspici. Subito record personale alla gara d'esordio con 64,69 e ottimi piazzamenti in tutti i meeting internazionali dell'anno.\nA fine stagione l'atleta si presenta all'olimpiade di Sydney con un buono stato di forma. L'obbiettivo \u00e8 superare il primo scoglio, la qualificazione.\nIl tempo mutevole non \u00e8 per\u00f2 generoso. Il vento soffia generoso nella prima serie di qualificazione mentre nella seconda dove partecipava Fortuna si alz\u00f2 maligno alle spalle.\nRisultato: 62,24. Probabilmente una delle migliori gare nella sua vita e pur essendo quinto nel suo gruppo non riesce ad acciuffare la qualificazione per soli 48\u00a0cm.\nIl quattordicesimo posto finale \u00e8 pi\u00f9 che onorevole ed equivale di fatto ad una semifinale nelle gare di corsa.\nDai Mondiali di Edmonton a quelli di Parigi (2001-2004).\nNel 2001 l'atleta vince i mondiali militari a Beirut con 60,86.\nEscluso dai campionati mondiali di Edmonton si riscatta ai Giochi del Mediterraneo di Tunisi dove vince con l'ottima misura di 64,40, record dei giochi.\nUn grave strappo al bicipite femorale destro rovina la stagione 2002 mentre nel 2003, partecipa alla sua quarta edizione dei Campionati del mondo a Parigi dove si classifica sedicesimo con la misura di 61,46 metri.\nNel 2004 Ottiene il minimo B per la partecipazione ai giochi Olimpici si Atene, edizione dove il CONI decide di portare una rappresentativa molto ristretta.\nLe ultime presenze in nazionale (2005-2006).\nNel 2005, in occasione della Coppa Europa di Firenze, raggiunge ancora la terza piazza con la misura di 61,06.\nIl 2005 viene interrotto da un grave lutto per la perdita della cara mamma. L'atleta riesce comunque nell'anno successivo a tornare su buone misure (62,37).\nGli ultimi anni (2007-oggi).\nNel 2008 vince il titolo italiano assoluto invernale, il quattordicesimo, con la misura di 60,20.\nA quarant'anni compiuti supera pi\u00f9 volte la fettuccia dei 60 risultando a fine anno il pi\u00f9 forte discobolo over 40 al mondo.\nIl 2009 lo vede laurearsi in Scienza della nutrizione con 110 e lode. Lo stesso anno raggiunge a 41 anni il 2\u00ba posto ai campionati italiani di Milano e chiude per l'ennesima volta la stagione con una misura sopra i 60 metri.\nCon la stagione 2013, raggiunti i 45 anni, decide di ritirarsi dalle competizioni dopo aver siglato il record nazionale master, categoria over 45, con un lancio a 53,47 metri.\nNel 2013 si laurea in Biologia Molecolare Sanitaria della Nutrizione con 106. \nAttualmente \u00e8 allenatore della Nazionale Italiana di Atletica Leggera nella specialit\u00e0 del lancio del disco tra cui il discobolo altoatesino Hannes Kirchler,il romano Federico Apolloni e della figlia Diletta campionessa europea under 17 ed attualmente atleta professionista nel centro sportivo Carabinieri.\nIl suo lavoro attuale\nIn questo momento lavora come nutrizionista e le persone da lui seguite annovera molti atleti azzurri di varie specialit\u00e0 dal calcio all'atletica al sollevamento pesi al ciclismo.\nHa tenuto conferenze in ambito nazionale in pi\u00f9 corsi di specializzazione nell'ambito nutrizione, anche con rilascio di crediti ECM\n\u00c8 docente dal 2014 della scuola regionale dello sport del Coni Veneto.\nCampionati nazionali.\n1993\n1994\n1995\n1997\n1998\n1999\n2000\n2001\n2002\n2003\n2004\n2005\n2006\n2007\n2008\n2009\n2011\nAltre competizioni internazionali.\n1998\n1999\n2000\n2001\n2002\n2003\n2004\n2005\n2008"}
{"id": "2585412", "revid": "1889177", "url": "https://it.wikipedia.org/wiki?curid=2585412", "title": "Universit\u00e0 di Pechino", "text": "L'Universit\u00e0 di Pechino (), comunemente conosciuta in cinese come Beida (\u5317\u5927), venne fondata con il nome di Universit\u00e0 Imperiale della capitale nel 1898 in sostituzione dell'antica Guozijian (gu\u00f3z\u01d0ji\u00e0n, \u56fd\u5b50\u76d1). \u00c8 un'importante universit\u00e0 di ricerca della capitale cinese ed \u00e8 la prima moderna e nazionale della Cina. \nStoria.\nL'Universit\u00e0 di Pechino venne fondata nella capitale cinese nel dicembre 1898 durante la Riforma dei cento giorni. Nel 1920 divenne un centro per il pensiero progressista. Nel corso di tutta la sua storia, l'universit\u00e0 di Pechino si \u00e8 distinta dagli altri atenei cinesi, in termini di libert\u00e0 intellettuale e ha prodotto e ospitato molti dei migliori pensatori moderni della Cina, tra cui Lu Xun, Mao Zedong, Hu Shih, Li Dazhao, Gu Hongming, e Chen Duxiu. L'Universit\u00e0 di Pechino \u00e8 stato tra i luoghi di nascita del Movimento Nuova Cultura, del Movimento del 4 maggio 1919, della protesta di piazza Tiananmen del 1989 e molti altri eventi significativi.\nNel 1902, la Facolt\u00e0 di Istruzione venne scorporata per diventare l'odierna Universit\u00e0 Normale di Pechino. Nel 1912, dopo la Rivoluzione Xinhai, fu rinominata Universit\u00e0 Nazionale di Pechino (). Cai Yuanpei venne nominato presidente il 4 gennaio 1917, e contribu\u00ec a trasformarla nella pi\u00f9 grande istituzione universitaria del paese, con 14 dipartimenti e una registrazione di oltre 2.000 studenti. Nel 1919, gli studenti dell'Universit\u00e0 formarono il cuore del blocco dei manifestanti del Movimento del 4 maggio 1919. Gli sforzi del governo cinese di porre fine alle proteste portarono alle dimissioni di Cai. Nel 1920 divenne la seconda universit\u00e0 cinese ad accettare gli studenti di sesso femminile, dopo l'Universit\u00e0 di Nanchino.\nDopo lo scoppio della Seconda guerra sino-giapponese nel 1937 (e la conseguente espansione del territorio giapponese nella zona est della Cina), l'ateneo di Pechino si trasfer\u00ec a Changsha e form\u00f2 l'Universit\u00e0 temporanea di Changsha, insieme all'Universit\u00e0 Tsinghua e all'Universit\u00e0 Nankai. Nel 1938, i tre istituti si trasferirono nuovamente, questa volta a Kunming, creando l'Universit\u00e0 Nazionale Associata del sud-ovest.\nNel 1946, dopo la seconda guerra mondiale, l'universit\u00e0 torn\u00f2 a Pechino. A quel tempo, l'universit\u00e0 era composta da sei facolt\u00e0 (arte, scienze, diritto, medicina, ingegneria, e agricoltura), e un istituto di ricerca. Gli studenti stranieri, in quel momento, erano 3.000. Nel 1952, tre anni dopo la nascita della Repubblica Popolare Cinese, l'Universit\u00e0 Yenching venne incorporata in quella di Pechino, che perse la sua denominazione \"nazionale\" per il fatto che tutte le universit\u00e0 nell'ambito del nuovo Stato socialista sarebbero state pubbliche. Nel 1952 si spost\u00f2 dal centro di Pechino all'ex campus Yenching. Le prime proteste, anticipo della Rivoluzione culturale, iniziarono all'Universit\u00e0 di Pechino nel 1966, l'istruzione ebbe un periodo di interruzione della sua attivit\u00e0 tra il 1966 e il 1970 e dopo di allora si \u00e8 confermata come una delle principali universit\u00e0 della Cina.\nNel 2000, l'Universit\u00e0 medica di Pechino venne incorporata all'istituto universitario pechinese e divenne il Dipartimento di Scienze Mediche dell'Universit\u00e0 di Pechino; Beida ha ora otto ospedali affiliati e 12 ospedali di insegnamento. Nel 2001, Peking University cre\u00f2 un campus satellite a Shenzhen. Una seconda scuola di economia \u00e8 stata avviata in questo campus nel 2004, ed \u00e8 stata ribattezzata Beida HSBC School of Business in 2008.\nOrganizzazione.\nL'Universit\u00e0 si compone di 30 scuole e 12 dipartimenti, con 93 corsi di laurea, 2 per il Bachelor, 199 di laurea magistrale e 173 di dottorato. L'Universit\u00e0 ha 216 istituti e centri di ricerca, di cui 2 centri di ricerca nazionali di ingegneria. Con 4,5 milioni di titoli, la biblioteca universitaria \u00e8 la pi\u00f9 grande del suo genere in Asia.\nCampus.\nIl campus dell'Universit\u00e0 di Pechino era originariamente situato a nord della Citt\u00e0 Proibita, nel centro di Pechino, e venne successivamente spostato al campus dell'ex Universit\u00e0 Yenching nel 1952. Il campus attuale si trova nel nord-ovest di Pechino, nel quartiere di Haidian, in cui si sono concentrati molti noti college e universit\u00e0 ed \u00e8 rinomato per la bellezza della sua architettura tradizionale del suo parco.\nIl sito dell'Universit\u00e0 di Pechino campus \u00e8 situato vicino al Palazzo d'Estate e l'Antico Palazzo d'Estate, in cui si trovano molti dei giardini e palazzi pi\u00f9 rinomati di Pechino. Il campus universitario si trova nell'antico sito dei giardini reali della dinastia Qing e conserva il tradizionale stile paesaggistico cinese, tra case tradizionali, giardini, pagode, cos\u00ec come altri importanti edifici storici; Il campus universitario \u00e8 circondato dal lago Weiming.\nL'universit\u00e0 contiene anche numerosi musei, come il \"Museo di Storia dell'Universit\u00e0\" e il \"Museo d'Arte e Archeologia Arthur M. Sackler\"; i soggetti pi\u00f9 importanti di questi musei sono oggetti funerari che sono stati trovati a Pechino, appartenenti al Periodo dei regni combattenti. Ci sono vasi rituali di ceramica cos\u00ec come pezzi di gioielleria elaborata; ci sono anche le ossa di resti umani nello stile tradizionale di sepoltura di quel periodo."}
{"id": "2585413", "revid": "2063781", "url": "https://it.wikipedia.org/wiki?curid=2585413", "title": "Screeve", "text": "Nella grammatica georgiana, il termine screeve (: , in italiano anche scrivi o fila) indica un insieme di forme verbali, ottenute coniugando un verbo secondo la persona (1\u00aa, 2\u00aa e 3\u00aa) e secondo il numero (singolare e plurale) dei suoi argomenti. Si tratta della trascrizione del termine \"mts'k'rivi\" (\u10db\u10ec\u10d9\u10e0\u10d8\u10d5\u10d8) \"fila\", introdotto dal linguista georgiano Ak'ak'i Shanidze. Corrisponde grossomodo al TAM (una combinazione di tempo, aspetto e modo) che caratterizza la tradizione grammaticale occidentale.\nSe il verbo \u00e8 monovalente, le forme sono 6 come nei tempi italiani; se il verbo \u00e8 bivalente o trivalente sono 28 (=6\u00d76-8, ossia 6 entrate del soggetto per 6 entrate dell'oggetto diretto/indiretto, meno 8 entrate realizzate in maniera perifrastica).\nPer esempio, lo screeve aoristico per la maggior parte delle forme verbali \u00e8 costituito almeno da un preverbo (\u10d3\u10d0 \"da\"-), una radice (\u10ec\u10d4\u10e0 \"c'er\", \"scive-re\"), e una screeve desinenziale (\u10d4 \"-e\", \u10d0 \"-a\", \u10d4\u10e1 \"-es\") e, nella prima e seconda persona, da un suffisso plurale (\u10d7 \"-t\"):\nData la presenza di termini simili nelle grammatiche occidentali, \u00e8 importante capire come gli screeve differiscano da essi. In molte lingue occidentali, le desinenze codificano tutto il tempo, l'aspetto e il modo, ma in georgiano, le desinenze dello screeve possono includere o no una di queste categorie. Per esempio, gli screeve della serie perfetti possiedono propriet\u00e0 modali ed evidenziali che sono completamente assenti negli screeve aoristici e nella serie presente/futuro; per es. \u10ec\u10d4\u10e0\u10d8\u10da\u10d8 \u10d3\u10d0\u10e3\u10ec\u10d4\u10e0\u10d8\u10d0 \"c'erili dauc'eria\" \"egli ha apparentemente scritto la lettera\" implica che si conosca che la lettera \u00e8 scritta poich\u00e9 si vede la lettera scritta su un tavolo. Tuttavia, la forma presente \u10ec\u10d4\u10e0\u10d8\u10da\u10e1 \u10d3\u10d0\u10ec\u10d4\u10e0\u10e1 \"c'erils dac'ers\" \"egli scriver\u00e0 la lettera\" \u00e8 semplicemente neutra rispetto alla questione di come si capisce (o non si capisce) che la lettera sar\u00e0 scritta."}
{"id": "2585414", "revid": "339392", "url": "https://it.wikipedia.org/wiki?curid=2585414", "title": "Abate Anselmo", "text": ""}
{"id": "2585416", "revid": "36426", "url": "https://it.wikipedia.org/wiki?curid=2585416", "title": "Stefano III", "text": ""}
{"id": "2585419", "revid": "1305772", "url": "https://it.wikipedia.org/wiki?curid=2585419", "title": "Salluit", "text": "Salluit \u00e8 la seconda localit\u00e0 inuit pi\u00f9 settentrionale del Qu\u00e9bec, in Canada. L'insediamento \u00e8 situato vicino allo stretto di Hudson e non \u00e8 raggiungibile via terra, ma solo per via aerea.\nIl toponimo significa \"I magri\" in inuktitut, con riferimento ai tempi in cui gli abitanti del luogo, causa la mancanza di selvaggina, rischiavano di morire di fame.\nStoria.\nNel 1925, un commerciante indipendente apr\u00ec un posto di smercio in quello che oggi \u00e8 Salluit, seguito poco dopo dalla Compagnia della Baia di Hudson, che stabil\u00ec il proprio emporio nelle vicinanze. Gli anni d'oro del commercio delle pelli finirono per\u00f2 relativamente presto, nel 1936, quando i prezzi collassarono.\nNel 1957 il governo canadese apr\u00ec una scuola (in precedenza si erano avute scuole fondate da una missione cattolica nel 1930 e da una missione anglicana nel 1955) e, con l'aggiungersi dei servizi pubblici, sempre pi\u00f9 inuit si stabilirono nel villaggio. La prima abitazione venne eretta nel 1959 e dieci anni dopo vide la luce per mano degli abitanti un negozio cooperativo. Salluit acquis\u00ec lo status di municipalit\u00e0 il 29 dicembre 1979."}
{"id": "2585422", "revid": "123606059", "url": "https://it.wikipedia.org/wiki?curid=2585422", "title": "Schwartz", "text": ""}
{"id": "2585425", "revid": "300067", "url": "https://it.wikipedia.org/wiki?curid=2585425", "title": "Nazionale di pallacanestro femminile della Cecoslovacchia", "text": "La nazionale di pallacanestro femminile della Cecoslovacchia ha rappresentato la Cecoslovacchia nelle competizioni internazionali femminili di pallacanestro organizzate dalla FIBA dal 1935 al 1993, anno della dissoluzione dello Stato, con conseguente scioglimento della squadra nazionale in quella della e della . Era gestita dalla defunta Federazione cestistica della Cecoslovacchia.\nStoria.\nRispetto alla nazionale maschile, capace di vincere un Europeo, questa selezione, pur non avendo mai vinto alcuna delle manifestazioni internazionali alle quali ha partecipato, ha ottenuto comunque molte pi\u00f9 medaglie, soprattutto alle Olimpiadi ed ai Mondiali, dove ha dovuto quasi sempre trovarsi di fronte alla fortissima ."}
{"id": "2585427", "revid": "36426", "url": "https://it.wikipedia.org/wiki?curid=2585427", "title": "Adriano III", "text": ""}
{"id": "2585430", "revid": "46291", "url": "https://it.wikipedia.org/wiki?curid=2585430", "title": "Glaucium flavum", "text": "Il Papavero giallo (\"Glaucium flavum\" ) \u00e8 una pianta erbacea della famiglia delle Papaveracee, diffusa nelle zone costiere del bacino del Mediterraneo.\nDescrizione.\n\u00c8 una specie emicriptofita scaposa, biennale ma talora perennante, alta da 30 a 90\u00a0cm.\nIl fusto \u00e8 eretto, glabrescente, di colore verde glauco e se spezzato emette un latice denso di colore giallastro.\nLe foglie sono alterne, ricoperte su entrambe le pagine di una peluria bianca, con margini lievemente ondulati. Le foglie basali, pennatosette, hanno un corto picciolo, le cauline sono sessili, progressivamente pi\u00f9 corte e lobate.\nI fiori ermafroditi e solitari, hanno un diametro di 4 \u20137\u00a0cm, con 2 sepali caduchi e corolla composta da 4 petali obovati, di colore giallo talvolta con sfumature arancio alla base. L'ovario \u00e8 uniloculare. Fiorisce da maggio a ottobre\nIl frutto \u00e8 una capsula grossolanamente cilindrica, talora ripiegata a forma di corno, con una estremit\u00e0 a punta di freccia, lunga 15\u201330\u00a0cm, formato da due valve che si aprono a maturit\u00e0 per rilasciare i numerosi semi.\nDistribuzione e habitat.\nLa specie \u00e8 diffusa sulle coste del mar Mediterraneo ma anche sulla coste europee dell'Atlantico e nel canale della Manica, dal livello del mare sino a circa 800 m di altitudine\nSi tratta di una specie nitrofila, che popola le scogliere e le dune costiere. Si pu\u00f2 anche trovare ai margini dei campi coltivati o di terreni incolti.\nPrincipi attivi.\nLa glaucina \u00e8 il principale alcaloide contenuto nella pianta . Ha propriet\u00e0 broncodilatatrici e antinfiammatorie, agendo come inibitore della fosfodiesterasi e calcio-antagonista . Per queste sue propriet\u00e0 viene talora impiegata, per lo pi\u00f9 in forma di idrocloridrato di glaucina, come sedativo della tosse . Pu\u00f2 avere effetti collaterali come sedazione, astenia e pu\u00f2 rivelarsi un allucinogeno in grado di stimolare sensazioni visive particolarmente colorate . Per tale caratteristica \u00e8 talora utilizzata come sostanza d'abuso ."}
{"id": "2585431", "revid": "977364", "url": "https://it.wikipedia.org/wiki?curid=2585431", "title": "Alan P. Merriam", "text": "Biografia.\nHa insegnato Antropologia presso la Northwestern University, la Indiana University e la University of Wisconsin. Fra i suoi studi pi\u00f9 conosciuti c'\u00e8 sicuramente \"\"Etnomusicologia degli indiani Testapiatta\" e \"Antropologia della musica\"\"\nIl suo testo pi\u00f9 importante, Antropologia della musica, promuove lo studio della musica con un metodo ed una prospettiva antropologica. Viene proposto un modello tripartito per lo studio dell'etnomusicologia, basato sull'indagine della \"musica nella cultura\". Vengono quindi indicati tre livelli: concettualizzazioni riguardo alla musica, comportamenti in relazione alla musica ed infine il suono della musica. Nei suoi ultimi lavori, Merriam rettific\u00f2 il suo originale concetto di \"musica \"nella\" cultura\" in \"musica \"come\" cultura\"; inoltre, vennero proposti due approcci per lo studio analitico della musica, uno basato sul suono e l'altro sui comportamenti. \nMerriam mor\u00ec nel disastro aereo del volo LOT Polish Airlines 7."}
{"id": "2585437", "revid": "732240", "url": "https://it.wikipedia.org/wiki?curid=2585437", "title": "Documentario multimediale", "text": ""}
{"id": "2585440", "revid": "324090", "url": "https://it.wikipedia.org/wiki?curid=2585440", "title": "Jean Claude Trichet", "text": ""}
{"id": "2585445", "revid": "121713014", "url": "https://it.wikipedia.org/wiki?curid=2585445", "title": "Piazza Vasari", "text": "Piazza Giorgio Vasari \u00e8 una piazzetta fiorentina che si affaccia su uno dei versanti del \"Ponte al pino\", situata a poca distanza da piazza Savonarola e piazzale Donatello. Vi confluiscono via Luca Giordano, via Antonio Pacinotti, via degli Artisti, via Andrea del Castagno e via Mannelli.\nStoria.\nLa piazza \u00e8 stata creata nel 1911 in concomitanza con la soppressione della barriera daziaria, e si articola su pi\u00f9 livelli per adattarsi alle diverse quote delle vie che vi si incontrano, compresa quella che scavalca la ferrovia; \u00e8 attraversata infatti dall'importante arteria viaria costituita dall'asse via degli Artisti-Ponte al Pino-via Pacinotti, dove passano numerosissime linee di trasporto pubblico e rappresenta quindi un punto nevralgico per il traffico veicolare di tutto il quartiere. La carreggiata taglia la piazza longitudinalmente in due met\u00e0: quella sul lato di via Giordano \u00e8 destinata a giardino pubblico, mentre sull'altro lato si trova un piccolo parcheggio.\nDescrizione.\nL'antica barriera doganale.\nIn corrispondenza dell'attuale piazza si trovava anticamente uno slargo dove sorgeva la barriera daziaria del Campo di Marte sulla allora via del Pratellino, parte del tragitto Firenze-Fiesole. Fino al 1911, anno in cui si decise l'allargamento della cinta daziaria a comprendere San Gervasio e Campo di Marte questa barriera costituiva l'estremo confine doganale oltre Porta a Pinti. \nGli uffici daziari erano posti nei due piccoli edifici simmetrici che sorgono isolati sui due lati della piazza, ancora perfettamente identificabili (al pari di quelli del ponte sull'Affrico al Salviatino); quello sul lato di via Mannelli \u00e8 di propriet\u00e0 dell'amministrazione comunale, che l'ha destinato ad uffici per il Corpo di Polizia Municipale, quello sul lato di via Giordano \u00e8 sede del Gruppo Donatello, associazione che raggruppa pittori e scultori che tuttora hanno i loro studi nella zona di via degli Artisti e piazzale Donatello; questo edificio presenta, sulla finestra murata che un tempo dava sull'attuale giardino, un dipinto \"trompe-l'\u0153il\" dedicato a Mario Moschi, che sembra affacciarvisi. Il dipinto fu realizzato nel 1991 da Giuseppe Capineri ed Enrico Bandelli.\nIl giardino e la fontana.\nIl giardino ha un'estensione di 1.740 m\u00b2 ed al suo centro presenta una vasca di marmo rosso dentro cui \u00e8 posta la graziosa \"Fontana dei puttini\", opera dello scultore fiorentino Mario Moschi (fondatore, tra l'altro, del gi\u00e0 citato Gruppo Donatello), che la modell\u00f2 nel 1942. La scultura fu poi fusa in un'unica gettata dalla Fonderia Artistica Ferdinando Marinelli nel 1952, e posta nella piazza per volere dell'allora sindaco Giorgio La Pira.\nLa fontana rappresenta quattro bambini che gattonano, incolonnati l'uno sull'altro sul dorso di una tartaruga a formare la colonna portante, che sorreggono un cuscino su cui poggia un bacile d'acqua. Lo spunto per l'estrosa composizione fu tratto dal Moschi dall'ambito familiare: stando a quanto da lui dichiarato, gli venne dal vedere la nipotina che gattonava sui pavimenti di casa insieme alla tartaruga che le girava libera attorno.\nLa fontana \u00e8 stata restaurata nel 2008 grazie all'impegno congiunto tra Comune di Firenze e Opificio delle pietre dure, con un intervento durato all'incirca un anno e costato 15.000 euro.\nIl giardino \u00e8 separato dalla carreggiata da un marciapiede lastricato in porfido, fiancheggiato da una siepe di alloro; l'area verde \u00e8 stata oggetto nel corso del 2009 di un'operazione di riqualificazione, con cui si \u00e8 ricostituito lo strato di ghiaia, posizionato nuove fioriere, sostituito le panchine in metallo con nuovi modelli in legno ed installato un nuovo impianto di irrigazione.."}
{"id": "2585446", "revid": "767487", "url": "https://it.wikipedia.org/wiki?curid=2585446", "title": "Choritos a la chalaca", "text": "Il choritos a la chalaca \u00e8 un piatto della gastronomia del Per\u00f9 a base di cozze (il termine choritos si riferisce alle cozze cilene), cipolla e pomodori tritati, grani di mais bollito e succo di lime.\nIl preparato viene inserito nelle valva della cozza che viene quindi cotta grazie alla acidit\u00e0 del lime."}
{"id": "2585448", "revid": "1442080", "url": "https://it.wikipedia.org/wiki?curid=2585448", "title": "Pietro Torri", "text": "Biografia.\nDal 1684 fino al 1688 serv\u00ec come organista presso Cristiano Ernesto di Brandeburgo-Bayreuth, margravio di Bayreuth, poi pass\u00f2 al servizio del principe elettore di Baviera Massimiliano II Emanuele. Nel 1679 segu\u00ec il reggente bavarese in esilio nei Paesi Bassi spagnoli. Pietro Torri assieme ad una parte dell'Orchestra di Corte bavarese prese dimora a Bruxelles, dove spos\u00f2 la figlia del maestro di balletto Fran\u00e7ois Rodier.\nNel corso degli anni seguenti soggiorn\u00f2 a Mons, Namur, Lilla, Compi\u00e8gne e Valenciennes; fra le rappresentazioni pi\u00f9 importanti delle sue composizioni si annovera l'opera \"Adelaide\" rappresentata nel 1722 in occasione delle nozze reali fra Carlo Alberto di Baviera e Maria Amalia d'Austria; nel 1729 il castrato Farinelli cant\u00f2 nell'opera \"Nicomede\".\nNel 1715 torn\u00f2 a Monaco, dove compose cantate e un'opera ogni anno.\nNel 1726 mor\u00ec Massimiliano II Emanuele e suo figlio Carlo Alberto gli succedette sul trono bavarese. Per quest'occasione Pietro Torri compose un elogio musicale per il nuovo regnante: le cantate allegoriche \"La Baviera\". In questa opera viene evidenziato il diritto bavarese al trono imperiale, cio\u00e8 il trono del Sacro Romano Impero. \nCarlo Alberto nel 1726 fu eletto imperatore con il nome di Carlo VII e Torri divent\u00f2 musicista alla corte imperiale.\nDopo la morte di Giuseppe Antonio Bernabei Torri fu nominato Maestro di Corte Bavarese.\nComposizioni.\nAccanto a circa 50 opere, Torri compose serenate, oratori, salmi e cantate; tra i pi\u00f9 famosi sono l'oratorio \"Triomphe de la paix\" composto per la pace di Rastatt nel 1715 ed un \"Te Deum\" per Massimiliano II Emanuele.\nLa riscoperta di Pietro Torri e la riproposta musicale delle sue opere \u00e8 dovuta in gran parte al musicista tedesco Christoph Hammer, musicologo ed esecutore di musica antica."}
{"id": "2585466", "revid": "131358", "url": "https://it.wikipedia.org/wiki?curid=2585466", "title": "Adri\u00e1n Hern\u00e1n Gonz\u00e1lez", "text": ""}
{"id": "2585470", "revid": "92723", "url": "https://it.wikipedia.org/wiki?curid=2585470", "title": "Tom Devlin", "text": "[[miniatura]]\nTom Devlin (Harding) \u00e8 un personaggio del fumetto western \"Tex Willer\", edito dalla Sergio Bonelli Editore, ideato da Giovanni Luigi Bonelli, dove \u00e8 uno degli amici pi\u00f9 fidati del protagonista Tex\nTom Devlin \u00e8 uno dei comprimari pi\u00f9 ricorrenti in questo fumetto. Fu realizzato graficamente da Aurelio \u201cGalep\u201d Galleppini e Gino Raschitelli. Gianluigi Bonelli gli diede come primo \"nome\" \"Tom Harding\", ma nella seconda sua apparizione il cognome fu modificato in \"Devlin\".\nPersonaggio.\nTom Devlin \u00e8 il capo della polizia di San Francisco, che in pi\u00f9 di un'occasione ha beneficiato dell'intervento di Tex per debellare le organizzazioni criminali cittadine.\nSull'inedito.\n1\u00aa apparizione (La costa dei Barbari).\nAppare nel n. 85 della serie regolare come ufficiale di polizia di San Francisco (e nelle edizioni originali il suo cognome \u00e8 \"Harding\", in seguito rettificato a partire dalle riedizioni di \"Tuttotex\").\nViene subito mostrato come buon amico di Tex Willer ed \u00e8 lui a spiegare al ranger ed a Carson la pesante situazione creata dallo strapotere dei criminali Shanghai Kelly e Johnny Devine. Sempre \"Harding\" dirige i due pards verso l'albergo di Mike Tracy, un bravo ex-agente, indicando loro alcuni informatori fidati. Grazie all'aiuto di questi alleati e dei valenti picchiatori di Lefty Potrero, Tex e Carson saranno in grado di smantellare l'organizzazione criminosa di Shanghai Kelly, che verr\u00e0 ucciso sul finire della storia, liberando cos\u00ec il figlio del Sergente O'Brian, che era ostaggio dei banditi.\n2\u00aa apparizione (Capitan \"Barbanera\" Drake).\nRitorna, inspiegabilmente con il nuovo cognome \"Devlin\", nell'albo n. 154, nella storia \"La vendetta di Diamond Jim\" (successiva a \"Una campana per Lucero\"); i quattro ranger giungono a San Francisco convocati da Tom Devlin e da Mike Tracy, che li informeranno della presenza di un losco criminale: Diamond Jim. Egli gestisce mille attivit\u00e0 illecite in citt\u00e0, allo scopo di vendicare il fratello ucciso dai pards tempo prima a Frisco. Per questo, Diamond Jim ordina il rapimento di Kit Willer per opera di capitan \"Barbanera\" Drake, che lo imbarca sul suo veliero, il \"Black Shark\".\nNei successivi albi (n. 155, intitolato \"San Francisco\" e n. 156, intitolato \"Lotta sul mare\"), grazie anche all'aiuto di Lefty Potrero, i pards e Devlin provvederanno a sfasciare il covo di Diamond Jim. Arrivati a Chinatown, verranno eliminati tutti i cinesi complici di Diamond Jim, che verr\u00e0 catturato ed interrogato. Sveler\u00e0 ai ranger che la nave di Drake, con a bordo Kit, \u00e8 salpata; per cui, Tex e pards cominceranno la rincorsa sul Pacifico, a bordo del Sea Tiger di Billy Bart. Arrivati a Kalaupapa, la ciurma di Barbanera verr\u00e0 messa ko dai ranger in un locale del porto.\nDrake \u00e8 bisognoso di reclutare nuovi marinai, ma \u00e8 ignaro che assumer\u00e0 lo stesso Tex. Raggiunto Kit, padre e figlio saliranno sulla Sea Tiger. Drake, schiumante di rabbia e con il proprio veliero senza albero maestro, si perde nella notte in bal\u00eca delle tempestose onde del Pacifico.\n3\u00aa apparizione (La Figlia del Drago).\nTom Devlin ritorna nell'albo n. 171, nella vignetta \"Quartiere cinese\" (che corrisponde alla storia che segue \"L'indiano bianco\"). I pards si trovano a San Francisco e stanno per rientrare in Texas, quando un omicidio avvenuto in circostanze misteriose li porta scoprire la presenza di una banda criminale cinese.\nNell'albo n. 172, intitolato \"Il laccio nero\", i criminali cinesi tengono schiave, a San Francisco, delle povere ragazze loro connazionali, prelevate dai loro villaggi natii, per essere messe all'asta in America. Chiunque \u00e8 intenzionato ad indagare sul losco crimine rischia di finire strangolato con un laccio di seta nera. A capo dell'organizzazione criminale vi \u00e8 alla maliarda Ah-Toy (detta la Figlia del Drago); i suoi biechi complici sono: il corrotto consigliere Lao Tan (detto l'Artiglio Nero) e l'altrettanto corrotto biscazziere Wong Ha Gum. Con Tex in citt\u00e0, per i criminali cinesi \u00e8 l'inizio della fine: avendo fallito un primo tentativo di eliminare i quattro ranger, Wong assiste allo sfascio della sua infima sala da gioco.\nNell'albo n. 173, intitolato \"L'ora della violenza\", la Figlia del Drago ordina l'uccisione di Wong e dei suoi scagnozzi per aver fallito l'attacco sui pards: Wong viene strangolato ed i suoi seguaci vengono divorati vivi dai topi. Nel frattempo, oltre a Tom Devlin, arriveranno in aiuto dei pards, Lefty Potrero e Lim You, quest'ultimo figlio del defunto Wong e deciso a collaborare con la legge. I ranger discuteranno di un piano d'attacco: si maschereranno da vigilantes in modo da giungere inosservati alle fumerie d'oppio per distruggerle.\nNell'albo n. 174, intitolato \"L'artiglio ha colpito!\", i cinesi passano al contrattacco: assalteranno l'Hotel Alameda di Mike Tracy e rapiranno Kit Carson. Setacciando le fogne di San Francisco, i ranger arriveranno in tempo per salvare il pard, il quale stava per essere anch'esso divorato vivo dai topi. Ad ogni modo, i topi divoreranno, invece, proprio colui che voleva essere il suo carnefice, l'Artiglio Nero.\nLa storia termina nelle prime pagine dell'albo successivo, dove la Figlia del Drago verr\u00e0 sconfitta e verranno liberate le rimanenti schiave cinesi.\n4\u00b0a apparizione (Il Maestro).\nA San Francisco, nell'albo n. 309 (\"Acqua alla gola\", pi\u00f9 precisamente nella storia successiva \"La tragedia della Shanghai Lady\"), compare per la prima volta un acerrimo nemico di Tex, Andrew Liddell, meglio noto come il \"Maestro\", il quale compie rapine ed omicidi approfittando della sua bravura nell'ambito scientifico. Il folle piano dello scienziato \u00e8 quello di appestare gli acquedotti di San Francisco con dei letali bacilli, dove chiunque berr\u00e0 tali acque morir\u00e0 contagiato e rimanendo col volto orrendamente sfigurato. Tex ed alcuni dei suoi amici, fra cui Lefty Potrero, Pat Mac Ryan e lo stesso Devlin, cercheranno di fermarlo.\nNell'albo seguente (\"La minaccia invisibile\"), il \"Maestro\" non riesce ad ottenere il riscatto che pretendeva dalla popolazione; reazione dello scienziato \u00e8 quella, per l'appunto, di contaminare le riserve d'acqua, passando prima inosservato grazie a degli abili travestimenti. Inizia cos\u00ec l'inseguimento da parte di Tex e Carson ed il \"Maestro\", dopo una breve fuga, incappa in un incidente dove si auto-contamina le sue vesti e quindi diventa prossimo alla morte. Nonostante tutto, lo scienziato dispone di un antidoto, col quale a fatica riesce ad auto-somministrarsi; sopravvive ma rimane sfigurato in volto. Arrestato finalmente dai due pards, il \"Maestro\" verr\u00e0 condannato al carcere a vita.\n5\u00aa apparizione (Capitan \"Barbanera\" Drake).\nTom Devlin ritorner\u00e0 nell'albo n. 354, intitolato \"La congiura\".\nTom Devlin \u00e8 stato rapito; gli amici Mike Tracy e Sam Brennan chiameranno Tex e Carson, informandoli che capitan \"Barbanera\" Drake \u00e8 tornato ma \u00e8 stato imprigionato ad Alcatraz. In un colloquio con l'avvocato Bixler, i ranger sono ignari che i responsabili del rapimento sono: l'ispettore Linder ed il corrotto collega Alex Munro, intenzionati a diventare padroni della citt\u00e0. Nel frattempo, nel penitenziario di Alcatraz, Barbanera gioca la sua carta vincente: o lo liberano o non riveler\u00e0 mai quello che sa riguardo al rapimento di Devlin!\nNell'albo n. 355, intitolato \"Alcatraz!\", Drake rivela di essere venuto a conoscenza del rapimento di Devlin da parte del suo vice Linder e dal complice Alex Munro. Con l'intrepido aiuto dell'avvocato Bixler, Tex e Carson, con un paio di false divise e documenti contraffatti, prepareranno l'evasione di Barbanera. Scoperti all'ultimo istante, i pards si salvano gettandosi nelle nebbiose acque circostanti l'isola.\nNell'albo n. 356, intitolato \"Il prigioniero dell'\"Albatros\"\", il veliero Albatros del capitano Hogarth prende il largo per il Nord con Tom Devlin prigioniero a bordo. Tex e Carson, alleatisi con Drake, salperanno all'inseguimento sul Leviathan, la baleniera di capitan Brooke. Avvistato un cetaceo, i ranger e la ciurma dovranno darsi da fare per iniziare la caccia, in modo da non destare sospetti negli inseguiti. Poi, ad Aberdeen, dopo aver interrogato un componente dell'Albatros, i pards scoprono che Devlin verr\u00e0 sbarcato nel Puget Sound, dove verr\u00e0 schiavizzato dagli indiani Nootka.\nLa storia termina nelle prime pagine dell'albo successivo, dove i ranger con Drake salveranno Tom Devlin dalle grinfie dei Nootka; Linder e Munro verranno, invece, scovati durante i loro brevi festeggiamenti.\n6\u00aa apparizione (I giustizieri).\nNell'albo n. 456, intitolato \"Al di sopra della legge\", una nuova organizzazione criminale s'instaura a San Francisco, compiendo numerosi delitti. La setta \u00e8, infatti, disposta ad uccidere su richiesta ed a pagamento, offrendo gratis i servigi ai clienti poveri, nel caso in cui la legge ed i tribunali non riescono a far giustizia. Il capo della polizia della citt\u00e0, Tom Devlin, ricaricher\u00e0 Tex Willer e Kit Carson d'indagare sul caso; i due pards scopriranno che non sempre la societ\u00e0 criminale uccide per un rigoroso, anche se discutibile, senso della Legge.\nNell'albo n. 457, intitolato \"Catena di omicidi\", Tex e Carson costringono alla resa la pericolosa organizzazione criminale; il losco Smirnoff, capo della setta, condurr\u00e0 i due ranger in un ristorante cinese, dove verranno drogati e portati nel suo lugubre covo e lasciati a morire in una piscina pullulante di squali affamati. Con una serie di giochi d'astuzia, Tex riesce a ferire uno squalo e dunque, attratti dal sangue, gli altri squali attaccano il loro simile, mentre Smirnoff, vedendo il sangue ritiene che i due ranger siano stati divorati; Tex riuscir\u00e0 ad uscire dalla piscina e colpendo Smirnoff con un sasso, questi cade nella piscina dove verr\u00e0 divorato dagli squali.\n7\u00aa apparizione (La Tigre Nera).\nTom Devlin torna nell'albo n. 587, intitolato \"L'artiglio della Tigre\"; a San Francisco si \u00e8 stabilito uno dei pi\u00f9 famosi nemici di Tex, il Principe Sumankan (meglio conosciuto come La Tigre Nera), che diriger\u00e0 un ampio traffico d'oppio per vendicarsi sui ranger una volta per tutte. Tom Devlin chiamer\u00e0 gli amici Tex e Carson, per far luce sui nuovi crimini verificatisi a San Francisco.\nNell'albo n. 588, intitolato \"Il castello nero\", Tex e Carson, si ritrovano divisi a seguito di un'imboscata.\nSeguendo furtivamente la complice della Tigre Nera, Lohana, Tex scoprir\u00e0 la Valle del Fiore Rosso, un grande campo dove vengono coltivati i papaveri, sfruttati per il ricavo d'oppio. In seguito, il ranger giunger\u00e0 ad un castello, dove \u00e8 prigioniero Carson e qui Tex, per poco, non cadr\u00e0 in una trappola predisposta dalla Tigre Nera. Incredibilmente, Tex si salva saltando da una finestra del castello e tuffandosi nel lago sottostante. Una volta seminati i nemici intenti ad acciuffarlo, Tex ritorna al castello, liberando Carson e ritrovandosi faccia a faccia con la Tigre Nera. Dopo un combattimento di sciabole, la Tigre Nera si ritrova spiazzato e tenta una nuova fuga attraverso un passaggio segreto; Tex questa volta lo insegue e dopo una nuova lotta sulla cima di una rupe, la Tigre Nera perde l'equilibrio e cade nel burrone sottostante, grazie anche al colpo di fucile sparato da Tom Devlin che salva cos\u00ec Tex. I seguaci cinesi della Tigre Nera si arrenderanno di fronte agli uomini di Devlin; Lohana, invece, verr\u00e0 condotta in Florida.\n8\u00aa apparizione (El \"Supremo\").\nNell'albo n. 638, intitolato \"Tiratori scelti\", Tom Devlin si occuper\u00e0 di una vicenda riguardante un ex-generale militare, \"El Supremo\"; l'ex militare messicano \u00e8 intento nel portare all'indipendenza la regione messicana di Sonora, contrabbandando armi col governo statunitense e sterminando militari americani. Tex ed i compagni s'incontreranno sia con Devlin che con Lefty Potrero, per salvaguardare la zona confinante fra California e Messico. Kit Willer e Tiger Jack si occuperanno nel perlustrare il deserto di Altar, Tex e Carson risaliranno al massacro della pattuglia militare. Verranno cos\u00ec sgominati i colpevoli, compresi militari americani (arruolati forzatamente dal \"Supremo\") e politici corrotti.\nNell'albo n. 639, intitolato \"Nei bassifondi di San Francisco\", Tex insieme a Devlin, Lefty Potrero e gli uomini della palestra \"Hercules\", bloccheranno il piano di Nick Castle, sostenitore di \"El Supremo\". L'uomo, per\u00f2, si salva su un'isola e soltanto Kit Willer e Donen, fingendosi suoi arruolati con falsi nomi, lo seguono.\nNell'albo n. 640, intitolato \"L'isola della nebbia\", Tex e i suoi pards raggiungeranno l'isola senza farsi vedere. Grazie all'aiuto del governatore Montales, \"El Supremo\" si arrender\u00e0 definitivamente.\nSu Tex Speciale.\nTom Devlin fa anche una breve apparizione nell'albo n. 12 della collana \"Tex Speciale\".\nIn questa storia, intitolata \"Gli assassini\", Kit Willer e Tiger Jack riescono a salvarsi a seguito di una sparatoria contro una gang di criminali, dell'organizzazione segreta dei \"Vendicatori\". Indagando sul caso, Tex e Carson informeranno lo stesso Devlin sulla nuova missione, alla quale si affiancher\u00e0 anche il robusto amico Lefty Potrero. I rappresentanti della legge non sono, per\u00f2, gli unici ad inseguire i \"Vendicatori\"; vi \u00e8 anche il giovane Mitchell Anderson, intenzionato a vendicare la morte del padre Clive, avvenuta tempo prima proprio per mano della losca banda e per questo riesce ad infiltrarsi nella gang criminale come nuova recluta facendo in modo di scioglierla internamente. La missione, d'altro canto, non sar\u00e0 favorevole sia per Tex che per Anderson, in quanto la giovane Lisa Logan tenter\u00e0 di mettere i bastoni fra le ruote ad entrambi.\nLa storia terminer\u00e0 con l'eliminazione degli assassini di Lisa e l'arresto del responsabile della morte Clive Anderson, ovvero suo fratello Boydon.\nSu Maxi Tex.\n1\u00aa apparizione.\nTom Devlin compare nella parte finale del Maxi Tex n. 10, \"Il veleno del Cobra\", dove collabora con Tex e Carson al recupero di un quantitativo di lingotti d'oro rubato ad alcuni minatori cinesi di Virginia City da alcuni loro connazionali disonesti fuggiti poi a San Francisco.\n2\u00aa apparizione.\nCompare anche nella parte finale del Maxi Tex n. 22, \"La grande corsa\"; il \u201cSan Francisco Examiner\u201d ha organizzato, come grande evento, una gara a cavallo da Tucson fino a San Francisco. I partecipanti si troveranno a gareggiare fra le varie insidie: indiani selvaggi, il caldo del deserto ed un feroce assassino; non tutti infatti riusciranno a tagliare il traguardo. La posta in gioco \u00e8 un sostanzioso premio in denaro. Per aiutare il giovane Kevin Caldwell, malmenato dagli uomini del losco Ozzie Duke, Tex accetta di correre al suo posto, in groppa al cavallo West Wind. Tex e West Wind si aggiudicheranno la corsa, battendo sul finale un leale nobiluomo di nazionalit\u00e0 russa, il conte Guriev. Tuttavia la vittoria passa, in un primo momento, ad Ozzie Duke anzich\u00e9 a Caldwell; Duke, infatti, \u00e8 riuscito a diventare proprietario di West Wind grazie all'aiuto di un giudice corrotto che ha falsificato dei documenti. Tex scopre l'imbroglio e consegner\u00e0 il bieco Duke proprio a Tom Devlin, per ricevere in seguito un regolare processo."}
{"id": "2585471", "revid": "21880", "url": "https://it.wikipedia.org/wiki?curid=2585471", "title": "Glaucium luteum", "text": ""}
{"id": "2585472", "revid": "21880", "url": "https://it.wikipedia.org/wiki?curid=2585472", "title": "Glaucium fulvum", "text": ""}
{"id": "2585474", "revid": "21880", "url": "https://it.wikipedia.org/wiki?curid=2585474", "title": "Glaucium glaucum", "text": ""}
{"id": "2585475", "revid": "547992", "url": "https://it.wikipedia.org/wiki?curid=2585475", "title": "Lucio Caizzi", "text": "Biografia.\nEsordisce nel mondo dello spettacolo negli anni ottanta come cabarettista e come attore teatrale, attivit\u00e0 questa che ha portato avanti anche in anni recenti.\nUna delle sue prime apparizioni televisive come comico avviene nel 1989 in \"Vernice fresca\", trasmissione toscana di successo in onda su Cinquestelle, condotta da Carlo Conti, tale programma ha costituito il trampolino di lancio anche per altri famosi comici, in prevalenza toscani, come Leonardo Pieraccioni e Giorgio Panariello.\nNel 1993 partecipa a \"La sai l'ultima?\", condotta da Pippo Franco. Nel 1995 e 1996 prende parte ad \"Aria fresca\" condotto da Carlo Conti su Telemontecarlo, poi segue il conduttore toscano su Raiuno in \"Su le mani\". Nell'estate 1996 partecipa ad \"Atlantam tam\", trasmissione sulle Olimpiadi, in onda su Raiuno condotta da Fabrizio Frizzi.\nIn seguito far\u00e0 numerose irruziuoni comiche in trasmissioni televisive Rai, quali \"Miss Italia\" (all'epoca delle conduzioni di Fabrizio Frizzi), nell'edizione 2001 della notte del David di Donatello, in varie edizioni de \"I raccomandati\" (ancora con Carlo Conti).\nCaizzi lavora anche come attore per il cinema e per la TV. Nel 1988 ha fatto parte del cast di \"La casa del sorriso\", diretto da Marco Ferreri, film che si aggiudic\u00f2 l'Orso d'Oro al Festival del Cinema di Berlino del 1991.\nSuccessivamente ha recitato a fianco di importanti attori tra i quali Carlo Verdone in (\"C'era un cinese in coma\") e Leonardo Pieraccioni (in \"Il paradiso all'improvviso\" e in \"Io &amp; Marilyn\"). Dal 2006 interpreta il ruolo di \"Gennarino\" nella serie TV di Raiuno \"Capri\". A maggio 2010 torna nel variet\u00e0, facendo parte del cast di \"Aria Fresca\" condotto da Carlo Conti su Rai Uno per 4 puntate.\nDal 16 novembre 2011 \u00e8 protagonista nella commedia musicale \"Noi che...gli anni migliori\" di Carlo Conti al Teatro Salone Margherita (Roma) assieme agli attori Gabriele Greco, Massimo Di Vincenzo, Elena Ossola e Angela Tuccia, e ai cantanti Gianni Nazzaro, Wilma Goich e Dino."}
{"id": "2585476", "revid": "21880", "url": "https://it.wikipedia.org/wiki?curid=2585476", "title": "Glaucium maritimum", "text": ""}
{"id": "2585477", "revid": "21880", "url": "https://it.wikipedia.org/wiki?curid=2585477", "title": "Chelidonium glaucium", "text": ""}
{"id": "2585478", "revid": "253269", "url": "https://it.wikipedia.org/wiki?curid=2585478", "title": "Dick Van Patten", "text": "Biografia.\nNato a Kew Gardens, New York, da madre di origini italiane (Josephine Acerno) e padre di origini inglesi ed olandesi (Richard Byron Van Patten). Fratello maggiore dell'attrice Joyce Van Patten e del regista Tim, \u00e8 zio dell'attrice Talia Balsam. Suo figlio \u00e8 Vincent Van Patten, in passato buon tennista professionista che raggiunse il numero 26 della classifica ATP, e dopo il ritiro divenne attore cinematografico e televisivo, piuttosto noto negli Stati Uniti.\nComincia la sua carriera di attore bambino in teatro, debuttando a Broadway nel 1937 nel musical \"The Eternal Glory\" e quindi in numerose altre produzioni teatrali nel decennio successivo.\n\u00c8 deceduto in un ospedale californiano il 23 giugno 2015, all'et\u00e0 di 86 anni, a causa di complicazioni dovute al diabete."}
{"id": "2585479", "revid": "21880", "url": "https://it.wikipedia.org/wiki?curid=2585479", "title": "Papavero giallo", "text": ""}
{"id": "2585480", "revid": "6923", "url": "https://it.wikipedia.org/wiki?curid=2585480", "title": "De Havilland Aircraft Company", "text": "La de Havilland Aircraft Company fu un'azienda britannica operante nel campo dell'aeronautica fondata da Geoffrey de Havilland nel settembre del 1920, dopo il fallimento dell'Aircraft Manufacturing Company, nota anche come Airco. La de Havilland Aircraft Company fu un'azienda molto importante, produttrice dei primi jet per passeggeri ed altri velivoli innovativi.\nStoria.\nInizialmente l'azienda si concentr\u00f2 sulla realizzazione di biplani mono e biposto, essenzialmente continuando la linea di sviluppo dell'Airco, ma utilizzando propri motori della serie Gipsy prodotti dalla de Havilland Engine Company. Tra questi velivoli si devono ricordare i de Havilland DH.60 Moth e de Havilland DH.82 Tiger Moth, aerei che ottennero molti record aeronautici, in qualche caso pilotati da Geoffrey de Havilland in persona. Amy Johnson vol\u00f2 in solitario dall'Inghilterra all'Australia su un Gipsy Moth nel 1930.\nGli aerei della serie Moth furono continuamente migliorati e raffinati sino a giungere ai mezzi de Havilland DH.87 Hornet Moth e de Havilland DH.94 Moth Minor, quest'ultimo fu un monoplano ad ala bassa costruito in legno. Uno dei marchi di fabbrica della de Havilland era il modo in cui il nome dell'aereo era dipinto sulla fusoliera o sulle ali; veniva utilizzato un carattere tipografico particolarmente elegante in stile romano, il tutto in lettere maiuscole.\nIl DH.84 Dragon fu il primo velivolo acquistato dalla Aer Lingus, la principale compagnia di volo irlandese, la quale acquist\u00f2 successivamente anche i DH.86 Express e i DH.89 Dragon Rapide. La de Havilland continu\u00f2 a sviluppare aerei sempre pi\u00f9 performanti fino a giungere a produrre il DH.88 Comet, mezzo che ottenne numerosi record di velocit\u00e0 e fu il vincitore della MacRobertson Air Race tenuta sulla rotta Inghilterra-Australia nel 1934.\nLa grande specializzazione dell'azienda nella produzione di aerei in legno sfoci\u00f2 nel famoso cacciabombardiere DH.98 Mosquito, realizzato principalmente in legno a causa della penuria di alluminio durante la Seconda guerra mondiale; successivamente la compagnia produsse il DH.103 Hornet, velivolo ancora migliore del precedente e pioniere nella costruzione con materiali misti alluminio-legno e accoppiati metallo-metallo.\nDopo la seconda guerra mondiale, de Havilland ha continuato a produrre velivoli sia militari che civili, ma alcune tragedie ne offuscarono la fama. Il velivolo sperimentale DH.108 precipit\u00f2 vicino all'estuario del Tamigi e nell'incidente mor\u00ec il figlio di Geoffrey de Havilland; il DH.106 Comet, entrato in servizio nel 1952, fu il primo jet di linea per trasporto passeggeri che doveva garantire una velocit\u00e0 doppia rispetto agli altri vettori, purtroppo il velivolo sub\u00ec tre gravi incidenti in due anni. Da ricordare anche l'esplosione del DH.110 nel 1952 durante la Mostra internazionale e esposizione di volo di Farnborough che caus\u00f2 alcune vittime tra gli spettatori.\nLa Hawker Siddeley acquis\u00ec la de Havilland nel 1960, ma tenne le due aziende separate fino al 1963, quando divenne una sezione all'interno della Hawker Siddeley Aviation e tutti i mezzi in produzione ebbero la sigla cambiata da \"DH\" in \"HS\". Comunque il famoso marchio \"DH\" continu\u00f2 a vivere grazie alle centinaia di Moth ancora in volo assieme ad altri velivoli prodotti dalla de Havilland.\nA causa dei problemi strutturali dei DH.106 Comet, nel 1954 tutti gli esemplari in volo furono ritirati e l'azienda si impegn\u00f2 in un grande sforzo per realizzare una versione migliorata, pi\u00f9 grande e resistente. Ne risult\u00f2 il Comet 4 che permise un ritorno al volo nel 1958. Ma a quel punto gli Stati Uniti d'America avevano gi\u00e0 realizzato gli aerei di linea Boeing 707 e Douglas DC-8, entrambi pi\u00f9 veloci ed economici nella gestione del Comet e pertanto non vi furono nuovi ordini per il DH.106.\nL'azienda decise di avventurarsi anche nella costruzione di missili a lungo raggio, realizzando il vettore a propellente liquido Blue Streak. Non venne mai utilizzato a scopi militari, ma divenne il primo stadio del vettore spaziale Europa. Nei test di volo il Blue Streak si comport\u00f2 bene, ma gli stadi superiori del razzo, realizzati in Germania e Francia ebbero molti problemi. Nel 1973 il programma Europa venne cancellato e il Blue Streak and\u00f2 di conseguenza a morire. L'ultimo esemplare di questo vettore fin\u00ec nelle mani di un agricoltore, che ne utilizz\u00f2 gli ampi serbatoi come ricovero per i suoi polli.\nLa de Havilland ritorn\u00f2 sulle scene nel 1962 con la realizzazione del Trident, un aereo di linea jet trimotore. Questo mezzo per\u00f2 fu realizzato per soddisfare le esigenze di una sola compagnia aerea, la British European Airways, mentre le altre compagnie non ritennero appetibile l'offerta, preferendo il Boeing 727; in totale furono realizzati solo 117 aerei.\nSussidiarie.\nDe Havilland Canada.\nLa de Havilland Canada fu fondata nel 1928 per costruire i Moth necessari per la formazione degli aviatori canadesi e dopo la guerra realizz\u00f2 dei propri progetti adattati al difficile ambiente operativo canadese. Per esempio i velivoli DHC-2 ai DHC-7 furono realizzati tutti in conformazione STOL cio\u00e8 per il decollo ed atterraggio corto. Successivamente la compagnia pass\u00f2 sotto il controllo della Canadian Crown Corporation, poi divenne sussidiaria della Boeing e ritorn\u00f2 nuovamente sotto la Crown Corporation. Divenne parte del gruppo Bombardier dove continu\u00f2 la produzione del Dash Eight, realizzato con particolare attenzione al suo funzionamento silenzioso rispetto ad altri aerei di dimensioni simili. Nel maggio del 2005 la Bombardier ha venduto i diritti degli aerei fuori produzione (DHC-1-DHC-7) alla Viking Air Ltd. di Sidney, Columbia Britannica, mentre nel 2019 la holding di Viking, Longview Aviation Capital, ha acquistato i diritti per continuare a produrre sotto il marchio de Havilland Canada il Dash 8 Q-400.\nDe Havilland Australia.\nLa de Havilland Australia (DHA) fu la prima sussidiaria della casa madre fondata in Australia nel marzo del 1927 con il nome di de Havilland Aircraft Pty. Ltd. L'azienda si trasferisce da Melbourne a Sydney durante il 1930 dove lavor\u00f2 come agenzia per la casa madre ed eseguiva montaggi, riparazioni e forniva ricambi per i club aeronautici e le compagnie di volo. L'azienda non produsse nessun aereo fino alla Seconda guerra mondiale quando la societ\u00e0 inizi\u00f2 la produzione del DH 82 Tiger Moth, addestratore primario, a Bankstown, NSW.\nDurante il conflitto, la DHA progett\u00f2 un piccolo aliante per il trasporto truppe da utilizzare nel caso l'Australia fosse stata invasa dal Giappone. Il DH-G1 fu pronto a met\u00e0 del 1942 ed utilizzava la fusoliera frontale del DH.84 Dragon, che era in produzione presso lo stesso stabilimento. I due alianti realizzati furono utilizzati come prototipi e la versione definitiva, DH-G2, fu pronta per la produzione solo l'anno successivo, ma a quel punto non erano pi\u00f9 necessari e ne vennero realizzati solo sei esemplari. La societ\u00e0 inizi\u00f2 anche a produrre il Mosquito, con le prime consegne alla RAAF avvenute nel 1944. In totale furono realizzati 212 Mosquito consegnati tra il 1943 e il 1948. Alcuni di questi aerei sono rimasti in servizio fino al 1953.\nSotto licenza venne anche prodotto il de Havilland Vampire nel 1948, con i primi dei 190 mezzi commissionati consegnati nel 1949.\nUn velivolo progettato e realizzato dalla DHA fu il de Havilland Australia DHA-3 Drover, costruito tra il 1948 e il 1953. Ne furono prodotti solo 20 esemplari, quasi tutti utilizzati dal Royal Flying Doctor Service, Trans Australia Airlines e dalla Qantas. Il DHA-3 Drover era un aereo destinato al trasporto leggero, trimotore e derivato dal DH 104 Dove, capace di trasportare sei o otto passeggeri ed equipaggiato con i motori de Havilland Gipsy Major Mk-10 4s. Fu realizzato per rimpiazzare il DH 84 Dragon, molto utilizzato in Australia; successivamente alcuni Drover furono equipaggiati con il motore Lycoming O-360 per aumentarne le prestazioni.\nAl giorno d'oggi la de Havilland Australia \u00e8 di propriet\u00e0 della Boeing Australia ed \u00e8 conosciuta come Boeing Aerostructures Australia (precedentemente ribattezzata \"Hawker de Havilland Aerospace\").\nMotori de Havilland.\nLa de Havilland, oltre ad essere una rilevante azienda aerospaziale, fu anche un'importante produttrice di motori aeronautici. Questo aspetto differisce dalla prassi generale, in quanto di solito i motori sono progettati e prodotti da societ\u00e0 dedicate anche se in Gran Bretagna la Bristol Aeroplane fece ottimi affari nella produzione di motori per aerei, come anche la Armstrong Whitworth Aircraft. I motori \"Gipsy\", con la versione potenziata Gipsy Major, ebbero molto successo e furono utilizzati in quasi tutti gli aerei della de Havilland e anche da altri costruttori di velivoli. La societ\u00e0 de Havilland fu anche una concorrente della Rolls-Royce e Metrovick nei primi anni in cui si iniziarono a sviluppare i motori a getto."}
{"id": "2585481", "revid": "57342", "url": "https://it.wikipedia.org/wiki?curid=2585481", "title": "Richard Vincent Van Patten", "text": ""}
{"id": "2585489", "revid": "3831", "url": "https://it.wikipedia.org/wiki?curid=2585489", "title": "Porto di Claudio", "text": ""}
{"id": "2585494", "revid": "1305772", "url": "https://it.wikipedia.org/wiki?curid=2585494", "title": "Assembly (disambigua)", "text": ""}
{"id": "2585495", "revid": "827882", "url": "https://it.wikipedia.org/wiki?curid=2585495", "title": "Picarones", "text": "I picarones sono un antipasto o dolce peruviano a base di farina di grano mischiata con zucca e in qualche occasione con patata dolce, a forma di anello, bagnato poi con salsa \"chancaca\". \u00c8 un piatto tradizionale della gastronomia peruviana, cilena e di varie nazioni sudamericane che, a differenza di altri antipasti, pu\u00f2 essere consumato sia a pranzo che a met\u00e0 pomeriggio.\nStoria.\nIn Per\u00f9.\nQuesto piatto affonda le proprie origini nei tempi del Vicereame del Per\u00f9. Probabilmente \u00e8 un adattamento dei \"bu\u00f1uelos\" spagnoli che consumavano i conquistatori e gli schiavi.\nDerivano dall'unione della zucca e della patata dolce (di tradizione inca ed autoctoni del Per\u00f9) con ingredienti importati dai conquistadores spagnoli, come la farina di grano.\nVenivano offerti durante la processione del Signore dei miracoli a Lima, dove sin dal XVII secolo si preparavano \"anticucho\", \"chonchol\u00edes\" e \"picarones\" con miele. Questa tradizione venne conservata per 300 anni fino ai giorni nostri e si svolge durante il mese di ottobre.\nIl pittore Pancho Fierro ne mostra l'esistenza in alcuni acquarelli del 1807, ed il tradizionalista peruviano Ricardo Palma descrive i \"picarones\" nel suo libro \"Tradiciones Peruanas\" pubblicato nel 1833.\nDurante i primi anni della Repubblica del Per\u00f9, il consumo di dolci era molto diffuso nella citt\u00e0 di Lima, sia durante le feste che nei giorni comuni. Gi\u00e0 da allora i \"picarones\" erano un piatto venduto nei negozi, sulle strade, abitudine tuttora in uso.\nIn Cile.\nCirca il consumo di questo piatto in Cile, Lautaro Silva riporta che fu una peruviana, la \"Chola Rosalia\", che introdusse i \"picarones\" in Cile, vendendoli nella via di fronte alla residenza Santo Domingo.\nHernan Eyzaguirre Lyon, riporta invece che la \"Negra Rosal\u00eda\" era una donna cilena, famosa venditrice di \"picarones\" a Lima (Per\u00f9) e che fece ritorno in Cile nel 1823. Ivi, all'angolo di Teatinos e Santo Domingo apr\u00ec un locale dove vendeva novit\u00e0 per i parrocchiani di Santiago: \"picarones\" e \"pisco\".\nEugenio Pereira riferisce che la negra Rosal\u00eda era famosa a Lima per preparare i \"picarones\" e che si stabil\u00ec a Santiago nel 1825 dove li vendeva all'angolo tra calle San Pablo e il \"Correo Viejo\".\nIl compositore Jos\u00e9 Zapiola li descrisse come uno degli alimenti consumati tipicamente nelle piazze pubbliche cilene (i racconti di Zapiola datano tra il 1810 e il 1840).\nPreparazione.\nSono preparati a base di una massa composta da zucca, farina di grano, latte, maizena e lievito, che viene dapprima precotta e fatta raffreddare, per poi essere fritta in olio facendole prendere la forma di anelli.\nUna volta fritte, le ciambelline vengono bagnate con miele di \"chancaca\" e arancia prima di essere servite."}
{"id": "2585496", "revid": "71433", "url": "https://it.wikipedia.org/wiki?curid=2585496", "title": "Modern Art", "text": "Modern Art (arte moderna in lingua inglese) pu\u00f2 riferirsi a:"}
{"id": "2585498", "revid": "599013", "url": "https://it.wikipedia.org/wiki?curid=2585498", "title": "Glimmer", "text": ""}
{"id": "2585500", "revid": "599013", "url": "https://it.wikipedia.org/wiki?curid=2585500", "title": "Crash and Burn", "text": ""}
{"id": "2585501", "revid": "1543377", "url": "https://it.wikipedia.org/wiki?curid=2585501", "title": "Georgios Averof", "text": "Nato a Metsovo, in Epiro, Averof si trasfer\u00ec ad Alessandria d'Egitto, quando era ancora giovane; \u00e8 noto per aver fondato numerose scuole, sia in Egitto che in Grecia.\nCome benefattore, contribu\u00ec al restauro dello Stadio Panathinaiko, per le prime Olimpiadi moderne, che si svolsero ad Atene nel 1896; la decisione di provvedere allo stadio ateniese venne richiesta dal principe Costantino I. L'impianto venne completamente ristrutturato nel 1895 (la seconda volta nel XIX secolo), usando marmi bianchi, proveniente dal monte Penteli. Il costo dei lavori, inizialmente stimato a 580.000 dracme, raggiunse alla fine 920.000.\nFu inoltre un membro della commissione olimpica per i partecipanti stranieri ai giochi olimpici.\nCome tributo alla sua generosit\u00e0, venne costruita ed eretta una statua, ancora visibile, di Averof; venne inaugurata il 5 aprile 1896, il giorno prima dell'apertura dei giochi, e posta ad di fuori dello stadio. Inoltre, a un incrociatore greco, nave bandiera della marina militare ellenica, venne dato il suo nome."}
{"id": "2585513", "revid": "1370701", "url": "https://it.wikipedia.org/wiki?curid=2585513", "title": "Comunit\u00e0 montana Lario Orientale - Valle San Martino", "text": "La Comunit\u00e0 montana Lario Orientale - Valle San Martino \u00e8 una comunit\u00e0 montana della Lombardia, nata con la Legge Regionale n. 19 del 27/06/2008 dalla fusione delle due preesistenti Comunit\u00e0 montana della Valle San Martino e Comunit\u00e0 montana del Lario Orientale.\nLa sede legale \u00e8 a Galbiate in provincia di Lecco ma fanno parte della comunit\u00e0 anche alcuni comuni appartenenti alla provincia di Bergamo."}
{"id": "2585521", "revid": "1728", "url": "https://it.wikipedia.org/wiki?curid=2585521", "title": "Cavaliere blu", "text": ""}
{"id": "2585522", "revid": "767487", "url": "https://it.wikipedia.org/wiki?curid=2585522", "title": "Claudio Bonaccorsi", "text": "Dopo una lunga militanza nella massima serie, ha cominciato una proficua carriera nelle \"minors\", ritagliandosi un ruolo di punta soprattutto come realizzatore.\nCarriera.\nCresciuto nelle giovanili della Pallacanestro Livorno, ne \u00e8 diventato ben presto una bandiera, avendo disputato con la maglia piellina 8 stagioni consecutive (dal 1983-84 al 1990-91), dopo aver esordito in A2 ad appena 17 anni nell'allora Rapident.\nDopo 14 stagioni passate nella massima serie (tra A1 e A2), nel 1997 con gli Sharks Roseto ha cominciato una nuova carriera in serie B, dove anche nelle stagioni a seguire ha sempre avuto un ruolo di primo piano, risultando stabilmente tra i migliori marcatori del campionato.\nNel 1998-1999 scende per la prima volta in B2 con Cefal\u00f9, ed \u00e8 il miglior marcatore della quarta serie con 33,6 punti di media. Nel 1999-00 \u00e8 stato capocannoniere della Serie B d'Eccellenza con la maglia del Modena, totalizzando una media di 22,2 punti. Nel 2001 \u00e8 tornato a vestire i colori della Pallacanestro Livorno, che dopo il fallimento del 1991 era ripartita dalla Promozione ed era tornata in serie B d'Eccellenza al termine della stagione 1999-2000. Con i livornesi \u00e8 stato ancora capocannoniere della serie B d'Eccellenza nel 2001-02, totalizzando una media di 25 punti, e si \u00e8 ripetuto nel 2002-03 con Pistoia, toccando i 24,1 di media.\nNella stagione 2003-04, all'et\u00e0 di 37 anni, mentre disputa il campionato di B2 con San Giovanni Valdarno, viene richiamato da Roseto in serie A, dove scende in campo in 21 partite, con un high di 13 punti. Il 10 aprile 2004, contro la Snaidero Udine, disputa la sua 500\u00aa partita in serie A. \nConfermato a Roseto anche per la stagione 2004-05, in ottobre passa al Basket Brindisi, dove trascorre una stazione e mezza, prima di un addio che lo porter\u00e0 a San Marino.\nDopo la parentesi sul Titano torna in B1 con Veroli, ma dopo un travagliato avvio di stagione si trasferisce alla Pallacanestro Trieste, dove non riesce ad evitare la retrocessione in B2. Confermato a Trieste, a seguito di un brutto infortunio susseguente ad un blocco cieco \u00e8 costretto ad abbandonare l'attivit\u00e0 professionistica. Dopo una delicata operazione alle vertebre, nel settembre 2009 ha ripreso ad allenarsi con il Dream Team Rimini, squadra di Promozione di Rimini, citt\u00e0 dove risiede. Nella stagione 2010-11, dopo avere ottenuto il tesserino da allenatore, inizia la sua carriera come \"head coach\" in Promozione nella squadra Perla Verde Riccione. ."}
{"id": "2585527", "revid": "1605525", "url": "https://it.wikipedia.org/wiki?curid=2585527", "title": "La tomba di ghiaccio (Berry)", "text": "La tomba di ghiaccio (\"The Charlemagne Pursuit\") \u00e8 il quarto libro della saga riguardante Cotton Malone, personaggio inventato dallo scrittore Steve Berry.\nTrama.\nCotton Malone \u00e8 sempre stato convinto che suo padre, il comandante Forrest Malone, fosse morto in un incidente avvenuto nel 1971 a bordo del Blazek, un sottomarino nucleare di pattuglia nel Nord Atlantico. Ma quando Stephanie Nelle, il suo ex capo al dipartimento di Giustizia, gli procura il riservatissimo dossier del Pentagono, la verit\u00e0 che emerge \u00e8 sconcertante: il Blazek era impegnato in una missione segreta sotto i ghiacci antartici e la fine dell'equipaggio \u00e8 tuttora avvolta nel mistero. Un mistero che Malone non \u00e8 l'unico a voler risolvere. La rotta del sottomarino, infatti, era stata stabilita seguendo le criptiche indicazioni contenute in un manoscritto trovato all'interno della tomba di Carlo Magno, lo stesso manoscritto che aveva spinto alcuni ufficiali nazisti a mettersi sulle tracce di una civilt\u00e0 perduta e depositaria di conoscenze straordinarie. Quindi la marina degli Stati Uniti non solo ha organizzato, nel tempo, varie operazioni top secret per realizzare un progetto nazista, ma ancora oggi l'ambizioso ammiraglio Langford Ramsey intende impedire con ogni mezzo - lecito e illecito - che quella ricerca riprenda. Cos\u00ec, seguendo indizi che lo porteranno da un'antica cattedrale tedesca alle rovine di una fortezza francese, da Washington sino all'Antartide, Malone dovr\u00e0 affrontare la sua missione pi\u00f9 pericolosa, destreggiandosi fra traditori, bugiardi e assassini."}
{"id": "2585529", "revid": "716642", "url": "https://it.wikipedia.org/wiki?curid=2585529", "title": "Ungmennaf\u00e9lagi\u00f0 Fj\u00f6lnir", "text": "L'Ungmennaf\u00e9lagi\u00f0 Fj\u00f6lnir, nota semplicemente come Fj\u00f6lnir, \u00e8 una societ\u00e0 calcistica islandese con sede nella citt\u00e0 di Reykjav\u00edk. Milita in 1. deild karla, la seconda serie del campionato islandese di calcio.\nStoria.\nLa societ\u00e0 fu fondata nel 1988 e conquist\u00f2 la sua prima promozione dalla seconda divisione nel 2007.\nNon ha mai conquistato il titolo di campione nazionale, ma nelle edizioni 2007 e 2008 \u00e8 approdato nella finale della coppa nazionale perdendola in entrambe le occasioni.\nLo stadio della societ\u00e0 \u00e8 il Fj\u00f6lnisv\u00f6llur di Reykjav\u00edk avente la capacit\u00e0 di 1098 posti.\nNei primi anni novanta del XX secolo ha avuto anche una sezione di football americano, che ha partecipato all'unica edizione del campionato islandese di questa disciplina."}
{"id": "2585537", "revid": "1543377", "url": "https://it.wikipedia.org/wiki?curid=2585537", "title": "Glaucina", "text": "La glaucina \u00e8 un alcaloide isolato in diverse specie di piante quali \"Glaucium flavum\" , \"Glaucium oxylobum\" , \"Croton lechleri\" e \"Corydalis yanhusuo\" .\nHa propriet\u00e0 broncodilatatrici e antinfiammatorie, agendo come inibitore della fosfodiesterasi e calcio-antagonista . Per queste sue propriet\u00e0 viene talora impiegata, per lo pi\u00f9 in forma di idrocloridrato di glaucina, come sedativo della tosse . Pu\u00f2 avere effetti collaterali come sedazione, astenia e pu\u00f2 rivelarsi un allucinogeno in grado di stimolare sensazioni visive particolarmente colorate . Per tale caratteristica \u00e8 talora utilizzata come sostanza d'abuso ."}
{"id": "2585540", "revid": "1573940", "url": "https://it.wikipedia.org/wiki?curid=2585540", "title": "Santuario San Pompilio Maria Pirrotti", "text": "Il santuario San Pompilio Maria Pirrotti, \u00e8 una chiesa barocca di Campi Salentina la cui edificazione risale al XVI secolo. In origine l'edificio, dedicato allo Spirito Santo, era di piccole dimensioni e fu ristrutturato e ampliato a partire dal 1646.\nEsterno.\nLa chiesa possiede un rigoroso prospetto neoclassico del 1898, rifatto in seguito al crollo avvenuto nel novembre del 1895. Si articola in due ordini, separati da una cornice marcapiano. Del 1690 \u00e8 il campanile a pianta quadrata, opera di Agostino e Antonio Trevisi.\nInterno.\nL'interno, ad una navata con 6 cappelle laterali, si presenta ricco e articolato. Presenta una copertura con volta a botte decorata con fregi in stucco testimonianza dell'originaria struttura rinascimentale. In una cappella del lato destro, dedicata a San Pompilio Maria Pirrotti, sono conservate in un'urna del 1966 le spoglie del Santo.\nAnnesso alla chiesa \u00e8 il convento dei Padri Scolopi, sede delle \"Scuole Pie\", strutturate, fino al 2008, in scuola media inferiore, ginnasio e liceo. Attualmente \u00e8 sede dell'Associazione \"CALASANZIO, cultura e formazione\" Ente di Formazione Professionale riconosciuto dalla Regione Puglia. Il convento ospita inoltre una Biblioteca che custodisce migliaia di volumi antichi e moderni oltre a frammenti di scrittura beneventana, quattro incunaboli e molte cinquecentine."}
{"id": "2585541", "revid": "123599378", "url": "https://it.wikipedia.org/wiki?curid=2585541", "title": "Ivan Grbec", "text": "Biografia.\nIvan Grbec nacque a Servola presso Trieste (oggi quartiere cittadino, allora villaggio periferico a maggioranza slovena), da una famiglia di contadini, nel 1889, epoca di risveglio culturale - soprattutto musicale - di questa zona dell'Impero absburgico.\nInizi\u00f2 ad occuparsi di musica gi\u00e0 a nove anni, studiando violino dal cugino Lovro Sancin, direttore del Gruppo mandolinistico servolano. Nel 1901 dovette per\u00f2 interrompere gli studi, per la morte del cugino.\nStudi\u00f2 alle scuole magistrali di Capodistria (1904 - 1908), frequentate da italiani, sloveni e croati e dove si intrecciavano diverse tensioni: quelle tra i giovani ed il conservatorismo del Governo austriaco e quelle tra le diverse nazionalit\u00e0 degli studenti. Facevano breccia inoltre nella coscienza studentesca le nuove idee socialiste: in quegli anni si svolsero manifestazioni socialiste e gli stessi studenti organizzarono degli scioperi, il 1\u00ba maggio 1907 e ancora nel 1908. Proprio Grbec progett\u00f2 ed organizz\u00f2 questo sciopero, guid\u00f2 la rappresentanza studentesca dal preside e fu tra quelli che andarono a Trieste dal parlamentare Otokar Ryb\u00e1\u0159 e dall'avvocato Josip Vilfan per perorare la causa degli studenti e per chiedere l'appoggio del quotidiano Edinost. A Capodistria Grbec inizi\u00f2 anche lo studio sistematico della musica: violino, pianoforte, organo e canto.\nTornato a Trieste nel 1908 inizi\u00f2 a insegnare: nell'anno scolastico 1908/09 nella natia Servola, poi per tre anni a Roiano e poi nuovamente a Servola, sino al 1926, quando il fascismo chiuse le scuole con lingua d'insegnamento slovena in Italia. Dal 1908 inizi\u00f2 a trascrivere canzoni popolari e materiale etnografico da varie parti del Litorale austriaco (Servola, dintorni di Trieste, Scoffie, Valle del Vipacco, Postumia, ecc.), per la monumentale raccolta di canzoni popolari del dr. Karel \u0160trekelj. Anche dopo la pubblicazione di questa opera, Grbec continu\u00f2 il suo minuzioso lavoro di raccolta etno-musicale, che venne pubblicato in volume postumo a cura di Pavle Merk\u00f9.\nNegli anni 1910 - 1914 Grbec studi\u00f2 sistematicamente armonia, contrappunto, fuga e analisi delle forme secondo il metodo Riemann con il maestro Alojzij Sancin e poi, fino al 1927 con il compositore Antonio Smareglia. La guerra interruppe i suoi studi, ma egli continu\u00f2 a collaborare con un'orchestra.\nPresumibilmente inizi\u00f2 a comporre negli anni della Prima guerra mondiale: la datazione pi\u00f9 antica su un suo manoscritto risale al febbraio 1916.\nIl 4 giugno 1916 and\u00f2 in scena al Narodni dom l'\"opera per bambini\" con canto in tre atti \"V kraljestvu pal\u010dkov\", all'apparenza una semplice fiaba musicale, ma scritta e recepita come una evidente satira sull'autocrazia dell'Impero asburgico. Grbec ne cur\u00f2 le parti musicali mentre l'autore del testo fu Josip Ribi\u010di\u010d. Si tratt\u00f2 di un evento di notevole rilievo, per le ovvie difficolt\u00e0 dovute al periodo di guerra, ma anche per la partecipazione di quaranta bambini sul palcoscenico. Lo spettacolo ebbe grande successo, replicato quattro volte e portato anche a Lubiana. L'opera venne pubblicata nel 1922, replicata in Croazia, in nuova edizione in Slovenia e nuovamente a Trieste.\nNegli anni del dopoguerra la casa dei Grbec divenne un piccolo centro culturale del villaggio che si apprestava a diventare sobborgo della citt\u00e0, attirando diversi artisti sloveni del circondario (da Trieste i letterati Josip Ribi\u010di\u010d e Albert e Karlo \u0160irok, i pianisti Sre\u010dko Kumar e Gita Bortolotti, i violinisti Mirko Logar e Karlo Sancin, la cantante Avrelija Sancin e i compositori Breda \u0160\u010dek e Karol Pahor; da Gorizia il musicista Marij Kogoj, da Tomaj il letterato Stano Kosovel con la sorella Karmela, pianista, ed il fratello, Sre\u010dko).\nTra le prime esecuzioni ufficiali di Grbec dovrebbe esserci quella del 20 maggio 1919 per la serata letteraria e musicale della Slovanska \u010ditalnica a Trieste. Il 15 dicembre 1921 si tenne a Servola un'importante serata dedicata a Ivan Cankar, con concerto di Grbec e Marij Kogoj, e la partecipazione di Milan Skrbin\u0161ek.\nNel 1921 assieme a Sre\u010dko Kumar costitu\u00ec il Coro misto dell'\"Unione dei circoli dei maestri jugoslavi della Venezia Giulia\", che raccoglieva componenti da Trieste, da Gorizia, dalla Carniola Interna e dall'Istria e che ebbe una nutrita serie di concerti nel Litorale ed and\u00f2 in tourn\u00e9e in Italia. L'Unione pubblic\u00f2 raccolte di musica ed organizz\u00f2 dei corsi, con la collaborazione di Grbec e Kumar, fino al suo scioglimento con decreto del prefetto di Trieste nel 1926. Per finanziare le attivit\u00e0 del coro l'Unione raccoglieva il contributo di 800 suoi associati.\nFino al 1928 scrisse per diversi giornali e riviste sloveni di Trieste; nei suoi pezzi troviamo anche critiche aspre verso le scelte artistiche e l'immobilismo politico e organizzativo delle istituzioni musicali triestine\nRimasto senza cattedra dal 1926, si arrangi\u00f2 con lezioni private. Nel frattempo lo spazio sociale e culturale triestino si restrinse sempre pi\u00f9: vennero chiuse d'ufficio le associazioni, la stampa e le scuole slovene, mentre gli insegnanti vennero trasferiti nel resto d'Italia; molti scelsero di emigrare nel Regno di Jugoslavia e anche Grbec - pur ritardando pi\u00f9 possibile questa decisione - nel 1932 si trasfer\u00ec a Zagabria. Qui frequent\u00f2 l'Accademia di musica e nell'anno scolastico 1933/34 assieme a Sre\u010dko Kumar inizi\u00f2 a pubblicare la rivista di musica giovanile Grlica, che riun\u00ec gli artisti ed i pedagoghi di tutta la Jugoslavia con i quali innalz\u00f2 la qualit\u00e0 del canto giovanile. Dopo due anni la rivista sospese le pubblicazioni, quando Grbec dovette lasciare Zagabria per lavorare in piccole scuole della Croazia. A Vukovar (1934/35) e a Borovo (1936/37) tenne una scuola di musica, nel 1938 and\u00f2 a Bakar come maestro di banda.\nNel 1939 torn\u00f2 a Trieste. Con la fine della guerra riun\u00ec un coro di voci bianche, con il quale partecip\u00f2 ai programmi radiofonici. Intensific\u00f2 cos\u00ec il suo impegno nella composizione di musica per bambini. Il 16 ottobre 1945 venne richiamato all'insegnamento, come preside della scuola di Servola, dalla quale venne per\u00f2 licenziato l'11 luglio 1946 (non si hanno notizie sul motivo, probabilmente per dissidi con il Governo Militare Alleato sull'organizzazione scolastica). Viene riattivato all'insegnamento il 1\u00ba maggio 1947 a S. Giuseppe della Chiusa, poi ritorn\u00f2 ad insegnare a Servola (dal 1\u00ba ottobre 1947) e poi a S. Anna (dal 4 febbraio 1949), dove fu anche amministratore scolastico fino alla pensione (1954).\nIn questi anni lavor\u00f2 anche presso la Scuola di musica Glasbena Matica di Trieste, alla quale rimprover\u00f2 nuovamente l'inadeguatezza artistica ed organizzativa. Furono critiche veementi, alle quali segu\u00ec il suo abbandono della scuola di musica triestina nel 1948.\nLavor\u00f2 allora intensamente per la radio e scrisse diverse composizioni in collaborazione con poeti e su ispirazione delle loro poesie (France Pre\u0161eren, Oton \u017dupan\u010di\u010d, Karel Destovnik-Kajuh, Sre\u010dko Kosovel), collaborando anche con la rivista di Lubiana Grlica, che rilev\u00f2 nel 1953 l'eredit\u00e0 della sua rivista omonima di vent'anni prima.\nNel 1954 and\u00f2 in pensione. In quell'anno pubblic\u00f2 una Raccolta di musiche e fond\u00f2 la rivista infantile Galeb, che esce tuttora, da lui diretta fino alla morte.\nContinu\u00f2 a comporre fino agli ultimi anni, rivolgendosi anche a temi sacri. Per molti anni si dedic\u00f2 alla cantata per baritono e orchestra \"Mornar\", da lui considerata il momento pi\u00f9 alto della sua attivit\u00e0.\nLa sua produzione musicale comprende complessivamente 35 lieder, 11 brani per pianoforte, 117 pezzi per coro di cui 82 per coro infantile, 6 opere per bambini, 4 cantate.\nIl 1 giugno 1980 venne intitolata a suo nome la Scuola Elementare Statale con lingua d'insegnamento slovena di Servola, nel cui cortile si trova un busto a lui dedicato, opera dello scultore Zdenko Kalin. Porta il suo nome anche il locale Circolo Culturale sloveno, nonch\u00e9 il Coro Femminile dello stesso."}
{"id": "2585544", "revid": "1573940", "url": "https://it.wikipedia.org/wiki?curid=2585544", "title": "Governatorato di al-Karak", "text": "Il governatorato di al-Karak \u00e8 uno dei dodici governatorati della Giordania. Il capoluogo \u00e8 la citt\u00e0 di al-Karak.\nIl Governatorato \u00e8 situato al centro-ovest della Giordania e confina coi governatorati giordani di Balqa e Amman a Nord, il Governatorato di Ma'an a Oriente e il Governatorato di Tafila a Sud. A occidente confina invece con lo stato di Israele. La citt\u00e0 pi\u00f9 importante e popolata \u00e8 Karak che \u00e8 anche il capoluogo politico ed economico del Governatorato. Il Mar Morto, che bagna il governatorato, influenza molto l'economia della zona.\nGeografia antropica.\nSuddivisioni amministrative.\nIl governoratorato \u00e8 diviso in 10 dipartimenti:"}
{"id": "2585545", "revid": "125859955", "url": "https://it.wikipedia.org/wiki?curid=2585545", "title": "Vandal Savage", "text": "Vandal Savage il cui vero nome \u00e8 Vandar Adg, \u00e8 un personaggio dei fumetti DC Comics, creato da Alfred Bester e Martin Nodell. \u00c8 un supercriminale, comparso per la prima volta in \"Green Lantern\" (vol. 1) n. 10 (inverno 1943).\nSavage \u00e8 un immortale, ed ha afflitto la Terra con il crimine e la violenza fin dall'inizio della storia umana. \u00c8 un brillante stratega con immense conoscenze scientifiche. \u00c8 anche uno dei pi\u00f9 persistenti criminali della DC ed ha combattuto contro molti eroi diversi nella storia. Nel 2009 Vandal Savage fu votato dalla IGN come 36\u00b0 \"Pi\u00f9 grande criminale dei fumetti di tutti i tempi\".\nBiografia del personaggio.\nNei giorni della preistoria, nel 50.000 a.C., Savage era un cavernicolo di nome Vandar Adg, comandante della Trib\u00f9 del Sangue. Fu bagnato dalle radiazioni di un potente meteorite, che gli diede un incredibile intelletto e l'immortalit\u00e0. Un osservatore della Trib\u00f9 degli Orsi fu avvicinato dallo stesso meteorite e divenne l'eterna nemesi di Savage, Immortal Man, che possedette il potere di resuscitare s\u00e9 stesso in una nuova persona ogni volta che fosse stato ucciso. Secondo Lex Luthor, esistono prove che suggeriscono che Vandal Savage fu il primo cannibale in assoluto. Sebbene il Calcolatore lo prese erroneamente per una battuta, Lex Luthor era serio; del resto, Savage non mostr\u00f2 mai molto riguardo per la vita umana.\nNell'universo pre-Crisi, Savage era nativo di Terra-2, ma, come visto in \"Action Comics\" n. 516, migliaia di anni nel passato uno stregone gli rivel\u00f2 sia la futura esistenza della Justice Society che l'esistenza di Terra-1.\nIl primo segno di Savage nella \"storia\" dell'Universo DC avvenne quando lui e un gruppo di persone affondarono e distrussero con successo la citt\u00e0 di Atlantide. Quel gruppo di persone venne conosciuto con il nome di Illuminati, di cui Savage fu il capo da l\u00ec in poi.\nAfferm\u00f2 di aver governato su migliaia di civilt\u00e0 sotto migliaia di identit\u00e0: Khafre, Alessandro Magno, Giulio Cesare (sebbene afferm\u00f2 anche di aver partecipato al suo assassinio), Gengis Khan, Barbanera, e Vlad l'Impalatore, per nominarne alcuni. Lavor\u00f2 anche come carissimo amico e consigliere di Erik il Rosso, Napoleone Bonaparte, Ra's al Ghul, Otto Von Bismarck, e Adolf Hitler.\nDurante la Golden Age, Savage si batt\u00e9 con la Justice Society of America. Tent\u00f2 di catturarne i membri per vendetta, ma fu fermato dai Flash della Golden e della Silver Age, Jay Garrick e Barry Allen. Savage continu\u00f2 ad attaccare la JSA in altre storie successive. Fu anche uno dei fondatori della Lega dell'ingiustizia, e form\u00f2 per qualche tempo un gruppo di criminali chiamati \"i Tartarus\". \u00c8 uno dei criminali principali di \"JLA: Anno Uno\", lavorando contro la nuova formazione della Justice League e nutrendo un profondo odio verso tutti i supereroi e gli invadenti alieni Appellaxiani. Durante un confronto con gli alieni, Savage afferm\u00f2 di aver disegnato Stonehenge di persona, che gli alieni demolirono in parte. Savage menzion\u00f2 anche che avrebbe sciolto la JSA con \"pochi senatori ben piazzati\".\nImmortal Man.\nAlla fine, il nemico di Savage, Immortal Man, si cancell\u00f2 dall'esistenza per salvare il mondo durante la Crisi sulle Terre infinite, e Mitchell Shelley, il Resurrection Man, uno smemorato con poteri simili, prese il sopravvento come nuova nemesi di Savage. Tuttavia, la lista dei nemici di Savage non \u00e8 limitata a questi due soli personaggi. Avendo vissuto tanto a lungo, Savage ebbe nemici possibili in tutti i supereroi della DC passati, presenti e futuri, tra cui i pi\u00f9 temibili per lui, la JSA e la JLA. La Lanterna Verde originale, Alan Scott, fu descritto come uno dei nemici principali di Savage, cos\u00ec come il Flash originale, Jay Garrick. Fu rivelato che Savage si riferisce ad Hawkman chiamandolo \"lo Scarafaggio\". Tuttora, nell'Universo DC, Savage ha all'incirca 52.000 anni.\nDC One Million.\nIn questa serie, si scopre che Vandal Savage possiede una base all'interno della Sfinge egiziana. Un confronto con Martian Manhunter lo lascia con un occhio bruciato, che lo affligger\u00e0 nel futuro.\nSavage incontrer\u00e0 probabilmente la sua fine dopo aver vissuto fino all'anno 85.271, da dove verr\u00e0 spedito indietro nel XX secolo a Montevideo in Uruguay da un paio di guanti che manipolano il tempo, secondi prima che un'armatura di Rocket Red porti un carico nucleare enorme: un'azione, ironicamente, ordinata dallo stesso Savage. A questo punto, l'eroe viaggiatore temporale Chronos viene sentito nel sottofondo, dicendo che aveva ingannato Savage per ritorsione per una precedente avventura in cui lo aveva bloccato nel tempo. Questo \u00e8, tuttavia, solo uno dei possibili futuri di Savage.\nVillains United.\nVandal Savage fu visto nei due numeri finali di \"Villains United\". In origine, Savage era un membro della Societ\u00e0 Segreta di Lex Luthor, ma la abbandon\u00f2 dicendo a Luthor di non contattarlo pi\u00f9, per nessun motivo, dopo che Lex ebbe dato il benvenuto nella Societ\u00e0 a delle nuove reclute, secondo Savage pi\u00f9 che incompetenti. \u00c8 anche plausibile che Savage se ne and\u00f2 perch\u00e9 sua figlia, Scandal Savage, lavorava contro la Societ\u00e0 come parte dei Segreti Sei. Quando la Societ\u00e0 si batt\u00e9 un'ultima volta contro i Segreti Sei, Savage minacci\u00f2 di uccidere Luthor se lui non avesse fatto ritirare i suoi uomini, dicendo che non poteva permettere a nessuno di ferire sua figlia. Tutto ci\u00f2 non avvenne per il solo amore paterno, ma anche perch\u00e9 Savage voleva che sua figlia generasse un erede con Catman, e mise delle taglie sulle teste dei Segreti Sei come avvertimento di quello che sarebbe accaduto al suo amore, Knockout, se lo avesse rifiutato.\nFlash e la JSA.\nSavage fu visto come leader di un culto da Giorno del Giudizio. Tent\u00f2 di utilizzare un dispositivo per portare un asteroide ad impattarsi con la Terra, ma fu scagliato nello spazio con l'asteroide quando Flash I (Jay Garrick) invert\u00ec la polarit\u00e0 del dispositivo. Alla fine, l'asteroide si schiant\u00f2 sulla terra con Savage, trovando i suoi poteri diminuiti e passando quello che lui stesso defin\u00ec come l'anno peggiore della sua vita. Con la sua immortalit\u00e0 completamente svanita, riusc\u00ec comunque a sopravvivere a ferite fatali, ma un tumore al cervello e un forte decadimento della sua struttura biologica lo avrebbero portato a una morte veloce, con un massimo di vita di undici giorni. Savage tent\u00f2 di catturare Alan Scott (Lanterna Verde I) attirandolo con un clone di Wesley Dodds, che in realt\u00e0 era un suo clone. Dopo aver fallito nel tentativo di rubare il DNA di Scott, Savage fu lasciato tra le macerie della sua prima base segreta. Capendo che il suo clone poteva essere considerato un suo successore, e che il sangue dei suoi discendenti avrebbe sempre rigenerato la sua forza, Savage uccise, cucin\u00f2 e mangi\u00f2 il suo clone, rinnovando le sue energie per un altro giorno.\nRitorn\u00f2 nella prima storia della nuova \"Justice Society of America\", in cui era la mente dietro un gruppo di criminali super potenti e neonazisti colpendo i successori degli eroi della Golden Age, credendo che eliminando la linea di sangue degli eroi si sarebbe eliminata l'eredit\u00e0 degli eroi, permettendogli cos\u00ec di continuare i suoi scopi di rimodellamento del mondo secondo i suoi desideri. Nel numero 4, dopo una battaglia con Wildcat e il suo figlio appena scoperto, Savage fu sconfitto quando venne colpito da un camion in fiamme. Riapparve pi\u00f9 avanti ad Atlantide dove si scopr\u00ec che stava dietro le atrocit\u00e0 di Sub Diego e l'occupazione della citt\u00e0 da parte di Black Manta.\nSalvation Run.\nVandal Savage fu uno dei criminali imprigionati nel \"Pianeta Inferno\" di \"Salvation Run\". Afferm\u00f2 di aver messo insieme il lavoro del meccanismo del pianeta ed utilizz\u00f2 questa conoscenza per localizzare una \"zona sicura\" senza nessuno dei predatori che devastavano il resto del pianeta. Intendeva accoppiarsi con la criminale del suo gruppo, e produrre una progenie di immortali. Plac\u00f2 alcune delle pi\u00f9 toste delle femmine (come Phobia e Cheetah) promettendo ad ognuna di farla sua regina una volta che avesse conquistato il pianeta. Infine, ritorn\u00f2 sulla Terra insieme al resto dei prigionieri dopo un attacco dei parademoni inviati da Desaad.\nCrisi Finali.\nDopo essere tornato sulla Terra, in \"Crisi Finali\" Vandal Savage fu piazzato nella cerchia interna della Nuova Societ\u00e0 di Libra. Come disse a Lex Luthor, era pronto a seguire Libra in cambio di un desiderio, la fine della sua noia.\nIn \"Final Crisis: Revelations\", l\"'Order of the Stone\" entr\u00f2 in possesso della Lancia del Destino. Pi\u00f9 tardi, un gruppo di seguaci comandati da Sister Wrack entr\u00f2 nella tenda di Savage. Infilzarono il corpo di Savage con la Lancia. Cos\u00ec Cain rinacque in lui, e concord\u00f2 nel guidare i Seguaci nel punire lo Spettro per averlo marchiato per un crimine passato. Utilizzando la Lancia, Cain riusc\u00ec a dividere lo Spettro dal suo ospite umano, e lo fece suo schiavo. I piani di Cain furono sventati da Renee Montoya, che riusc\u00ec, invece, a rimettere insieme lo Spettro con il suo ospite. Lo Spettro, a cui venne proibito da Dio di uccidere Cain, lo condann\u00f2 a camminare sulla Terra, incapace di nascondersi, perseguitato e riconosciuto dal resto dell'umanit\u00e0, come Caino.\nThe Insiders.\nIl team di supereroi noto come gli Outsiders entrarono in conflitto con un misterioso gruppo che si faceva chiamare \"gli Insiders\", che seguivano le tracce del meteorite che don\u00f2 a Savage i suoi poteri. Fu infine rivelato che gli Insiders erano membri della ex trib\u00f9 di Savage, anche loro esposti al meteorite e divenuti immortali. Savage si alle\u00f2 temporaneamente con l'immortale R'as al Ghul per fermare i piani di questo gruppo.\nElseworld.\nVandal Savage fu uno dei criminali della serie limitata Elseworld in \"Batman: Dark Knight Dynasty\". In questa storia, Savage fu ossessionato dall'idea di rimettere insieme il meteorite che gli diede l'immortalit\u00e0, credendo che gli avrebbe rivelato perch\u00e9 \u00e8 ci\u00f2 che \u00e8. Attraverso i secoli, si ritrov\u00f2 in conflitto con i discendenti della famiglia Wayne, cominciando nel Medioevo con Sir Joshua of Wainwright, fino al contemporaneo Bruce Wayne, alla futuristica presidentessa Brenda Wayne. Alla conclusione di quest'ultima battaglia, Vandal fu lasciato a vagare nello spazio profondo sulla meteora, determinato a scoprire lo scopo della sua vita.\nIn un'altra storia di Elseworld, \"Flashpoint\", Savage guidava una corporazione d'esplorazione dello spazio con l'aiuto di un Barry Allen zoppo. Utilizz\u00f2 la tecnologia di J'onn J'onnz nel tentativo di sterminare l'umanit\u00e0, ma fu ucciso da Barry Allen, che sacrific\u00f2 la sua vita per fermare il dispositivo alieno.\nNella serie limitata \"Kingdom Come\", Vandal Savage \u00e8 un membro del Fronte della Liberazione dell'Umanit\u00e0 di Lex Luthor, ma fu catturato da Batman e i suoi alleati quando fu percosso dalla versione futura di Wildcat.\nPoteri e abilit\u00e0.\nLa lunga vita di Vandal Savage gli ha permesso di diventare un maestro del combattimento corpo a corpo, un esperto di tattiche militari e di una variet\u00e0 di armi e familiare con molte culture, lingue e campi della scienza. La sua scelta di armi cambia a seconda della battaglia. A volte usa spade, coltelli e mazze, mentre altre volte brandisce una tecnologia avanzata, come armi a base di energia, una tuta che gli consente un volo limitato o un dispositivo sonico delle dimensioni di una penna che pu\u00f2 immobilizzare le persone con super velocit\u00e0.\nOriginariamente, Savage non invecchiava, ma poteva ancora morire per ferite, che \u00e8 la definizione tradizionale di immortalit\u00e0. Nel corso del tempo inizi\u00f2 gradualmente ad invecchiare per poi perdere completamente la sua immortalit\u00e0 nel XX secolo prima di trovare il modo di riconquistarla. Per un breve periodo in cui \u00e8 esistito fuori fase con la sua dimensione natale di Terra-Due, Savage \u00e8 stato in grado di proiettare mentalmente messaggi e immagini.\nA partire dagli anni '80, Savage \u00e8 stato raffigurato non solo come eternamente giovane, ma anche dotato di capacit\u00e0 di guarigione sovrumane, il che significa che il suo corpo pu\u00f2 ripararsi da danni letali e distruzione. Ha anche mostrato maggiore forza, velocit\u00e0, riflessi, resilienza alle lesioni e tolleranza al dolore rispetto all'essere umano medio. Negli anni '90, \u00e8 stato rivelato che la fonte del suo potere non era una mutazione indotta dalle radiazioni, ma una colonia di robot subatomici chiamati \"tektiti\" che abitavano il suo flusso sanguigno e le sue cellule. Questi tectiti lavorano per preservare e ricostruire il suo corpo con ogni mezzo necessario. Nel tempo, questa immortalit\u00e0 si \u00e8 indebolita e Savage ha dovuto fare affidamento sui suoi figli, discendenti o cloni per la sostituzione degli organi e le trasfusioni di sangue. Ha anche finanziato la ricerca sulla replicazione della tectite.\nStorie successive hanno rivelato che Savage aveva un cancro intestinale quando ha acquisito la sua immortalit\u00e0. Il potere rigenerativo che lo mantiene in vita impedisce anche che le cellule cancerose vengano rimosse. Per tutta la sua vita, questo provoca attacchi intermittenti di dolore a Savage.\nIl sangue di Savage pu\u00f2 essere utilizzato per creare un siero che pu\u00f2 infondere un'altra persona con poteri sovrumani. La natura di queste abilit\u00e0 sovrumane \u00e8 imprevedibile. I poteri non possono essere mantenuti senza iniezioni regolari del siero. Dopo DC Rebirth, \u00e8 indicato che il sangue di Savage pu\u00f2 essere utilizzato anche per rendere un'altra persona senza et\u00e0.\nDurante l'evento crossover Crisi Finale, Savage portava il metafisico \"Marchio di Caino\" sulla sua faccia. Sebbene il marchio potesse svanire se il portatore avesse riconosciuto i propri difetti e difetti, Savage non se ne rese conto e lo pass\u00f2 a un'altra persona."}
{"id": "2585552", "revid": "287204", "url": "https://it.wikipedia.org/wiki?curid=2585552", "title": "Sideways (album)", "text": ""}
{"id": "2585553", "revid": "228587", "url": "https://it.wikipedia.org/wiki?curid=2585553", "title": "Impossible", "text": ""}
{"id": "2585556", "revid": "599013", "url": "https://it.wikipedia.org/wiki?curid=2585556", "title": "A Secret Life", "text": ""}
{"id": "2585558", "revid": "712828", "url": "https://it.wikipedia.org/wiki?curid=2585558", "title": "Bakemonogatari", "text": ""}
{"id": "2585559", "revid": "1305772", "url": "https://it.wikipedia.org/wiki?curid=2585559", "title": "Mirrorball", "text": ""}
{"id": "2585570", "revid": "767487", "url": "https://it.wikipedia.org/wiki?curid=2585570", "title": "Governatorato di Ma'an", "text": "Il governatorato di Ma\u02bf\u0101n \u00e8 uno dei dodici governatorati della Giordania. Il capoluogo \u00e8 la citt\u00e0 di Ma\u02bf\u0101n.\n\u00c8 il governatorato pi\u00f9 esteso di tutta la Giordania, ma anche il meno densamente abitato, corrispondente al territorio della Nabatea.\nSuddivisione amministrativa.\nIl governatorato \u00e8 suddiviso in quattro distretti:"}
{"id": "2585573", "revid": "834", "url": "https://it.wikipedia.org/wiki?curid=2585573", "title": "Crash &amp; burn", "text": ""}
{"id": "2585574", "revid": "834", "url": "https://it.wikipedia.org/wiki?curid=2585574", "title": "Crash &amp; Burn", "text": ""}
{"id": "2585576", "revid": "287204", "url": "https://it.wikipedia.org/wiki?curid=2585576", "title": "Episodi di Royal Pains (prima stagione)", "text": "La prima stagione della serie televisiva Royal Pains \u00e8 stata trasmessa in prima visione negli Stati Uniti d'America dalla TV via cavo USA Network dal 4 giugno al 27 agosto 2009.\nIn Italia la stagione \u00e8 stata trasmessa in prima visione sul digitale terrestre dal canale pay Joi dal 10 settembre al 3 dicembre 2009, mentre in chiaro \u00e8 stata trasmessa da Italia 1 dal 6 giugno 2010.\nRicominciare.\nTrama.\nDurante una partita di basket tra amici, un ragazzo sviene improvvisamente e Hank Lawson, uno dei giocatori (nonch\u00e9 primario di un grande ospedale), lo porta di corsa al suo ospedale. Qui comincia ad operarlo quando viene chiamato di corsa dal direttore amministrativo per curare un altro uomo, il signor Gardner, un anziano benefattore dell'ospedale. Il soccorso prestato a Gardner da Hank sembra riuscito e cos\u00ec il dottore decide di tornare dal ragazzo per salvare due vite invece di una sola. La sera, Hank raggiunge la sua fidanzata, nonch\u00e9 futura sposa, a cena e mentre sono a letto insieme, squilla il telefono di casa e Hank viene convocato di corsa in ospedale. \u00c8 mattina e Hank \u00e8 seduto di fronte tutti i capi dell'ospedale. Il signor Gardner \u00e8 morto quella stessa notte, e tutti accusano Hank di non aver prestato la massima cura e attenzione al ricco benefattore dell'ospedale, anzich\u00e9 preoccuparsi di salvare la vita ad \"uno qualunque\". La conseguenza delle decisioni di Hank \u00e8 una sola: il licenziamento. La vita di Hank sembra crollare: ha perso il lavoro, nessun altro vuole assumerlo e, in questa situazione, la fidanzata lo lascia. Dopo giorni e giorni persi a guardare la sua vita sparire insieme ai suoi mobili, viene convinto dal suo commercialista, e fratello, Evan a trascorrere un week end negli Hampton. Con riluttanza, Hank viene convinto da Evan a prendere parte ad una festa. Durante il party, una top model si sente male e accorre il medico a domicilio dei ricchi che subito opta per un soccorso a seguito di un'overdose, ma Hank \u00e8 l\u00ec e assiste alla scena. Poco prima che il medico cominci le cure, Hank interviene e corregge la diagnosi del medico riuscendo cos\u00ec a salvare la vita della ragazza. A tutto ci\u00f2, assiste il padrone di casa, Boris, che dopo aver mandato via il medico di fiducia, vuole ripagare Hank per il lavoro svolto e, inoltre, gli offre un nuovo lavoro e un nuovo alloggio, ricevendo per\u00f2 il rifiuto del medico. Hank, stanco, decide di andarsene e, all'uscita conosce una ragazza, Jill. Mentre Hank \u00e8 con Evan in macchina per andare via, quest'ultimo nota una valigetta sul sedile posteriore: vi \u00e8 allegata una lettera di ringraziamento indirizzata al dottore e dentro c'\u00e8 un lingotto d'oro puro.\nDopo la festa, Hank ed Evan stanno cercando di riposare quando squilla il cellulare del dottore: \u00e8 un uomo, il signor Bryant, che chiede il suo aiuto, dicendosi che si tratta di una questione di vita o di morte. Hank sentendo questa frase, si precipita all'indirizzo dell'uomo e qui, ad accoglierlo c'\u00e8 un ragazzo, Tucker, il figlio del signor Bryant, che gli dice che nell'elenco di numeri di emergenza lasciatogli dal padre, ad emergenze mediche ha trovato il suo nome. Tucker, spiegandogli che \u00e8 stato lui a chiamare imitando la voce del padre per essere pi\u00f9 credibile, lo accompagna dalla ragazza, Libby, che dopo l'incidente effettuato con una delle 3 Ferrari del padre, solo per andare a prendere un frozen yogurt, ha riportato delle ferite apparentemente lievi. Arrivato dalla ragazza, Hank la controlla e vede che non ha niente di grave. Accompagnato da Tucker, Hank sta per andare via quando il ragazzo si sente male: Hank vede che \u00e8 emofiliaco e, grazie anche all'aiuto di Libby riesce a salvarlo. Intanto, al motel, Evan riceve la visita prima della top model salvata la sera prima, April e poi di un'altra ragazza, Divya, entrambe alla ricerca di Hank. Quando torna, Hank trova le due ragazze ad aspettarlo e con un tranello tesogli da Evan, decide di rimanere un altro week end negli Hampton. Hank decide di ascoltare una alla volta le ragazze: April gli dice di essere innamorata di lui ma viene respinta da Hank in quanto lui crede essere un amore dovuto al fatto che l'ha salvata ma April, essendo molto determinata, scende ad un compresso: non vedersi per un mese e vedere se quell'amore continua. Ora \u00e8 il turno di Divya: la ragazza \u00e8 un assistente medico che ha portato delle bozze di contratto per Hank per il suo nuovo lavoro come medico a domicilio ma il medico \u00e8 restio e non vuole fare quel lavoro. Mentre Hank, Divya ed Evan stanno discutendo squilla il telefono di Hank e anche questa volta \u00e8 una donna che chiede il suo aiuto. Accompagnato da Divya, Hank va all'indirizzo della donna che si trova all'ospedale di Hampton e qui incontra di nuovo Jill, scoprendo che \u00e8 l'amministratrice dell'ospedale. Hank trova la signora Newberg la quale gli dice di aiutarla nel suo problema: durante tutto l'inverno ha lavorato chirurgicamente al suo corpo e ora un seno si \u00e8 sgonfiato. Hank riesce a risolverle un problema e, visto il lavoro del fratello, Evan d\u00e0 un nome alla loro nuova societ\u00e0: la HankMed, nonostante le obiezioni del fratello. Hank ancora non vuole accettare quel lavoro e dopo una lunga discussione con Evan, lo convince del suo volere. Ora Hank \u00e8 solo in camera e riceve la visita di Jill. I due vanno a mangiare insieme ed Hank scopre che anche Jill \u00e8 d'accordo al lavoro di medico a domicilio. Hank \u00e8 solo a riflettere sulla spiaggia quando viene raggiunto da Evan con il quale comincia un'intensa chiacchierata. Il giorno dopo, Hank torna da Boris e accetta il nuovo lavoro. Insieme ad Evan si trasferisce cos\u00ec nella d\u00e9pendance della casa di Boris e prende il posto del vecchio dottore: ora Hank \u00e8 il nuovo dottore a domicilio dei ricchi.\nCibo per tutti.\nTrama.\nEvan \u00e8 sempre pi\u00f9 preso e coinvolto dal progetto della HankMed nonostante Hank ancora sia titubante riguardo al progetto del fratello. I due vengono interrotti dalla chiamata di Jill che viene raggiunta da Hank in una casa. Qui una ragazza, nonch\u00e9 vicina di casa di Jill, gli mostra la casa e allora Hank nota sulle braccia della ragazza dei segni e dopo aver appurato cosa fossero, la cura. L'indomani, Hank, Evan e Divya si ritrovano ad un party dopo essere stati invitati da Tucker. Qui viene mostrato un balletto per salutare una ballerina che dar\u00e0 l'addio alle scene. La ragazza, bellissima, fa colpo su Evan e, insieme, vanno a mangiare ad un fast food dopo aver scoperto la voglia della ragazza di trasgredire con il cibo. Evan le compra un hot dog e, dopo il secondo morso, la ragazza sviene. Evan impaurito, chiama Hank, il quale per\u00f2 sembra non trovare niente che non va nella ragazza. L'indomani, la ragazza va da Hank e gli confessa di aver assunto degli integratori per non sentire la fatica. Poco dopo, Hank va a trovare Tucker e qui, incontra suo padre al quale d\u00e0 dei consigli che per\u00f2 vengono presi in malo modo dall'uomo che decide di licenziare il dottore. Poco dopo, grazie anche all'aiuto di Jill, Hank riesce a curare un uomo al quale era scaduta l'assicurazione. Intanto, a casa, Evan continua il suo corteggiamento e prepara un'ottima cena. La sera Evan e la sua ballerina cominciano a mangiare, ma improvvisamente la ragazza sviene di nuovo. Interviene nuovamente Hank che capisce che sono determinati cibi ad indurle lo svenimento. Il giorno dopo, la ragazza va a salutare il dottore ed Evan, dicendo di aver deciso di viaggiare. Hank va a trovare Tucker con il quale ormai ha instaurato un ottimo rapporto. La sera invece, si vede con Jill, la quale gli confessa di avere un interesse per lui.\nPiano strategico.\nTrama.\nEvan \u00e8 sempre pi\u00f9 convinto che la HankMed deve utilizzare un piano strategico combattivo per trovare pi\u00f9 clienti e cos\u00ec, mentre sta correndo con Hank, si avvicina ad un ragazzo il quale viene morso da un cane. Hank subito lo soccorre e gli lascia il suo biglietto da visita. Successivamente, Hank viene contattato dalla moglie del senatore la quale vuole che Hank visiti suo figlio per poterlo far giocare in un'importante squadra di football. Hank e Divya si dirigono a casa del senatore dove la donna gli mostra il suo personale studio medico. Hank fa tutti i controlli al ragazzo il quale risulta sanissimo e, scopre poi, che sua madre ha pianificato tutto il suo futuro. Intanto Evan \u00e8 andato a cercare nuovi acquirenti per il suo studio e si reca dalla signora Newberg la quale \u00e8 felice di aiutare Hank. Qui Evan conosce la nipote della signora e la invita ad uscire la sera stessa. Hank viene nuovamente chiamato dalla moglie del senatore: il ragazzo sta male. Hank prova a visitarlo ma dice alla donna che deve essere portato in ospedale, trovando per\u00f2 di fronte a s\u00e9 un muro. Divya allora riesce a chiedere all'ospedale una macchina per la risonanza e, intanto, la sorella del ragazzo confessa ad Hank di aver paura di essere la responsabile. Dopo aver fatto anche la risonanza, il ragazzo invece di migliorare, peggiora. Solo poco dopo, Hank capisce di cosa si tratta: il placcaggio della sorella, ha spinto il ragazzo per terra, facendo s\u00ec che una zecca entrasse nel suo orecchio. Tolta la zecca, il ragazzo si risistemer\u00e0 in poco tempo. Intanto, Evan \u00e8 nella piscina con la nipote della signora Newberg e due sue amiche. Poco dopo, sulla pelle di tutti e quattro appare uno strano rush cutale al quale Hank riuscir\u00e0 a rimediare con dei semplici impacchi di aceto. Successivamente, Hank torna in ospedale da Jill per ringraziarla, trovando per\u00f2 la donna scontrosa in quanto il suo operato non pu\u00f2 compromettere il suo ospedale. E proprio in ospedale incontra di nuovo il ragazzo morso dal cane e riesce a curargli la mano che stava per fare infezione. La puntata si conclude con Hank che si rifiuta di raccontare dei suoi pazienti a Boris.\nTubercolosi o non tubercolosi.\nTrama.\nHank e la HankMed vengono chiamati da un ristorante con cucina italiana per eseguire dei controlli per la tubercolosi. Durante gli esami, Hank conosce il capo chef che gli confessa di considerare quel posto come la sua casa e, in contemporanea, Evan conosce Valentina, una giovane aiuto chef, spagnola, molto carina, con cui scambia qualche parola grazie alla sua conoscenza dello spagnolo, dato che la ragazza ancora non parla molto bene l'inglese. Finiti gli esami, Divya ed Evan si ritrovano di fuori a discutere mentre Hank, di ritorno, incontra Jill. I due sembrano finalmente riuscire ad avere un appuntamento, quando, improvvisamente, il capo chef viene portato di corsa in ospedale in seguito ad un ictus. Hank e Jill corrono insieme in ospedale dove, in seguito alla confessione di un cuoco, suo amante, riescono a stimare l'ora approssimativa dell'ictus. I due vanno in camera dalla donna per somministrarle un farmaco, ma scoprono che la donna \u00e8 fuggita. Intanto, Divya torna al ristorante per assicurarsi che nessuno abbia la tubercolosi: solo Valentina ha una strana reazione. La ragazza fugge e, solo dopo un colloquio con Divya ed Evan (che fa da traduttore), scoprono che in realt\u00e0 la ragazza \u00e8 sana, e che la reazione era solo un \"falso negativo\" dovuto ad un farmaco antitubercolosi somministrato in Europa. Intanto, Hank e Jill hanno poco tempo per salvare la ragazza che \u00e8 scomparsa. Hank ripensa al colloquio che hanno avuto e corre al ristorante dove la ragazza giace a terra, priva di sensi. Nonostante sia troppo tardi, Hank azzarda e somministra il farmaco alla donna... riuscendo a salvarla. L'indomani, Divya, Evan ed Hank sono invitati al ristorante come ospiti dello chef. Sta per iniziare il pranzo quando Hank se ne va lasciando Divya ed Evan a discutere tra loro e se ne va, finalmente, a pranzo con Jill.\nNessun uomo \u00e8 un'isola.\nTrama.\nHank e Jill riescono ad approfondire il loro rapporto quando per\u00f2, irrompe nella stanza Evan. Dopo aver discusso, i due si recano in aeroporto dove li sta aspettando una facoltosa famiglia che chiede i servigi di Hank nel week end. Divya si occuper\u00e0 cos\u00ec dei casi di Hank a terra mentre lui e suo fratello saranno in viaggio. Arrivati sull'isola, la donna dice ad Hank di voler indurre il parto perch\u00e9 vuole far nascere l\u00ec il suo bambino, trovando per\u00f2 Hank contrariato. La giornata passa ed Hank si rende conto di essere escluso dal mondo su quell'isola in quanto i telefoni, se non il gps usato per le emergenze, non prende. Intanto, Jill sta aspettando una chiamata da Hank dopo il loro incontro, ma da lei va Divya, facendo nascere dei dubbi in lei. Sull'isola, Evan convince uno dei bambini a fare qualcosa insieme e, con l'aiuto del guardiano dell'isola, gli fanno portare la macchina. Qualcosa per\u00f2 va storto e i tre hanno un brutto incidente dal quale usciranno tutti incolumi, tranne l'anziano guardiano. Ora Hank si trova a combattere con la donna incinta e l'uomo ferito, senza avere assistenza ospedaliera. Con qualche problema, riesce a salvare l'uomo e la mano magica di Evan riesce ad aggiustare il telefono permettendo di chiamare i soccorsi. Ora tutti sono in salvo e di nuovo, Jill si ritrova con Divya, trovando in lei un'amica. Assicuratosi delle condizioni di tutti, Hank corre da Jill spiegandole tutto e rinunciando per\u00f2 al lavoro in pronto soccorso che le aveva offerto.\nSe io fossi malato.\nTrama.\nHank e Jill si risvegliano dopo aver passato la notte insieme e Hank, va in cucina per preparare la colazione quando per\u00f2 incontra Tucker. Il ragazzo ha bisogno del supporto dell'amico-dottore in quanto pensa che Libby lo tradisca. Dopo aver rassicurato il ragazzo, Hank accompagna Jill alla macchina e Tucker rimane a parlare con Evan. Poco dopo, Hank riceve la chiamata della signora Newberg cos\u00ec, tutto lo staff della HankMed si reca a casa della donna. Qui, Hank presta i suoi servigi alla domestica che presenta dei sintomi influenzali. Sistemata la faccenda, Hank viene invitato alla festa che si terr\u00e0 per il cagnolino della signora Newberg. Mentre Hank \u00e8 ancora a casa della signora Newberg dove visita anche un amico della donna, malato anche lui, Divya ed Evan si recano da un'altra donna che li ha chiamati per essere controllata. Arrivati, la donna per\u00f2, mostra a Divya gli inviti per il suo fidanzamento, avvenuto tutto all'oscuro della stessa Divya. \u00c8 arrivato il giorno della festa e Hank \u00e8 assieme a Jill che per\u00f2 nega di essere una coppia. Alla festa ci sono anche Tucker e Libby i quali hanno una furiosa lite dopo che quest'ultima ha sorpreso il ragazzo a frugare nella sua borsa sotto consiglio di Evan. La cerimonia sta per iniziare ma qualcosa va storto: la signora Newberg ha uno svenimento. Dopo di lei, si ha come una reazione a catena e tutti gli invitati cominciano a sentirsi poco bene. Jill avverte i servizi sanitari che creano una sorta di quarantena per la casa. Hank intanto, cerca di capire cosa stia accadendo e pensa che tutto sia partito dall'amico della donna ma, dopo aver controllato il cane, capisce che \u00e8 lui la causa di tutto. Costretto ad operarlo, riesce non solo a salvarlo, ma anche a scoprire cosa sia successo e a salvare tutti. Intanto, Tucker e Libby si riappacificano e capiscono che non possono separarsi mentre Jill, dopo essere stata messa di fronte ad una scelta (l'amore per Hank o il lavoro), decide di scegliere l'amore. Pi\u00f9 tardi, mentre Hank e Jill stanno parlando, arriva Evan con una macchina bellissima alla quale \u00e8 allegato un biglietto: \u00e8 un regalo di ringraziamento per Hank mandatogli dal cane della signora Newberg. Contento per il regalo, Hank decide per\u00f2 di regalarla ad Evan, ora entusiasta per avere anche lui un'automobile tutta sua.\nAmore folle.\nTrama.\nDivya \u00e8 in macchina e, con l'auricolare all'orecchio, \u00e8 al telefono quando, improvvisamente, una donna su di uno scooter, perde il controllo e finisce fuori strada, cos\u00ec come la stessa Divya. La ragazza subito chiama Hank che presta le prime medicazioni alla ragazza. Poco dopo, Hank \u00e8 con Jill ed Evan in spiaggia quando arriva Kathy, un'amica di Jill. Le due cominciano a parlare ed Evan prova a flirtare con la ragazza che per\u00f2 lo ignora per poi recarsi da Boris, il quale, sembra finalmente voler finanziare i suoi studi. Evan si reca a casa di Sofia, la ragazza che ha avuto l'incidente con Divya per riscuotere il conto delle cure trovando per\u00f2 il marito restio a ci\u00f2, in quanto reputa il conto troppo alto. A casa intanto Hank sta facendo degli esami di routine a Boris. Divya arriva in sostegno ad Evan, decidendo per\u00f2 di offrire la prestazione alla coppia. Evan e Divya escono di casa quando la donna ha un nuovo incidente. Viene chiamato Hank che subito accorre per soccorrere la donna, di nuovo. Hank, vista la diagnosi decide di fare ulteriori controlli alla donna: durante la risonanza magnetica per\u00f2, qualcosa va storto: dal corpo della donna sembra emergere qualcosa. Hank, con l'aiuto di Divya, si trova costretto ad operarla e, con la sorpresa di tutti, estrae dal corpo della donna un gps. Hank, allibito va dal marito di Sofia che ammette di essere stato lui a far impiantare il gps nel corpo della moglie, per poterla controllare sempre. Tornato a casa, Hank viene chiamato in tutta fretta da Boris: Kathy durante le ricerche ha avuto un incidente. Dal primo esame di Hank sembra che la donna sia stata morsa da uno squalo. L'indomani, Hank racconta dell'accaduto ad Evan che si trova costretto a raccontargli che, casualmente si trovava nella cantina di Boris, dove ha visto lo squalo. Su tutte le furie, Hank va da Boris per chiedere spiegazioni. Intanto, le condizioni di Sofia peggiorano e accorrono da lei Hank e Divya: la donna \u00e8 stata sottoposta a radiazioni di plutonio mandate dal gps. La donna viene operata e fortunatamente salvata. Arriva in clinica il marito che le confessa di avere problemi economici ma che la ama e Sofia, si trova d'accordo con lui e, felice, gli dice di tornare nella citt\u00e0 dove si sono conosciuti. Tornato a casa, Hank riceve i risultati delle analisi di Boris e scopre che qualcosa non va: chiede ulteriori controlli ma, misteriosamente, il campione di sangue del paziente \u00e8 sparito. Per maggiori informazioni, Hank corre alla stazione dei pullman dove Kathy se ne sta andando in quanto Boris ha ritirato la sua offerta. Nello stesso momento, anche Divya \u00e8 alla stazione e sta salutando il suo futuro marito, in citt\u00e0 per pochi giorni, quando capisce che lo ama veramente. A casa, Hank ancora confuso per lo strano caso di Boris, riceve la visita di Jill e, insieme, i due capiscono che \u00e8 meglio rallentare le cose e, quindi, prendersi una pausa.\nLa luna di miele \u00e8 finita.\nTrama.\nDi prima mattina, Evan prova una conferenza con Hank e Divya per enunciare i suoi propositi, ma il tentativo si rivela vano anche a causa dei ritardi per installare una tv e cos\u00ec, tutti si recano al lavoro. Divya, con Evan, viene chiamata da una donna preoccupata per il marito. I due, si recano sul posto e scoprono si tratta di una sorta di serra affittata dall'uomo per rendere felice la moglie durante il viaggio di nozze. Non appena l'uomo vede Divya ed Evan comincia a discutere sulle capacit\u00e0 della ragazza, offendendola. Divya ne risente e viene sgridata da Evan. Grazie per\u00f2 ai consigli del ragazzo, l'uomo comincia a fidarsi un po' di lei e decide di rivelargli dove ha dolore: l'uomo ha un dolore al pene. Inizialmente imbarazzata, Divya controlla l'uomo e pensa si possa trattare di una malattia sessuale. Per accertarsi di ci\u00f2, Divya richiede degli esami che l'uomo per\u00f2 non vuole fare. Intanto, Hank si reca in ospedale per delle analisi dove incontra Jill. Poco dopo, Hank si scontra con un paziente, evidentemente malato, che vuole andarsene. Successivamente l'uomo decide di prendere Hank come suo medico personale. Hank si reca a casa dell'uomo dove scopre essere un famoso scrittore e disegnatore di favole per bambini. Visitato l'uomo, Hank gli segna delle pillole che lo faranno stare meglio. L'indomani, Hank si reca da Divya per visitare l'uomo in luna di miele e, insieme, scoprono che in realt\u00e0 l'apparente infezione sessuale dell'uomo non era altro che una puntura di insetto. Successivamente, Hank si reca dal suo paziente e scopre che \u00e8 peggiorato in quanto non ha preso le sue pillole. Infuriato, Hank lo obbliga a curarsi e, fortunatamente l'uomo acconsente. L'indomani, ad una festa organizzata dall'uomo, Hank vi si reca e qui incontra Jill: la donna \u00e8 molto arrabbiata per il comportamento tenuto da Hank. Poco dopo, i due si incontrano in ufficio e scatta di nuovo qualcosa ma, mentre si stanno baciando, sul cellulare di Jill arriva un messaggio: \u00e8 Charlie, il suo ex marito.\n\u00c8 solo un altro Jamais Vu.\nTrama.\nI dottori dell'ospedale di Jill sono impegnati per una gara ippica e anche Hank e HankMed decide di prendervi parte per dare il suo contributo. Poco prima dell'inizio, Divya viene importunata da un altro dottore che, poco dopo prova a colpire Evan, trovando per\u00f2 solo il muro. Il dottore rimane ferito e subito accorre a prestargli soccorso Hank che, successivamente, prender\u00e0 il suo posto durante la gara. Intanto, anche i genitori di Divya si presentano e la ragazza \u00e8 costretta a mentire riguardo alla sua professione, coinvolgendo anche Evan. In contemporanea, Jill incontra Charlie che, successivamente si incontra anche con Hank con il quale ha subito una buona amicizia. Nelle scuderie, una ragazza chiama urlando Hank poich\u00e9 una sua amica si \u00e8 sentita male: Hank accorre ma quest'ultima dice di stare bene e non accetta i tranquillanti che gli d\u00e0 Hank e se ne va. Durante la gara, il padre di Divya ha un attacco e la ragazza si trova costretta ad intervenire sotto gli occhi increduli di entrambi i genitori. Intanto, Divya \u00e8 in ospedale per assicurarsi riguardo alle condizioni del padre con Evan che le sta accanto. L'indomani, Hank va alla manifestazione e, mentre la bambina si sta esibendo, ha un malanno e sviene, cadendo cos\u00ec da cavallo. Subito, Hank accorre e, aiutato da Divya la soccorrono. Analizzando tutti i sintomi della bambina, Hank capisce che si tratta di un jamais vu, cio\u00e8 l'opposto del d\u00e9j\u00e0 vu, e, dopo aver spiegato al padre di cosa sia affetta sua figlia, le d\u00e0 delle pillole per farla guarire. Intanto, in ospedale, Evan racconta la verit\u00e0 ai genitori di Divya, ignaro del fatto che loro ancora non sanno. Poco dopo, arriva Divya e si trova cos\u00ec costretta a raccontare tutto. Intanto, Hank si trova con Jill nel suo ufficio e, mentre i due sono di nuovo colti dalla passione, irrompe nella stanza Charlie presentandosi come il marito di Jill.\nEffetti collaterali.\nTrama.\nEvan e Divya si trovano in un famoso locale degli Hampton per concludere un'importante trattativa con un facoltoso possibile paziente quando i due si ritrovano a parlare e Divya, viste le precedenti relazioni di Evan, gli consiglia di provare ad instaurare un rapporto di amicizia con una donna. Evan, sicuro delle sue capacit\u00e0, prova a fare amicizia con diverse donne...invano. Un po' deluso, se ne va e a riportargli la macchina \u00e8 una ragazza che, entusiasta per la musica che ascolta il ragazzo, comincia a parlarci. Evan cos\u00ec, pensa che lei potrebbe essere una sua amica. L'indomani, Evan va al mare con la nuova amica, la quale, entusiasta per la sua prima volta in spiaggia, si toglie il pezzo sopra del costume, imbarazzando molto Evan. Intanto, Hank si reca a casa da Tucker per il suo compleanno ma una volta arrivato a casa del ragazzo scopre che solo lui e Jill, non avendo twitter, non sono stati avvisati dell'annullamento della festa a causa del ritorno del padre. Ormai a casa di Tucker, Libby li invita a rimanere e si congratula con Jill per la cospicua donazione ottenuta, incuriosendo Hank. Intanto, iniziano i festeggiamenti e, con il padre, si presenta la sua nuova assistente. Mentre stanno brindando a Tucker, la ragazza per\u00f2 si sente male e sviene: subito Hank accorre per salvarla e, insieme a Jill, scopre che la ragazza ha preso un cocktail di pillole associate ad alcool. Subito la ragazza viene portata in ospedale dove \u00e8 Charlie ad occuparsi di lei. A casa, Hank parla con Jill la quale gli confessa il mittente della donazione: \u00e8 Boris, il quale l'ha ripagata per un favore che la donna gli ha fatto. L'indomani, Hank viene chiamato da Tucker il quale vorrebbe che il padre si disintossicasse dalle droghe ma, una volta arrivato, Hank riceve un rifiuto dall'uomo e un nuovo licenziamento. Poco dopo per\u00f2, \u00e8 Libby a chiamarlo: Hank si precipita da loro e trova Tucker con un brutto livido. Solo dopo averlo mandato con Libby, Hank sgrida il padre per aver fatto ci\u00f2 al figlio. Solo allora il padre si rende conto di ci\u00f2 che sta facendo al padre e si convince a cercare aiuto. Hank viene di nuovo chiamato da Tucker e il padre gli mostra un nuovo rimedio alla disintossicazione che per\u00f2 trova contrario il medico che, stizzito, se ne va. L'indomani, Hank viene nuovamente chiamato da Tucker e, quando l'uomo arriva a casa dal ragazzo, trova il padre in coma dopo la cura fatta per disintossicarsi, nonostante i consigli di Hank. Intanto, a casa, Evan riceve la visita della sua nuova amica che, terrorrizzata, gli mostra di essere blu. Evan, spaventato, chiama Hank, il quale manda per\u00f2 Divya cos\u00ec da tenere sotto controllo la situazione a casa di Tucker dopo che l'uomo si sta riprendendo. Divya arriva a casa da Evan e, dopo aver appurato che i due sono veramente solo amici, visita la ragazza e scopre che il colorito blu deriva da un effetto collaterale dovuto a dei farmaci assunti dalla ragazza e dal sole preso al mare. L'indomani, mentre Evan \u00e8 con Divya, arrivano a casa la nuova amica e il suo ragazzo che vuole picchiare Evan in quanto crede che i due l'abbiano tradito. Per evitare il peggio, interviene allora Divya che dice di essere la ragazza di Evan e lo bacia, sorprendendo il ragazzo. Intanto, Hank torna a casa da Tucker dove il padre si \u00e8 convinto a farsi aiutare, nascondendo per\u00f2 qualcosa all'uomo. Successivamente, Tucker dice ad Hank che partir\u00e0 con il padre, nonostante la sua opinione. I due stanno per partire, quando Tucker scopre che il padre gli sta nascondendo delle pasticche e cos\u00ec, chiama Hank e decide di portare il padre in una casa di cura. Intanto, Jill \u00e8 alle prese con Charlie e le carte del divorzio quando Hank viene portato da Boris, il quale dice all'uomo di poterlo salvare.\nNessuno \u00e8 perfetto.\nTrama.\nHank, di fronte a Boris, non capisce cosa stia succedendo fino a quando il magnate tedesco non spiega che la famiglia dell'uomo morto nell'ospedale di New York, vuole fargli denuncia e vuole addirittura farlo espellere dall'albo dei medici per negligenza. Meravigliato da ci\u00f2, Hank chiama Evan per farsi mettere in contatto con il proprio avvocato e, subito dopo chiama Jill per sfogarsi. La donna per\u00f2, nel suo ospedale sta ancora combattendo con il marito per fargli firmare le carte del divorzio quando scopre che quest'ultimo \u00e8 ancora innamorato di lei. Intanto, Evan e Divya si trovano alle prese con un paziente molto ricco che per\u00f2 \u00e8 rimasto ancora anonimo. Per raggiungerlo vengono traghettati con lo yacht di quest'ultimo. In parallelo, a New York, Hank prova a scoprire cosa ci sia che non vada nel corpo di Boris quando, improvvisamente quest'ultimo ha un blocco alla mano: a questo punto, dopo essere guarito, Hank comincia a preoccuparsi davvero e, nel caveau della banca di Boris, costringe l'uomo a confessare una malattia congenita. Arriva il momento dell'incontro con la famiglia denunciante e, appena arriva nell'ufficio, Hank viene assalito dagli avvocati di Boris che gli propongono un accordo per evitare l'espulsione dall'albo, accordo per\u00f2 che Hank non gradisce. Tornando in mare da Evan e Divya, i due scoprono che si stanno recando da un latitante degli Hampton che ha derubato e truffato moltissime famiglie ricche del luogo. Divya comincia subito ad incolpare Evan per la sua avidit\u00e0 quando, improvvisamente, il capitano dello yacht ha un incidente che gli frattura delle costole. Evan, sconvolto dalla visione, prova a chiamare la guardia costiera ma vengono informati dal capitano che per questioni di privacy lo yacht non \u00e8 rintracciabile. Divya, mantenendo la calma, prova a prestare i primi soccorsi all'uomo, mentre Evan, in preda al panico pi\u00f9 totale chiama disperato Hank. Hank, di fronte agli avvocati, risponde al fratello e riesce a procurarsi un pc portatile grazie al quale si mette in contatto visivo con il fratello e Divya. I tre, arrangiandosi con ci\u00f2 che \u00e8 presente sulla nave, riescono a prestare soccorso all'uomo che poi, grazie all'arrivo di un'eliambulanza, viene portato in ospedale. Qui, Evan rinuncia all'ingaggio con l'uomo, sorprendendo Divya che si congratula con lui. Intanto, a New York, Hank esce pulito dalla presunta denuncia e, arrivato a casa da Boris decide di curarlo a patto di entrare in possesso di tutto l'albo medico della sua famiglia. Hank torna a casa e subito corre da Jill per dirle di aver capito che vuole restare l\u00ec...e con lei. La donna per\u00f2, confessa al medico di non poter avere una storia con lui perch\u00e9 ha ancora da mettere in chiaro qualche cosa con il marito...forse ha capito di amarlo ancora anche lei?...Hank, un po' deluso torna a casa dove ad aspettarlo c'\u00e8 Evan. I due stanno parlando quando improvvisamente si presenta Boris: l'uomo accetta le condizioni del medico e gli consegna tutta la documentazione medica della sua famiglia...che per\u00f2 \u00e8 in tedesco...lingua sconosciuta per Hank!\nIl paese delle meraviglie.\nTrama.\nMentre Hank continua con il suo lavoro di traduzione di tutti i documenti di Boris, Evan cerca di trovare una soluzione per il guaio finanziario in cui si \u00e8 cacciato. Intanto, Divya \u00e8 con Raja a sistemare le ultime cose per la loro festa di fidanzamento quando si rende conto che la donna che gli sta mostrando la casa per il ricevimento, ha qualche problema salutare. Subito allora chiama Hank al quale la donna, Zoey, confessa di avere delle allucinazioni la notte che la portano a compiere azioni molto pericolose. La sorella, Amy, incolpa l'idea di Zoey di trasformare la casa di famiglia in un B&amp;B: la casa infatti sente che la ragazza vuole rivoluzionarla e allora reagisce in questa maniera. Hank, stupito per la convinzione della donna, cerca allora una causa medica. Dopo aver fatto diverse analisi, Hank e Divya prendono in considerazione il fattore ambientale e cos\u00ec, insieme ad Evan, cominciano a cercare delle muffe in casa. Durante le ricerche per\u00f2, Evan trova dei pipistrelli in soffitta e cos\u00ec Hank pensa che siano loro la causa di tutto. La sera, Hank, Evan e Divya si ritrovano a discutere del fatto che, dopo il fidanzamento, Divya potrebbe andarsene e comunicano all'amica che comunque, per lei, ci sar\u00e0 sempre un posto nella HankMed. Mentre i tre stanno parlando, squilla il telefono della societ\u00e0: \u00e8 Amy che in preda al panico ha bisogno di loro. I tre accorrono sul posto e trovano Zoey in preda alle allucinazioni sul tetto. Hank sale e cerca di dissuaderla ma con un passo velocissimo, Zoey si butta dal tetto per cadere nello stagno. Visti i sintomi che appaiono solo di notte, Hank decide di rimanere sveglio per provare diverse analisi per controllare se la ragazza soffre, o meno, di encefalite. Mentre aspettano gli esiti delle analisi, Zoey ha di nuovo un forte attacco di tosse che costringe Amy ad entrare in casa per portarle da bere. In quel momento Hank capisce che il malore di Zoey dipende da altro: entra allora in casa e va in cucina dove trova Amy che nel drink della sorella sta mettendo dello sciroppo. Prontamente Hank legge tutti gli ingredienti del medicinali e capisce che \u00e8 a causa di uno dei componenti che Zoey sta male. Usciti di casa, spiegano tutto a Zoey che, rincuorata, abbraccia la sorella. Il grande giorno di Divya si avvicina ed Hank, ovviamente invitato, incontra Jill la quale vorrebbe scusarsi per il suo comportamento ma Hank le dice che lui sar\u00e0 l\u00ec ad aspettarla, continuando per\u00f2 la sua vita. Intanto, Evan continua a cercare una soluzione per i loro debiti, tenendo per\u00f2 tutto nascosto ad Hank per evitargli questo dispiacere. \u00c8 arrivato il giorno del fidanzamento di Divya. Non appena Divya vede Hank ed Evan, si avvicina a loro e gli comunica che non intende portare a termine questo fidanzamento. Poco dopo, Evan dopo una telefonata, va al bar dove comincia a bere mentre Hank va con Zoey la quale gli propone di frequentarsi ma Hank le confessa di essere appena uscito da una relazione e, proprio in quel momento, Jill vede Hank con Zoey, fraintendendo il tutto. Poco dopo, \u00e8 arrivato il momento dello scambio degli anelli ma Divya non riesce a tirarsi indietro e il fidanzamento avviene. Hank intanto raggiunge Evan al bar il quale gli dice che lo stava cercando Jill e, poi, si fa coraggio e confessa che sono al verde. Hank, mantenendo la calma pur essendo infuriato, se ne va dicendo ad Evan che ha perso la sua fiducia in lui. Lasciato il ricevimento di Divya, Hank va da Jill dove per\u00f2 trova Charlie. Hank pensando che ormai Jill ha scelto lui, se ne va mentre la donna caccia di casa Charlie. Tornato a casa, Hank cerca Evan ma non lo trova. Arrivato in cucina, Hank trova un bigliettino di Evan con un messaggio sopra: Hank chiama allora il fratello e, lasciandogli un messaggio in segreteria, gli chiede perch\u00e9 non gli abbia detto che a rubargli i soldi fosse stato il padre."}
{"id": "2585580", "revid": "232551", "url": "https://it.wikipedia.org/wiki?curid=2585580", "title": "Governatorato di al-Tafila", "text": "Il governatorato di al-Tafila \u00e8 uno dei dodici governatorati della Giordania. Il capoluogo \u00e8 la citt\u00e0 di al-Tafila.\nGeografia fisica.\nIl Governatorato di al-Tafila confina a nord con il Governatorato di al-Karak, verso est e sud con il Governatorato di Ma'an, il Governatorato di Aqaba delimita il confine sud e da Israele a ovest.\n\u00c8 diviso in tre dipartimenti. La popolazione a partire dal 2005 \u00e8 di circa 82.000 (vale a dire l'1,6% della popolazione della Giordania nel 2005) vivono in 32 citt\u00e0 e villaggi in tutto il governatorato (diventando cos\u00ec il governatorato meno popolata di Giordania).\nGeografia antropica.\nSuddivisioni amministrative.\nIl governatorato \u00e8 suddiviso in tre dipartimenti:"}
{"id": "2585584", "revid": "1431409", "url": "https://it.wikipedia.org/wiki?curid=2585584", "title": "Georg Stanford Brown", "text": ""}
{"id": "2585588", "revid": "287204", "url": "https://it.wikipedia.org/wiki?curid=2585588", "title": "Governatorato di Amman", "text": "Il governatorato di Amman, ufficialmente Governatorato della Capitale, \u00e8 uno dei dodici governatorati della Giordania. Il capoluogo \u00e8 la citt\u00e0 di Amman.\nGovernorato di Amman.\nUfficialmente noto come Al-Muhafazat Asima(arabo:\u0645\u062d\u0627\u0641\u0638\u0629 \u0627\u0644\u0639\u0627\u0635\u0645\u0629, italiano: La capitale del Governorato). Il Governorato di Amman \u00e8 uno dei governorati (\"muhafazat\") della Giordania. Il Governorato di Amman \u00e8 diviso in 7 distretti:"}
{"id": "2585590", "revid": "435288", "url": "https://it.wikipedia.org/wiki?curid=2585590", "title": "Angela Forrester", "text": ""}
{"id": "2585592", "revid": "466539", "url": "https://it.wikipedia.org/wiki?curid=2585592", "title": "Primo cimitero di Atene", "text": "Il Primo cimitero di Atene (in greco \u03a0\u03c1\u03ce\u03c4\u03bf \u039d\u03b5\u03ba\u03c1\u03bf\u03c4\u03b1\u03c6\u03b5\u03af\u03bf \u0391\u03b8\u03b7\u03bd\u03ce\u03bd) \u00e8 il primo ufficiale cimitero della citt\u00e0 di Atene, Grecia, e il primo ad essere stato costruito. Fu inaugurato nel 1837 e presto divenne un lussuoso cimitero di personaggi famosi, sia greci, sia stranieri. Oggi \u00e8 una gliptoteca a cielo aperto con opere dei massimi scultori greci del XIX e XX secolo; \u00e8 un dichiarato monumento storico.\nL'edificio \u00e8 situato dietro il tempio di Zeus Olimpio e lo stadio Panathinaiko nel centro di Atene; \u00e8 un grande spazio verde, con numerosi pini e cipressi. \nNell'edificio ci sono tre chiese. La principale \u00e8 la chiesa di San Teodoro; delle due minori, una \u00e8 dedicata a san Lazzaro di Betania, mentre la terza \u00e8 una chiesa cattolica. Ci sono zone separate per protestanti ed Ebrei. La tomba pi\u00f9 imponente \u00e8 quella di Heinrich Schliemann (progettata da Ernst Ziller); tra le altre, vi sono le tombe di Ioannis Pesmazoglou e di George Averoff. Una delle pi\u00f9 belle \u00e8 quella chiamata \"I Kimomeni\" (\"La ragazza dormiente\"), dello scultore Yannoulis Chalepas di Tinos."}
{"id": "2585594", "revid": "767487", "url": "https://it.wikipedia.org/wiki?curid=2585594", "title": "Cagiva Ala Verde", "text": "La Cagiva Ala Verde prodotta dalla Cagiva \u00e8 una versione della vecchia SST munita di piccoli cambiamenti estetici.\nEra una tipica moto stradale turistica sprovvista di protezioni aerodinamiche ad eccezione del piccolo cupolino, con linee che ricordano quelle della California della Moto Guzzi, ma senza le borse laterali e parabrezza.\nCilindrate.\nQuesta moto fu prodotta nelle cilindrate 250 e 350, con le stesse caratteristiche della Cagiva SST."}
{"id": "2585598", "revid": "287204", "url": "https://it.wikipedia.org/wiki?curid=2585598", "title": "Lago Malta", "text": "Il lago Malta (Jezioro Malta\u0144skie in polacco) \u00e8 un lago artificiale posto alla periferia della citt\u00e0 polacca di Pozna\u0144, nel voivodato della Grande Polonia. \u00c8 stato creato nel 1952 come bacino di espansione del fiume Cybina (affluente di destra del Warta), onde evitarne esondazioni. Lungo poco pi\u00f9 di due chilometri, ha una profondit\u00e0 media di circa tre metri e sorge sui possedimenti donati nel 1187 ai Cavalieri di Malta dal duca Mieszko III di Polonia (detto \"Il vecchio\") e afferenti all'antica chiesa di \"San Giovanni fuori le mura\".\nIl lago \u00e8 al centro di un vasto complesso che comprende boschi, giardini ed aree attrezzate per il divertimento e la pratica di vari sport. Si ricordano tra questi una pista da sci artificiale (su un versante della collinetta detta \"Monte della libert\u00e0\"), una pista di pattinaggio su ghiaccio e alcuni percorsi destinati a ciclisti e pattinatori (con la possibilit\u00e0 di noleggiare rollerblades e biciclette), oltre ovviamente al bacino remiero ed alle strutture a questo annesse.\nLungo il lago si trovano inoltre lo \"zoo nuovo\" di Pozna\u0144 e la \"Kolejka Parkowa Maltanka\", una piccola ferrovia a scartamento ridotto; i vasti prati circostanti sono spesso sede durante l'estate di concerti di artisti internazionali, organizzati nell'ambito del \"Malta Mi\u0119dzynarodowy Festiwal Teatralny\" (Festival Teatrale Internazionale di Malta), importante evento che si svolge dal 1980 nei luoghi-simbolo della citt\u00e0.\nCampo di gara e bacino remiero.\nLe prime competizioni di canottaggio a Pozna\u0144 risalgono al 1917, anno a partire dal quale vennero organizzate le prime gare giovanili; con il completamento delle dighe sulla Cybina e la creazione del bacino artificiale nel 1952 si poterono organizzare le prime importanti gare di canottaggio e kayak, tenutesi in occasione del \"Festival Mondiale della Giovent\u00f9 e degli Studenti\".\nDa quel momento il lago Malta ha a pi\u00f9 riprese ospitato competizioni nazionali ed internazionali, grazie ai quali la municipalit\u00e0 ha potuto ottenere fondi per la ordinaria e straordinaria menutenzione del bacino; i primi interventi importanti di rinnovamento dell'impianto sono stati eseguiti in occasione dei Campionati mondiali di Canoa del 1990 a cui sono seguiti, qualche anno pi\u00f9 tardi, i lavori di ristrutturazione ed ammodernamento in occasione dei 31esimi Campionati mondiali di Canoa che qui si sono svolti; nell'estate del 2007 vi si sono tenuti i Campionati europei di Canottaggio, mentre nel 2009 vi sono stati organizzati campionati mondiali della stessa specialit\u00e0.\nIl campo di gara \u00e8 attualmente dotato di un sistema di boe Albano; sul percorso si affaccia una struttura polivalente comprendente una torretta d'arrivo dell'altezza di 38 metri (disposta su sei livelli), i rimessaggi per le imbarcazioni, un'infermeria, le biglietterie, gli uffici per stampa, operazioni di accrediti ed informazioni.\nIl complesso ospita inoltre delle vaste tribune, sotto di cui si trovano ristoranti e bar. Il bacino remiero \u00e8 inoltre servito da un campeggio e un grande parcheggio auto posti nelle immediate vicinanze."}
{"id": "2585602", "revid": "610351", "url": "https://it.wikipedia.org/wiki?curid=2585602", "title": "One Mississippi (Brendan Benson)", "text": "One Mississippi \u00e8 l'album di debutto da solista del cantautore statunitense Brendan Benson, pubblicato dall'etichetta discografica Virgin Records il 3 settembre 1996 negli Stati Uniti d'America ed il 26 maggio 1997 nel Regno Unito."}
{"id": "2585606", "revid": "339392", "url": "https://it.wikipedia.org/wiki?curid=2585606", "title": "Jewgienij Kafielnikow", "text": ""}
{"id": "2585608", "revid": "110157", "url": "https://it.wikipedia.org/wiki?curid=2585608", "title": "Lapalco", "text": "Lapalco \u00e8 il secondo album del cantautore statunitense Brendan Benson, pubblicato dall'etichetta discografica Startime International il 26 febbraio 2002.\nContiene 13 brani, dei quali 8 composti dal solo Benson, mentre i 5 restanti sono stati scritti insieme a Jason Falkner, che \u00e8 anche coproduttore dell'album insieme all'interprete."}
{"id": "2585611", "revid": "110157", "url": "https://it.wikipedia.org/wiki?curid=2585611", "title": "The Alternative to Love", "text": "The Alternative to Love \u00e8 il terzo album del cantautore americano Brendan Benson, uscito nel 2005."}
{"id": "2585612", "revid": "1388811", "url": "https://it.wikipedia.org/wiki?curid=2585612", "title": "Qualcuno mi ha ucciso", "text": "Qualcuno mi ha ucciso \u00e8 un singolo di Renato Zero pubblicato nel luglio 2002 da Tattica in formato CD, quarto estratto dall'album La curva dell'angelo."}
{"id": "2585613", "revid": "834552", "url": "https://it.wikipedia.org/wiki?curid=2585613", "title": "Zvezda po imeni Solnce", "text": "Zvezda po imeni Solnce, () il settimo album del gruppo rock sovietico Kino, pubblicato alla fine dell'estate del 1989, ultimo album di Viktor Coj. Nella copertina \u00e8 presente un disegno raffigurante un'eclissi solare."}
{"id": "2585615", "revid": "767487", "url": "https://it.wikipedia.org/wiki?curid=2585615", "title": "Cagiva Ala Blu", "text": "La Cagiva Ala Blu \u00e8 stata una motocicletta da fuoristrada prodotta dalla casa italiana Cagiva dal 1983 al 1985. Era disponibile nelle cilindrate 125, 250 e 350\u00a0cm\u00b3.\nDescrizione.\nQuesta moto si distingue dalla Aletta rossa per via del raffreddamento ad aria, sospensione posteriore doublecross, sella pi\u00f9 imbottita, assenza dei convogliatori laterali, forcellone posteriore a tubi rotondi."}
{"id": "2585616", "revid": "767487", "url": "https://it.wikipedia.org/wiki?curid=2585616", "title": "My Old, Familiar Friend", "text": "My Old, Familiar Friend \u00e8 il quarto album da solista del cantautore statunitense Brendan Benson, pubblicato dall'etichetta discografica ATO Records il 18 agosto del 2009."}
{"id": "2585618", "revid": "149485", "url": "https://it.wikipedia.org/wiki?curid=2585618", "title": "Fabio Fusi", "text": "Carriera.\nHa iniziato la sua carriera in piscina, era un buon ranista ed \u00e8 arrivato a vincere un campionato italiano e ad essere convocato in nazionale.\nDopo il 1996 \u00e8 diventato uno specialista del Nuoto di fondo, e nelle acque libere ha fatto le sue gare pi\u00f9 importanti, vincendo medaglie europee agli Europei di Helsinki e mondiali a Fukuoka oltre ad una maratona di Coppa del Mondo.\nPalmar\u00e8s.\nCampionati italiani.\n2 titoli individuali, cos\u00ec ripartiti:\n\"questa tabella \u00e8 incompleta\""}
{"id": "2585620", "revid": "110157", "url": "https://it.wikipedia.org/wiki?curid=2585620", "title": "Frontier (Dakota del Nord)", "text": "Frontier \u00e8 un centro abitato (\"city\") degli Stati Uniti d'America, situato nella Contea di Cass nello Stato del Dakota del Nord. Nel censimento del 2000 la popolazione era di 273 abitanti. La citt\u00e0 \u00e8 stata fondata nel 1976.\nGeografia fisica.\nSecondo i rilevamenti dell'United States Census Bureau, la localit\u00e0 di Frontier si estende su una superficie di 0,50\u00a0km\u00b2, tutti occupati da terre.\nPopolazione.\nSecondo il censimento del 2000, a Frontier vivevano 273 persone, ed erano presenti 73 gruppi familiari. La densit\u00e0 di popolazione era di 586 ab./km\u00b2. Nel territorio comunale si trovavano 78 unit\u00e0 edificate. Per quanto riguarda la composizione etnica degli abitanti, il 99,27% era bianco e lo 0,73% era afroamericano. La popolazione di ogni razza ispanica corrispondeva al'1,10% degli abitanti.\nPer quanto riguarda la suddivisione della popolazione in fasce d'et\u00e0, il 35,5% era al di sotto dei 18, l'8,1% fra i 18 e i 24, il 27,8% fra i 25 e i 44, il 27,8% fra i 45 e i 64, mentre infine lo 0,7% era al di sopra dei 65 anni di et\u00e0. L'et\u00e0 media della popolazione era di 35 anni. Per ogni 100 donne residenti vivevano 105,3 maschi."}
{"id": "2585626", "revid": "729019", "url": "https://it.wikipedia.org/wiki?curid=2585626", "title": "Castello ducale di Casoli", "text": "Il castello ducale di Casoli, detto anche castello Masciantonio dal nome degli ultimi proprietari, \u00e8 sito a Casoli, in provincia di Chieti.\nStoria.\nUn \"castrum\" di Casoli \u00e8 menzionato per la prima volta nel \"Memoratorium\" dell'abate Bertario di Montecassino, risalente a prima dell'833. La terra di Casoli appartenne, almeno a partire dal 1143, alla contea di Manoppello, che nel 1344 fu infeudata da Giovanna I di Napoli a Napoleone II Orsini.\nLa torre pentagonale attorno alla quale, verosimilmente, fu edificato il castello fu probabilmente eretta a partire dal XII secolo, nel periodo normanno, quale ampliamento di una preesistente torretta di guardia di epoca longobarda. Vi si stabilirono i popolani della cittadina romana di \"Cluviae\" (localit\u00e0 La Roma), ormai assediati dai Saraceni. Ai Principi Orsini, il cui dominio sul feudo di Casoli ha interessato il corso del XIV e XV secolo, inclusa nella Contea di Manoppello, \u00e8 attribuibile la definizione di un primo assetto strutturale della fabbrica.\nAccanto alla Torre, che presumibilmente doveva avere dimensioni pi\u00f9 ridotte, si sviluppa un corpo su due piani. L'assetto strutturale si consolida con i Principi d'Aquino, che acquistarono il Castello il 2 maggio 1642. A loro si deve la configurazione del \"Palazzo\", affiancato alla Torre. Il completamento definitivo della fabbrica, come si vede oggi, \u00e8 stato effettuato nel periodo di propriet\u00e0 della famiglia Masciantonio (1916 - 1982), i cui interventi hanno conferito al Palazzo un aspetto signorile.\nGli Orsini persero definitivamente il loro feudo nel 1514: Casoli e il suo castello appartennero poi a Fabrizio e Ascanio Colonna, quindi ai Carafa, ai Crispano e ai Filomarino; nel 1642 il feudo fu acquistato da Tommaso d'Aquino, nobile di Taranto, che nel 1645 ottenne per s\u00e9 e i suoi eredi anche il titolo di duca di Casoli.\nI d'Aquino tennero il ducato fino all'eversione della feudalit\u00e0 del 1806, ma conservarono la propriet\u00e0 del castello nei decenni successivi. Nel 1858 Tommaso Enrico d'Aquino vendette il castello a sua moglie Teresa de Sangro, che nel 1863 lo cedette all'ex amministratore dei beni dei d'Aquino in Casoli, Domenicantonio Di Benedetto, che nel 1916 lo lasci\u00f2 in eredit\u00e0 alla figlia Concetta, coniugata Masciantonio.\nPasquale Masciantonio, figlio di Concetta, fu un celebre avvocato e parlamentare e ospit\u00f2 nel castello Gabriele d'Annunzio, di cui fu amico e finanziatore, Francesco Paolo Michetti, Francesco Paolo Tosti, Edoardo Scarfoglio, Matilde Serao, Guglielmo Marconi. D'Annunzio lasci\u00f2 scritti sulle pareti della sua stanza numerosi pensieri.\nI Masciantonio vendettero il castello al comune di Casoli nel 1982.\nRecentemente \u00e8 stato restaurato e reso accessibile per mostre culturali ed eventi civili, come la notte bianca.\nNel 2019 vi sar\u00e0 inaugurato il nuovo museo civico archeologico, che dovr\u00e0 esporre i reperti scultorei, provenienti dalla citt\u00e0 italica di Cluviae, presso contrada La Roma.\nIl castello durante la guerra, la costituzione della Brigata Maiella.\nIl 1 dicembre una delegazione di notabili si rec\u00f2 a Sant'Eusanio dal comandante inglese che amministrava la municipalit\u00e0, chiedendo di occupare simbolicamente anche Casoli. Il comando inglese si sistem\u00f2 nel castello, chiedendo dei volontari civili nelle operazioni belliche contro i tedeschi, e numerosa fu l'affluenza, poich\u00e9 i cittadini ancora ricordavano le vessazioni subite, e coltivavano il desiderio comune di liberare il territorio dagli oppressori.\nInizialmente il comando inglese fu riluttante, quando si present\u00f2 l'avvocato torricellano Ettore Troilo per creare il gruppo civile dei giovani volontari, che si stava costituendo, con numerose affluenze di iscritti, provenienti da Casoli e anche dai paesi circostanti di Gessopalena, Torricella, Civitella, Fara, Lama, Pizzoferrato. Quando gli accordi furono presi, giunse a Casoli il Maggiore Lionel Wigram; il progetto di Troilo era di costituire ufficialmente il Corpo Volontari della Maiella, poi strutturato in \"Brigata Maiella\", aggregato all'VIII Armata Britannica operante sulla direttrice adriatica, sino allo scioglimento del 5 maggio 1945.\nCasoli bench\u00e9 sotto la protezione britannica, sub\u00ec alcuni cannoneggiamenti tedeschi nel giugno 1944, provenienti dalla piana di Guardiagrele. Il 5 dicembre 1943 dalle campagne di Torricella Peligna, dove si erano rifugiate le famiglie civili dopo lo sgombero del paese, molti partirono per Casoli, tra cui i giovani guidati da Ettore Troilo. Nei discorsi con i generali neozelandesi, oltre al desiderio di costituite un corpo d'azione partigiano, le richieste di Troilo riguardavano il ripristino della strada da Casoli a Torricella, distrutta dalle mine tedesche, l'occupazione neozelandese di Torricella prima che i tedeschi mettessero in pratica la \"terra bruciata\", e gli stesi torricellani si offrirono come guide per gli alleati.Il tenente inglese ader\u00ec alla proposta e invi\u00f2 degli uomini a Torricella, per riparare la strada, cose che avvenne immediatamente, mentre veniva messa in pratica anche la principale richiesta di vettovagliamenti e munizioni per costituire il Corpo Volontari della Maiella.\nTuttavia ci furono momento di diffidenza da parte degli inglesi, poich\u00e9, come racconta Nicola Troilo (1930-2017), figlio di Ettore, il comandante inglese precis\u00f2 che gi\u00e0 aveva autorizzato il 6 e il 7 dicembre i cittadini di Civitella M. Raimondo ad armarsi con le munizioni rastrellate sul luogo degli scontri contro i tedeschi, sotto richiesta della moglie inglese di uno dei civili. Il Maggiore inglese consigli\u00f2 Ettore Troilo di rivolgersi al Quartier generale Alleato che stazionava in localit\u00e0 Taverna Nuova a Casoli, e lo avvert\u00ec che avrebbe richiesto al suo servizio informazioni di procurarsi armi per proprio conto. I colloqui con gli inglesi divennero degli interrogatori per l'estrema diffidenza, tanto che il desiderio dell'avvocato venne giudicato \"assurdo e ridicolo\", lamentando inoltre la presunta tipicit\u00e0 degli italiani di comportarsi da traditori nei momenti bellici.Ettore Troilo continu\u00f2 la sua attivit\u00e0 di mediatore, sopportando anche gli insulti e gli stereotipi inglesi contro gli italiani, mentre pian piano Casoli diveniva una sorta di \"citt\u00e0 aperta\" come Chieti, ospitando gli sfollati dei principali centri dell'Aventino, e vennero usate anche le masserie e le stalle, comprese le chiese di Santa Maria Maggiore e Santa Reparata, che ospitava un centinaio di persone.Mentre i colloqui continuavano, la vita del paese stentava a riprendere, e Nicola Troilo ricorda l'episodio del tavolo in marmo della pescheria usato dalle donne per impastare il pane da dare alla popolazione che si accumulava in fila indiana, al freddo e al gelo, per ricevere la propria razione.\nIl nervosismo generale si acu\u00ec sempre di pi\u00f9 sino a quando i civili per prendere ulteriori quantit\u00e0 di cibo e legna, si avvicinarono ai paesi ancora occupati dai tedeschi, violando l'ordine del Comando militare alleato di muoversi in prossimit\u00e0 del fronte. Molti contadini vennero arrestati senza precisi motivi, accusati di essere spie collaborazioniste, e tradotte al castello ducale, con interpellazione quotidiano di Ettore Troilo, che doveva riconoscere i presunti colpevoli. Nel gennaio 1944 arrivarono altri profughi, stavolta dall'Alta Val di Sangro e dalla Piana delle Cinquemiglia: Roccaraso, Ateleta, Castel di Sangro, Rivisondoli, Rocca Pia, tutti centri gravemente danneggiati se non distrutti dalle operazioni militari tedesche. I profughi gi\u00e0 smistati dal dicembre 1943 rimasero al loro posto, mentre gli altri vennero tradotti nei campi di San Salvo e Vasto, e tornarono alle loro case soltanto nel 1945-46.Queste decisioni dettate dalla situazione estrema non solo per le condizioni igienico-sanitarie della popolazione civile, ma anche per il complicarsi delle operazioni militari con l'arrivo della neve, comport\u00f2 una serie di proteste e di sconforto morale da parte degli sfollati.\nL'avvocato Troilo fu incaricato dal Comando Inglese di costituire alcuni reparti di polizia civile per controllare l'abitato e garantire l'ordine pubblico, e di assistere gli sfollati, smistarli e incolonnarli, di controllare e reprimere le azioni di sciacallaggio verso il fronte nemico, di raccogliere notizie sui collaborazionisti, di far rispettare il coprifuoco e di censire eventuali ruberie e saccheggi. Mentre il comitato di Troilo era occupato in questi intenti, anche sotto pagamento, nel momento in cui l'avvocato era occupato nel ripristino della viabilit\u00e0 stradale tra Casoli e centri limitrofi, giunse in paese il Maggiore Lionel Wigram, che si mostr\u00f2 subito entusiasta delle richieste di Troilo di costituire il corpo volontario della Maiella, arrivando ad addossarsi ogni responsabilit\u00e0, parlamentando con i suoi superiori del Quartier generale, e offrendosi di fornire il suo personale aiuto nelle prossime operazioni militari contro i tedeschi.\nCos\u00ec Ettore Troilo venne richiamato a Taverna Nuova dai superiori, e i suoi punti sulla costituzione del gruppo vennero ascoltati con pi\u00f9 attenzione, precisando che negli intenti patriottici del gruppo non sarebbero rientrati ideali politici, sovversivi, che non esistessero secondi fini se non quello di ricacciare i tedeschi dal territorio abruzzese. La caratteristica speciale della \"apolitici\u00e0\" del gruppo convinsero i superiori, grazie anche all'intercessione di Wigram, soprattutto, quando Troilo appunt\u00f2 che il corpo di liberazione avrebbe continuato a combattere al fianco degli alleati sino alla liberazione totale dell'Italia, e non solo della regione Abruzzo. A ciascun militante sarebbe stata concessa la libert\u00e0 di esprimere il proprio credo politico, purch\u00e9 non cozzasse con il principale punto cardine del contratto di nascita del Corpo volontari, il corpo sarebbe stato equipaggiato adeguatamente per le operazioni belliche, non vi era un capo vero e proprio, ma una guida riconosciuta nella persona di Ettore Troilo.Nicola Troilo ricorda che non venne spiegato ai volontari il motivo pratico e politico riguardo alle operazioni tattiche contro i tedeschi, ma sembrava che fosse insito in ciascuno degli uomini volontari il desiderio ardente di libert\u00e0 e di rivalsa contro gli oppressori, di difendere il territorio, le case, le terre e le famiglie anche a costo della vita.Il primitivo nucleo era composto da un centinaio di uomini, suddiviso in plotoni di 25-30 unit\u00e0, sottostanti alle leggi militari del Comando Supremo Alleato, e le operazioni iniziarono nel gennaio del 1944, dopo che i casolani trascorsero, stavolta in un clima pi\u00f9 festivo e di rivalsa, la notte di San Silvestro con i militari alleati.\nAl referendum istituzionale del 2 giugno 1946 si ebbero 3.119 voti per la monarchia e 1.169 per la Repubblica (le schede bianche furono 159 e quelle nulle 342). Nel 1953-57 la localit\u00e0 Torre fu occupata da un lago artificiale, detto \"Sant'Angelo\", per rifornire la citt\u00e0 di risorse idroelettriche, ma anche successivamente favorendo un turismo escursionistico, e cambiando il clima solitamente rigido, rendendolo pi\u00f9 mite durante l'inverno.\nLa costituzione di un piccolo polo industriale lungo la contrada Piano La Selva ha fatto s\u00ec che Casoli beneficiasse del settore secondario, stando inoltre molto vicino al comprensorio industriale della Val di Sangro \"Honda Sevel\", ed essendo crocevia di traffici commerciali da Fara San Martino (dal pastificio De Cecco), dalla strada della Fondovalle Sangro, in direzione di Chieti, la cui unica strada attualmente mediante Guardiagrele, \u00e8 la provinciale per Caprafico.\nIl 25 aprile 2018, Casoli viene visitata dal Presidente della Repubblica Italiana Sergio Mattarella, bench\u00e9 in passato visitata varie volte dal Presidente Carlo Azeglio Ciampi (rifugiatosi a Taranta Peligna durante la guerra ed anche a Scanno). Per l'occasione \u00e8 stata indetta una grande celebrazione commemorativa per ricordare le azioni della Brigata Maiella, in via Aventino \u00e8 stata inaugurata la Piazza della Memoria per ricordare i prigionieri ebrei nel campo d'internamento di Casoli, ed \u00e8 stata posta una targa commemorativa sul palazzo dell'ex cinema teatro in corso Umberto I.\nDescrizione.\nIl nucleo originario del castello corrisponde ad una torre pentagonale. Attualmente il castello si articola attorno ad uno spazio centrale di cui il cortile \u00e8 l'elemento principale.\nTorre e corpo esterno.\nLa torre \u00e8 l'elemento pi\u00f9 antico. Ha pianta pentagonale ed \u00e8 decorata da bucature e da una cornice superiore di beccatelli. \u00c8 accessibile dall'entrata.\nLa parte esterna del castello \u00e8 a pianta rettangolare irregolare con tracce di bastioni. Nel periodo di possesso della famiglia Masciantonio si \u00e8 avuta la definizione distributiva della parte anteriore del Palazzo, il quale ha ospitato la parte propriamente residenziale. Qui si ha la revisione sia nella scansione dei livelli che nel disegno degli ambienti. Tutto il corpo ha subito in questa fase un rifacimento della copertura in capriate lignee, con un rialzo della linea di gronda, che conferiscono alla facciata pi\u00f9 l'aspetto di un Palazzo signorile che di roccaforte di difesa, coronato da un ininterrotto apparato a sporgere, costituito da mensole ad aggetto successive in mattoni, che reggono archetti acuti. Altri interventi riguardano la modifica dell'originaria scalinata interna, con la realizzazione dell'odierna rampa marmorea di collegamento verticale; l'ingresso al corpo dall'esterno, dato da un portale archiacuto ubicato nelle immediate prospicienze della Torre. Un accesso secondario al Palazzo era fornito da un piccolo portale, archi voltato, in pietra lavorata, ubicato lungo la facciata sud-ovest che dava accesso diretto al vano che aveva funzione di frantoio.\nInterno.\nL'interno \u00e8 preceduto da un cortile con cisterna centrale. Si accede mediante due entrate a una sala grande per i ricevimenti, oggi conservata nella matrice del XVII secolo (vi \u00e8 esposta una sala museale); mentre la seconda entrata conduce alle camere del castello. Tra queste vi \u00e8 la stanza dove dimor\u00f2 Gabriele D'Annunzio, sul cui muro scrisse in data IX Ottobre 1894, la celebre frase \"La pazienza \u00e8 l'immortal nepente che afforza i nervi e l'anima ristora!\". Sono state riportate critiche per il restauro delle stanze, che avrebbe fatto perdere, con la pavimentazione moderna, lo stile originario.\nIl vano, suddiviso in due stanze: lo studio e la stanza da letto, molto piccola, ma sufficiente a contenere l'arredo necessario, erano suddivise da un'ampia apertura circolare ricavata nella parete divisoria. Qui soleva essere ospitato d'Annunzio. L'arredo originale \u00e8 andato perduto dopo che la famiglia ha venduto il castello al comune (\u00e8 restata ancora la scrivania, restaurata e posta nella Sala consiliare del Municipio). Le mura delle sale sono ripiene di citazioni colte di autori del passato, come Goethe, Oscar Wilde e Leonardo Da Vinci, alcune scritte da dallo stesso d'Annunzio, assieme al famoso ditirambo centrale. \nLa Chiesa di Santa Maria Maggiore.\nLa chiesa fu costruita dagli Orsini come cappella nel XV secolo, proprio accanto al castello. Nel XVII secolo venne ampliata e divenne parrocchiale. Ha pianta rettangolare a navata unica, con robusta torre campanaria rettangolare. Il porticato che unisce la navata sinistra della chiesa al castello \u00e8 con volte a crociera.\nL'ingresso \u00e8 servito da una rampa di scale. La facciata \u00e8 suddivisa in tre parti, di cui il corpo centrale \u00e8 pi\u00f9 alto degli altri due da cui \u00e8 separato da due coppie di paraste poste su un basamento, che a loro volta sorreggono la trabeazione in cui vi \u00e8 il timpano. Il portale \u00e8 sormontato da un timpano minore, sopra di esso vi \u00e8 una finestra a forma di lunetta. Altre due finestre sono poste nei due corpi laterali. La facciata \u00e8 intonacata tranne nella parte basamentale."}
{"id": "2585628", "revid": "729019", "url": "https://it.wikipedia.org/wiki?curid=2585628", "title": "Abaokoro", "text": "Abaokoro \u00e8 un'isoletta situata nell'atollo di Tarawa, appartenente all'arcipelago delle Isole Gilbert (Repubblica di Kiribati). Sorge a circa 17\u00a0km a nord di Bairiki. \u00c8 il capoluogo di Tarawa Nord (ETC)."}
{"id": "2585632", "revid": "23390", "url": "https://it.wikipedia.org/wiki?curid=2585632", "title": "Annalisa Insard\u00e0", "text": "Biografia.\nQuarta di quattro figli, Annalisa trascorre l'infanzia e l'adolescenza nel suo comune: Laureana di Borrello in provincia di Reggio Calabria;\nNel tempo libero gioca a calcio, sport che ha praticato a livello agonistico in passato.\nRaggiunge il diploma di attrice nel 1999 presso l'Accademia d'arte drammatica della Calabria di Palmi.\nSuccessivamente si perfeziona con vari laboratori in improvvisazione, canto, movimento scenico, alcuni dei quali frequentati all'estero nelle accademie di Varsavia e Amsterdam. \u00c8 stata allieva tra gli altri di Alejandra Manini, Franco Per\u00f2, Paolo Giuranna, Gianni Diotajuti, Claudio Puglisi, Edoardo Siravo, Daniela Bonch.\nNel giugno 2015 ha fatto parte delle inviate de \"Il Verificatore\", trasmissione-inchiesta della seconda serata del gioved\u00ec di Rai 2."}
{"id": "2585633", "revid": "37401", "url": "https://it.wikipedia.org/wiki?curid=2585633", "title": "San Benigno Torre Nord", "text": ""}
{"id": "2585642", "revid": "1782831", "url": "https://it.wikipedia.org/wiki?curid=2585642", "title": "Signori delle tenebre", "text": ""}
{"id": "2585646", "revid": "767487", "url": "https://it.wikipedia.org/wiki?curid=2585646", "title": "Gardner (Dakota del Nord)", "text": "Gardner \u00e8 un centro abitato (\"city\") degli Stati Uniti d'America, situato nella Contea di Cass nello Stato del Dakota del Nord. Nel censimento del 2000 la popolazione era di 80 abitanti. La citt\u00e0 \u00e8 stata fondata nel 1881.\nGeografia fisica.\nSecondo i rilevamenti dell'United States Census Bureau, la localit\u00e0 di Gardner si estende su una superficie di 1,20\u00a0km\u00b2, tutti occupati da terre.\nPopolazione.\nSecondo il censimento del 2000, a Gardner vivevano 80 persone, ed erano presenti 19 gruppi familiari. La densit\u00e0 di popolazione era di 67 ab./km\u00b2. Nel territorio comunale si trovavano 39 unit\u00e0 edificate. Per quanto riguarda la composizione etnica degli abitanti, il 100% era bianco. La popolazione di ogni razza ispanica corrispondeva al 5,0% degli abitanti.\nPer quanto riguarda la suddivisione della popolazione in fasce d'et\u00e0, il 27,5% era al di sotto dei 18, il 3,8% fra i 18 e i 24, il 27,5% fra i 25 e i 44, il 27,5% fra i 45 e i 64, mentre infine il 13,8% era al di sopra dei 65 anni di et\u00e0. L'et\u00e0 media della popolazione era di 39 anni. Per ogni 100 donne residenti vivevano 100,0 maschi."}
{"id": "2585656", "revid": "818832", "url": "https://it.wikipedia.org/wiki?curid=2585656", "title": "Castello di Casoli", "text": ""}
{"id": "2585660", "revid": "729019", "url": "https://it.wikipedia.org/wiki?curid=2585660", "title": "Buariki (Tarawa)", "text": "Buariki \u00e8 un'isoletta nella parte settentrionale dell'atollo di Tarawa, nelle Isole Gilbert (Repubblica di Kiribati). Fa parte di Tarawa Nord.\nGeografia.\nBuariki sorge a 31\u00a0km a nord di Tarawa Sud e a 60\u00a0km dal vicino atollo di Marakei.\nStoria.\nNella Seconda Guerra Mondiale, l'ultimo scontro della Campagna di Tarawa si ebbe in quest'isoletta il 26 novembre 1943, quando i Marines statunitensi combatterono quella che venne chiamata \"Battaglia di Buariki\". Le truppe superstiti giapponesi, in tutto circa 175 uomini, combatterono fino all'ultimo. Le perdite fra i Marines ammontarono a 32 morti e 62 feriti, mentre gli unici prigionieri furono due manovali coreani.."}
{"id": "2585663", "revid": "1186766", "url": "https://it.wikipedia.org/wiki?curid=2585663", "title": "Grandin", "text": ""}
{"id": "2585664", "revid": "373458", "url": "https://it.wikipedia.org/wiki?curid=2585664", "title": "Jumano", "text": ""}
{"id": "2585669", "revid": "47767", "url": "https://it.wikipedia.org/wiki?curid=2585669", "title": "Reietti (Warcraft)", "text": ""}
{"id": "2585671", "revid": "729019", "url": "https://it.wikipedia.org/wiki?curid=2585671", "title": "Strada regionale 117 di Gorizia", "text": "La strada regionale 117 di Gorizia (SR 117), gi\u00e0 \"nuova strada ANAS 117 di Gorizia (NSA 117)\", \u00e8 una strada regionale italiana in Friuli-Venezia Giulia. \u00c8 classificata come strada extraurbana secondaria.\nCorre per intero nel comune di Gorizia, iniziando presso Lucinico, con svincolo sulla strada regionale 351 di Cervignano in localit\u00e0 Mochetta. Dopo un viadotto sul fiume Isonzo, passa nella zona industriale di Gorizia, incorcia la S.P. 8 in un semaforo nei pressi di Sant'Andrea e termina innestandosi sulla strada regionale 55, in localit\u00e0 Case dell'Eremita, alla periferia sud della citt\u00e0. Nell'intera sua lunghezza \u00e8 denominata via Livio Cecotti.\nDal 1\u00ba gennaio 2008 \u00e8 passata in gestione alla Regione Friuli-Venezia Giulia che opera tramite la Friuli Venezia Giulia Strade S.p.A.\nLa costruzione del suo prolungamento dalla localit\u00e0 Mochetta alla zona industriale di Mossa e quindi con la strada regionale 56 di Gorizia, \u00e8 stata ultimata nel 2017."}
{"id": "2585693", "revid": "339392", "url": "https://it.wikipedia.org/wiki?curid=2585693", "title": "Dualshock 3", "text": ""}
{"id": "2585700", "revid": "1318789", "url": "https://it.wikipedia.org/wiki?curid=2585700", "title": "Ovidio G. Assonitis", "text": "Biografia.\nAssonitis lavor\u00f2, inizialmente, nel settore della distribuzione cinematografica, in una compagnia orientale. \nDurante gli anni Settanta si specializz\u00f2 nella produzione, finanziando oltre cinquanta pellicole. Ha collaborato con note aziende statunitense, fra cui l'American International Pictures, la Warner Brothers e la United Artists. \nNel 1974 film\u00f2 la sua opera prima, \"Chi sei?\". Ottenne, ai botteghini, un guadagno di circa 40 milioni di dollari, un successo planetario che permise al neo cineasta di continuare la sua carriera dietro la macchina da presa. \nHa co-prodotto \"Pira\u00f1a paura\", l'esordio alla regia del futuro premio Oscar James Cameron.\nNel 1990 \u00e8 diventato amministratore delegato della Cannon Films. Dopo la chiusura dello stabilimento, ha aperto una compagnia privata indipendente, ritirandosi, all'inizio del Duemila, dal mondo dello spettacolo."}
{"id": "2585708", "revid": "287204", "url": "https://it.wikipedia.org/wiki?curid=2585708", "title": "Chelsea Football Club 1997-1998", "text": "Questa voce raccoglie le informazioni riguardanti il Chelsea Football Club nelle competizioni ufficiali della stagione 1997-1998."}
{"id": "2585717", "revid": "2044650", "url": "https://it.wikipedia.org/wiki?curid=2585717", "title": "Erica Cerra", "text": "Biografia.\nNata a Vancouver in Canada, di origine italiana, ha iniziato a recitare all'et\u00e0 di otto anni ed \u00e8 apparsa in numerosi spot pubblicitari da bambina. Dopo essersi presa una pausa, \u00e8 ritornata nel mondo dello spettacolo all'et\u00e0 di 22 anni, nel 2001, quando decide di dedicarsi completamente alla recitazione studiando con Matthew Harrison, Larry Moss e Gina Chiarelli. Inizia recitando come comparsa o in film minori fino al 2006, anno nel quale inizia ad indossare i panni del vice sceriffo Jo Lupo in \"Eureka\". \nSempre nel 2006 appare in un video musicale di Michael Bubl\u00e9, realizzato per la sua canzone \"Save the Last Dance for Me\". Cerra ha interpretato ruoli caratteristici in diverse serie popolari di successo, tra le quali \"Battlestar Galactica\" e \"The L Word\". \u00c8 anche apparsa in film di maggiore distribuzione come \"Man About Town\" con Ben Affleck e Rebecca Romijn, e \"Blade: Trinity\" con Wesley Snipes.\nHa partecipato come comparsa in serie come \"Smallville\", \"The 4400\", \"The Dead Zone, Reaper\", \"Huff\" e \"Dead Like Me\". Ha partecipato anche alla serie televisiva poliziesca canadese \"Cold Squad\", alla serie d'azione \"Special Unit 2\", e alla serie soprannaturale \"The Collector\".\nSi \u00e8 sposata con Raffaele Fiore nel novembre del 2010 e il 14 maggio 2012 \u00e8 nata la prima figlia della coppia, chiamata Talia Serafina.\nDoppiatrici italiane.\nNelle versioni in italiano dei suoi film, Erica Cerra \u00e8 stata doppiata da:\nDa doppiatrice \u00e8 sostituita da:"}
{"id": "2585721", "revid": "287204", "url": "https://it.wikipedia.org/wiki?curid=2585721", "title": "Nazionale di pallacanestro femminile della Lituania", "text": "La nazionale di pallacanestro femminile della Lituania, \u00e8 la selezione delle migliori giocatrici di nazionalit\u00e0 lituana, viene gestita dalla LBBF, e rappresenta la Lituania ai tornei internazionali di pallacanestro per nazioni gestiti dalla FIBA.\nL'attuale allenatore \u00e8 Algirdas Paulauskas.\nStoria.\nNazionale lituana (1938-1950).\nQuesta nazionale partecip\u00f2, quando la Lituania era ancora nazione indipendente, all'Europeo 1938, vincendo la medaglia d'argento.\nNazionale URSS (1950-1992).\nDopo che la Lituania venne inglobata nell'URSS, molti giocatotrici lituane fecero parte della nazionale di pallacanestro sovietica.\nNazionale lituana (dal 1992).\nNel 1990, dopo il crollo del muro di Berlino, la Lituania ottenne l'indipendenza dall'Unione Sovietica, e pertanto, si riformarono le sue nazionali sportive.\nLa prima manifestazione, a cui la riformata nazionale di pallacanestro partecip\u00f2, fu il Campionato Mondiale del 1998.\nLe uniche medaglie vinte sono state tutte agli Europei: un oro ed un argento.\nSempre agli Europei, ha ottenuto il 9\u00ba posto all'ultima edizione.\nPiazzamenti.\nPer tutte le manifestazioni, nel periodo 1950-1991, ha fatto parte dell'"}
{"id": "2585731", "revid": "66387", "url": "https://it.wikipedia.org/wiki?curid=2585731", "title": "Ljul'ka AL-31", "text": ""}
{"id": "2585734", "revid": "115233", "url": "https://it.wikipedia.org/wiki?curid=2585734", "title": "Prano-pratica", "text": ""}
{"id": "2585735", "revid": "66387", "url": "https://it.wikipedia.org/wiki?curid=2585735", "title": "Ljul'ka AL-7", "text": ""}
{"id": "2585737", "revid": "115233", "url": "https://it.wikipedia.org/wiki?curid=2585737", "title": "Prano-tecnica", "text": ""}
{"id": "2585740", "revid": "115233", "url": "https://it.wikipedia.org/wiki?curid=2585740", "title": "Pranopratica", "text": ""}
{"id": "2585741", "revid": "115233", "url": "https://it.wikipedia.org/wiki?curid=2585741", "title": "Pranotecnica", "text": ""}
{"id": "2585742", "revid": "1872303", "url": "https://it.wikipedia.org/wiki?curid=2585742", "title": "Seasteading", "text": "Seasteading, \u00e8 un composto aplologico di \"Sea\" (mare in inglese) e \"homesteading\" (reclamare una propriet\u00e0 per viverci in maniera autosufficiente), che esprime il concetto di creazione di abitazioni permanenti in mare, chiamate seasteads, al di fuori dei territori rivendicati dai governi delle nazioni esistenti. Due autori hanno iniziato ad usare questi termini in modo indipendente: Ken Neumeyer nel suo libro \"Sailing on the Farm\" (1981) e Wayne Gramlich nel suo articolo \"Seasteading - Homesteading in alto mare\" (1998).\nLa maggior parte delle seasteads proposte finora sono navi da crociera modificate. Altre strutture prese in considerazione sono le piattaforme petrolifere, piattaforme anti-aeree dismesse, e isole artificiali.\nNessuno \u00e8 ancora riuscito a far riconoscere come nazione sovrana il suo seasted. Nel passato alcune micronazioni sono state conquistate con la forza (Repubblica di Minerva) ed altre distrutte (vedi Isola delle Rose) dalle nazioni vicine.\nAd oggi il seasted pi\u00f9 vicino al riconoscimento \u00e8 forse il Principato di Sealand, una controversa micronazione formata su un forte antiaereo abbandonato vicino Suffolk, Inghilterra.\nAspetti legali.\nAl di fuori della Zona Economica Esclusiva di 200 miglia nautiche dalla costa che pu\u00f2 essere reclamata dai paesi costieri, le navi nelle acque internazionali sono soggette alle sole leggi delle nazioni di cui battono bandiera. Esempi di organizzazioni che sfruttano queste leggi sono Women on Waves, che permettono di abortire a quelle donne che vivono in paesi in cui gli aborti sono soggetti a leggi pi\u00f9 severe di quella olandese, e Radio Veronica, una stazione radio pirata in navigazione nel Mare del Nord, che trasmetteva nei Paesi Bassi durante gli anni Sessanta. I seasted, analogamente a queste organizzazioni, potrebbero approfittare di disposizioni legislative e regolamentari meno rigide che esistono al di fuori della acque territoriali delle nazioni, ed essere quindi in gran parte autonomi.\nIl Seasteading Institute.\n\u00c8 un istituto fondato da Wayne Gramlich e Patri Friedman il 15 aprile 2008 per facilitare la creazione di comunit\u00e0 autonome sulle piattaforme marine mobili che operano in acque internazionali.\nGramlich nel 1998 pubblic\u00f2 un articolo \"SeaSteading - Homesteading in alto mare\" illustrando il concetto di seasteading a prezzi accessibili, attirando l'attenzione di Friedman con la sua proposta di progetti di piccole dimensioni. I due cominciarono a collaborare e nel 2001 pubblicarono il loro primo \"libro\" on-line, esplorando gli aspetti del seasteading a partire dallo smaltimento dei rifiuti fino ai vantaggi della bandiera di comodo.\nConferenze.\nIl \"Seasteading Institute\" tenne la sua prima conferenza annuale a Burlingame, California, il 10 ottobre 2008. 45 persone da 9 paesi parteciparono all'evento.\nLa seconda conferenza annuale sul Seasteading si \u00e8 tenuta a San Francisco, California, dal 28 al 30 settembre 2009."}
{"id": "2585749", "revid": "1543377", "url": "https://it.wikipedia.org/wiki?curid=2585749", "title": "Marja-Liisa Kirvesniemi", "text": "\u00c8 moglie di Harri Kirvesniemi, a sua volta fondista di alto livello, e dal 1984, in seguito al matrimonio, assunse il cognome del coniuge.\nBiografia.\nNata a Simpele di Rautj\u00e4rvi, in Coppa del Mondo ha ottenuto il primo risultato di rilievo il 6 marzo 1982 nella 10\u00a0km di Lahti (8\u00aa), ha ottenuto il primo podio il 12 dicembre successivo nella 5\u00a0km della Val di Sole (2\u00aa) e la prima vittoria il 5 marzo 1983 nella 5\u00a0km di Lahti. Nelle stagioni 1982-1983 e 1983-1984 si \u00e8 aggiudicata la Coppa del Mondo generale.\nIn carriera ha partecipato a sei edizioni dei Giochi olimpici invernali (, , , , e ), vincendo sette medaglie, e a sei dei Campionati mondiali, vincendo otto medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nPU = inseguimento\nTC = tecnica classica\nTL = tecnica libera\nRiconoscimenti.\nNel 1989 \u00e8 stata insignita della Medaglia Holmenkollen, uno dei pi\u00f9 prestigiosi riconoscimenti dello sci nordico; \u00e8 stata proclamata \"atleta finlandese dell'anno\" nel 1984 e \"atleta finlandese donna dell'anno\" nel 1985 e nel 1991."}
{"id": "2585751", "revid": "287204", "url": "https://it.wikipedia.org/wiki?curid=2585751", "title": "Primer festival internacional de la cancion popular", "text": "Primer festival internacional de la cancion popular, pubblicato nel 1973 dalla cilena DICAP (\"Discoteca del cantar popular\"), documenta, come da titolo, il primo festival internazionale della canzone popolare tenuto in Cile lo stesso anno. Al festival parteciparono alcuni tra i pi\u00f9 importanti esponenti della Nueva Canci\u00f3n Chilena (gli Aparcoa, gli Inti-Illimani, i Quilapay\u00fan, Isabel Parra, Tito Fern\u00e1ndez.), ma anche artisti stranieri (come i finlandesi Agit-prop o l'uruguaiano Alfredo Zitarrosa). Tutti i brani presenti nel disco sono stati registrati dal vivo durante il festival. Questo disco non \u00e8 mai stato pubblicato o distribuito in Italia."}
{"id": "2585759", "revid": "1442080", "url": "https://it.wikipedia.org/wiki?curid=2585759", "title": "Joseph-Hugues Fabisch", "text": "Biografia.\nNel 1840 si stabil\u00ec a Saint-\u00c9tienne ove fu professore di disegno nell'Universit\u00e0 degli Studi della citt\u00e0, che lasci\u00f2 nel 1845 per recarsi a Lione ove divenne professore alla locale Scuola di Belle Arti.\nNel 1852 realizz\u00f2 nel suo studio sulla Saona la statua della Vergine che sovrasta la cappella della Basilica di Notre-Dame de Fourvi\u00e8re.\nDal 15 al 19 settembre 1863 soggiorn\u00f2 a Lourdes per rendere visita a Bernadette Soubirous, che gli narr\u00f2 delle apparizioni della Vergine Maria in base alle quali egli realizz\u00f2 una statua sotto il controllo dell'abate Blanc che desiderava soprattutto che la statua fosse aderente alle descrizioni delle apparizioni. Questa statua, commissionata da due sorelle lionesi, le sorelle Lacour, era destinata alla grotta Massabielle e fu consacrata il 4 aprile 1864 di fronte a ventimila persone. Capolavoro dell'artista, copiata in tutto il mondo, questa statua fu tuttavia all'origine di una polemica sulla sua aderenza alle visioni della giovane contadina di Lourdes, la quale non l'approv\u00f2. Nel 1868, Fabisch cre\u00f2 un'altra Madonna, questa col Bambino, per la cripta della Basilica di Nostra Signora di Lourdes.\nNel 1874 divenne direttore della Scuola di Belle Arti di Lione, che lo aveva accolto come professore trent'anni prima.\nOpere.\nOpere non datate:"}
{"id": "2585760", "revid": "486946", "url": "https://it.wikipedia.org/wiki?curid=2585760", "title": "Cessna", "text": ""}
{"id": "2585765", "revid": "287204", "url": "https://it.wikipedia.org/wiki?curid=2585765", "title": "Babilonia (programma televisivo)", "text": "Babilonia \u00e8 stato un quiz televisivo italiano andato in onda su Canale 5 interamente per una sola stagione dal 18 settembre 1989 in fascia pomeridiana, e parzialmente per la stagione successiva a causa della sua repentina sospensione il 28 dicembre 1990. La conduzione \u00e8 stata di Umberto Smaila.\nLa trasmissione.\nIl quiz, che prende il posto del precedente \"C'est la vie\" chiuso gi\u00e0 dal 23 giugno 1989 e sempre condotto da Smaila, \u00e8 ambientato in una scenografia caratterizzata da un'atmosfera arabeggiante, con motivi assiro-babilonesi e cavalli alati. Esso era un adattamento ad opera di Fatma Ruffini di \"Hit Man\", format statunitense della NBC trasmesso su tale emittente agli inizi del 1983.\nMeccanismo del gioco.\n\"Babilonia\" \u00e8 diviso in tre manches durante le quali si sfidano tre concorrenti, il campione in carica e due sfidanti. Nella prima manche, la sfida \u00e8 incentrata su alcune domande poste dal conduttore e inerenti alcuni video (riguardanti svariati argomenti), che richiedono una buona capacit\u00e0 di memoria e rapidit\u00e0 da parte dei concorrenti nel rispondere; ad ogni risposta esatta corrisponde l'accensione di uno dei cinque \"leoncini\" che compongono la scenografia alle spalle del concorrente, che giunto a cinque definizioni corrette (e quindi cinque leoncini \"accesi\") si aggiudica la manche e il montepremi in palio per questa fase, 4 milioni di lire in gettoni d'oro. In caso di risposta errata, il concorrente salta il turno successivo.\nLa seconda manche, chiamata \"Videogames\", \u00e8 caratterizzata da domande utili ai concorrenti per accrescere il loro montepremi; \u00e8 chiamata cos\u00ec perch\u00e9, a seconda del risultato della prova precedente, vengono assegnati tanti leoncini (rappresentati con la medesima grafica dei videogiochi dei primi anni novanta, da qui il titolo della manche) quante domande hanno a disposizione: nove per il primo, cinque per il secondo e quattro per il terzo.\nLa manche finale \u00e8 dedicata al solo campione che, girato di spalle, deve scegliere il numero di una delle colonne prestabilite in un tabellone, la quale contiene un numero variabile di domande (mai superiore a cinque) alle quali il concorrente deve rispondere nel tempo massimo di un minuto, ottenendo cos\u00ec un montepremi sempre crescente in base alle colonne che riesce a completare.\nCollocazione in palinsesto.\nIl programma, trasmesso in fascia pomeridiana dal luned\u00ec al venerd\u00ec alle 17.30, va a comporre insieme a \"Doppio slalom\" (trasmesso alle 17), \"Ok, il prezzo \u00e8 giusto\" (in onda al termine della trasmissione), \"Il gioco dei 9\" e \"Tra moglie e marito\" un lungo pomeriggio interamente dedicato al genere quiz, al quale la rete ammiraglia Fininvest, dedica ampio spazio fin dal palinsesto della mattina.\nViene confermato in palinsesto anche per una seconda stagione, che inizia nel settembre 1990, venendo per\u00f2 sospeso il 28 dicembre in seguito alla decisione dei vertici Fininvest di promuovere su Canale 5 il contenitore di cartoni animati di Italia 1 \"Bim bum bam\", in onda nella medesima fascia oraria dal successivo 7 gennaio.\nAccoglienza del pubblico.\nLa trasmissione ha un discreto successo d'ascolti, ottenendo come media, dal settembre 1989 al febbraio 1990, un milione e 300.000 telespettatori pari al 14,72% di share. Ha successo in particolare tra il pubblico femminile, che compone infatti il 70% della platea televisiva che guarda il quiz, in antitesi rispetto ad un altro quiz di Umberto Smaila in onda in seconda serata su Italia 7 nello stesso periodo, \"Colpo grosso\", destinato prevalentemente ad un pubblico maschile.\nIl programma \u00e8 stato riproposto negli anni successivi sull'emittente satellitare Happy Channel e dal 2017 da Mediaset Extra."}
{"id": "2585766", "revid": "368690", "url": "https://it.wikipedia.org/wiki?curid=2585766", "title": "Associazione Sportiva Ambrosiana 1931-1932", "text": ""}
{"id": "2585769", "revid": "228587", "url": "https://it.wikipedia.org/wiki?curid=2585769", "title": "Coppa del mondo di atletica leggera 2002", "text": "La nona edizione della Coppa del mondo di atletica leggera si disput\u00f2 dal 20 al 21 settembre 2002 a Madrid. Per la seconda volta la Spagna ospit\u00f2 la manifestazione, dopo l'edizione del 1989 svoltasi a Barcellona.\nLa selezione africana ottenne la quarta vittoria consecutiva nella classifica maschile, mentre la competizione femminile vide il successo della nazionale russa."}
{"id": "2585775", "revid": "125562583", "url": "https://it.wikipedia.org/wiki?curid=2585775", "title": "Black Cadillac", "text": "Black Cadillac \u00e8 un film thriller/horror del 2003, diretto da John Murlowski e scritto dal regista e da Will Murlowski Aldis.\nTrama.\nTre giovani, Scott, Robbie, e CJ, si fermano in un casale in Wisconsin in cerca di divertimento. Robbie, in particolare, cerca di trovare una ragazza per la prima volta. Presto CJ viene coinvolto in una rissa nel bar e Scott \u00e8 costretto a intervenire in suo aiuto e portare via i due amici. Lasciandosi dietro la stazione di servizio e gli avventori del bar infuriati, i tre ripartono per il Minnesota, il loro paese d'origine.\nIn pochi minuti, una grande, minacciosa macchina, una Cadillac nera, inizia a stare loro alle costole, strisciando pi\u00f9 volte la fiancata della loro auto. Alcuni minuti pi\u00f9 tardi trovano il pick-up Chevrolet dell'86 del vice sceriffo Charlie Harman con lui dentro, congelato a morte a lato della strada.\nDopo aver raccolto l'amichevole e chiacchierone Charlie, l'auto, identificata come una Cadillac Eldorado del 1957, comincia a diventare sempre pi\u00f9 aggressiva e per ragioni sconosciute sfida la Saab dei ragazzi in una corsa su strada.\nCercando di capire perch\u00e9 la macchina li insegua e sospettando che i suoi occupanti vogliano salire all'interno della Saab, Scott decide di buttare Charlie fuori dalla macchina e lasciarlo solo, credendo che proprio lui sia il motivo per cui sono stati inseguiti. La Cadillac poi riappare e Charlie viene ucciso da un uomo armato sulla Cadillac nera. Dopo un po' di tempo passato dai tre nel tentativo di fuggire e di sconfiggere la Cadillac, la Saab si surriscalda e si ferma. Scoppia una rissa tra i tre giovani, sedata da CJ. I tre spingono la Saab lungo la strada sino a una officina per le riparazioni. CJ viene per\u00f2 rapito dagli occupanti della Cadillac, mentre al di fuori inizia un lungo inseguimento tra le due vetture nella zona del lago ghiacciato, al termine del quale la macchina di Scott viene resa del tutto inservibile dai problemi di surriscaldamento.\nCJ viene trovato legato a un albero e il motivo di tutta la serie di eventi \u00e8 finalmente chiaro: Charlie, che \u00e8 in realt\u00e0 un uomo crudele e vendicativo la cui morte era stata inscenata da suo fratello, Lutero, il conducente della Cadillac, ha sempre tentato di identificare l'amante di sua moglie che era stato visto al casale, ed ha appreso che si trattava di Scott. Mentre si prepara per uccidere Scott con un coltello da caccia, Jeanine inizia ad insultare l'uomo e lo distrae, consentendo a Scott, Robbie e CJ di liberarsi e fuggire. Charlie, completamente impazzito ed ora personalmente alla guida della Cadillac, si mette alle loro costole. Quando i ragazzi si trovano sul bordo di una rupe, aspettano un attimo; la moglie di Charlie appare all'ultimo momento di fronte a Scott, facendo sbandare la Cadillac nera che finisce la sua corsa dritta nel fiume, precipitando dal dirupo.\nDistrutta, l'automobile va in fiamme nel lago, mentre Scott, CJ, Robbie e Jeanine restano a guardare. Il mattino seguente, il gruppo prende finalmente la strada per giungere in Minnesota."}
{"id": "2585781", "revid": "125698178", "url": "https://it.wikipedia.org/wiki?curid=2585781", "title": "Unione Sportiva Squinzano", "text": "L'Unione Sportiva Squinzano \u00e8 stata una societ\u00e0 calcistica italiana con sede nella citt\u00e0 di Squinzano, in provincia di Lecce. \nStoria.\nLe radici.\nIl calcio squinzanese nasce dalla Sport-Club Salus et Virtus Squinzano, il primo circolo sportivo del paese, fondato il 2 dicembre del 1913 per volont\u00e0 di alcuni giovani appassionati. \nLa Societ\u00e0 si proponeva nello sviluppo delle capacit\u00e0 fisiche ed intellettuali degli atleti in diverse discipline sportive, quella calcistica fu una tra le pi\u00f9 frequentate e veniva praticata sul piazzale del Largo Convento in poche e sporadiche partite.\nNel primo dopoguerra con l\u2019avvento dell\u2019era fascista fu creato un nuovo impianto sportivo in cui le attivit\u00e0 calcistiche ripresero in modo pi\u00f9 intenso perfezionando le caratteristiche tecnico-fisiche della squadra facendone una tra le pi\u00f9 arcigne e qualificate del territorio.\nFondazione dell' U.S. Squinzano.\nNell' ottobre del 1928 dalle ceneri della polisportiva viene fondato l'Unione Sportiva Squinzano che partecipa per la prima volta a un torneo indetto dalla F.I.G.C., i colori adottati furono fin da subito il bianco e nero mentre le divise avevano le maglie bianco cerchiate. \nA conclusione di un buon campionato lo Squinzano ritorna nell'anonimato per oltre un decennio preferendo i tornei giovanili gestiti dal littorio. Dal 1937 al 1941 con il presidio della G.I.L. nella sede di Villa Cleopazzo, fu ampliato e completato il campo di via Monte Grappa, determinando un felice ritorno nelle manifestazioni federali e ottenendo anche la sua prima promozione. Senza dubbio uno dei periodi pi\u00f9 prolifici per il paese, rinomato in tutta Italia oltre al vino e alla banda musicale anche per la ferrovia che ricopriva un ruolo importante per lo sviluppo economico locale.\nFu cos\u00ec che sollecitati dal progresso gli imprenditori vinicoli capeggiati da Romolo Barba investirono nel calcio, raggiungendo nel 1943 un impensabile traguardo, diventando dopo l\u2019Avio Calcio (Gioia del Colle) la seconda compagine pugliese di una citt\u00e0 non capoluogo ad approdare in Serie C. Purtroppo la guerra ne ostacol\u00f2 la partecipazione rimandando il ritorno alle attivit\u00e0 agonistiche qualche anno dopo nelle serie minori. Nel secondo dopoguerra sotto la presidenza dell'avvocato Vincenzo Motolese, lo Squinzano affronta due campionati di Prima Divisione anticipando il fallimento, dettato oltre che da problemi economici anche dall'inesperienza dei dirigenti, i quali finirono tragicamente per non iscrivere la squadra nel campionato successivo.\nLa rifondazione.\nAncora una volta Squinzano rischiava di non avere pi\u00f9 una squadra e solo grazie all'intervento di nuovi soci, su tutti Santo De Ventura e il presidente Gigi Spalluto, ebbe luogo la fusione tra l' U.S. Squinzano e il Gruppo Cattolico della Juventus Antoniana, forgiando il Gruppo Sportivo Giovent\u00f9 Squinzano e ripartendo dalla Seconda Divisione salvando il calcio locale.\u00a0 Nel 1952 le redini della Societ\u00e0 passano nelle mani di Gino Carlucci che dava seguito alla cultura calcistica locale senza per\u00f2 esaltare la passione dei sostenitori che eccedevano in pi\u00f9 di un\u2019occasione in comportamenti poco consoni con lo sport. \nLo Squinzano sul finire degli anni '50 in attesa del completamento del nuovo impianto sportivo, lascia il Campo della GIL, sul quale il comune edifica nuove costruzioni, per giocare le sue partite a San Pietro V.co provocando ancora una volta il malcontento nella tifoseria. Il disagio verr\u00e0 comunque affievolito con la vittoria nello spareggio contro il Campi giocato il 12 maggio del 1961 allo Stadio Carlo Pranzo di Lecce in una degna e colorata cornice di pubblico, guadagnandosi le finali regionali e la promozione in Prima Categoria.\nFinalmente nello stesso anno della promozione il nuovo Stadio di via Caduti di Superga fu terminato, composto da una grande tribuna, offriva comodit\u00e0 e miglior visibilit\u00e0 delle partite aumentando le partecipazioni domenicali di grandi e piccoli tifosi. \nLe Aquile squinzanesi parteciparono per 15 anni consecutivi nel V Livello Nazionale, prima di spiegare le ali nella stagione 75/76 raggiungendo la promozione in Serie D sotto la presidenza di Antonio Papa coadiuvato dall'allenatore Gallone e dai suoi ragazzi. L'ultima gara di campionato contro il Copertino fu una passerella, certi della promozione lo stadio fu addobbato con striscioni e bandiere, c'erano macchine verniciate di bianco e nero ed ovviamente non poteva mancare la banda musicale.\u00a0 A fine partita l'invasione di campo, la caccia alle maglie dei giocatori e la premiazione della squadra, i festeggiamenti continuarono fino a tarda notte con caroselli e fuochi pirotecnici.\nIn un biennio di concreti preparativi nel nuovo campionato di Serie D con l'avvocato De Filippis ad un salto ancora pi\u00f9 qualificato con Candido Giangrande il quale increment\u00f2 la capienza dello stadio con una nuova tribuna e offr\u00ec al pubblico sempre pi\u00f9 vasto la certezza che il vecchio sogno della C sarebbe diventato realt\u00e0, infatti nella stagione 79/80 lo Squinzano e Squinzano entrano nella storia della Serie C2 Nazionale. La promozione fu ottenuta nell'ultima gara di campionato giocata a Santa Maria Capua Vetere contro il Gladiator, partita difficile nel quale lo Squinzano sotto di un goal e con un rigore sbagliato da Tunzi rischiava di essere raggiunto in classifica dalle rivali L'Aquila e Avigliano, poi nel finale il pareggio con Longo e la citt\u00e0 nuovamente in delirio. Sette giorni di festeggiamenti con sfilate e caroselli, orchestre in piazza e la partita di lusso con la Lazio di Giordano. Un paese sottosopra per l'esaltante impresa sportiva con oltre 5 mila bianconeri muniti di trombe, tamburi e bandiere che attesero fino alla tarda serata l'arrivo della squadra proseguendo la festa fino all'alba accompagnati dal contemporaneo suono di tutte le campane parrocchiali.\nSmaltita la sbronza della festa promozione la Societ\u00e0 ritorna a concentrarsi all'imminente campionato rinforzando i reparti con gli esperti Mario Russo e il portiere Luigi Boni completando una rosa gi\u00e0 collaudata dai veterani Tornese, Rampino, Tunzi, Zizzariello, Iaccarino, Stabile, Durante e Petraz.\nCome da previsione il campionato si dimostr\u00f2 insidioso e arcigno unico alleato fu il nostro terreno di gioco in terra battuta che oltre ad essere circondato da un pubblico sempre molto numeroso e chiassoso, riusc\u00ec a procurare non pochi problemi alle squadre avversarie maggiormente abituate in quelli erbosi. Infatti all'esordio casalingo contro il Messina, ci fu subito la prima vittoria, altre ne seguirono specialmente tra le mura amiche portandoci alla salvezza anticipata nello scontro diretto contro i siciliani del Vittoria.\nNella seconda stagione, consapevoli della categoria, furono fatte delle scelte oculate per migliorare la qualit\u00e0 della squadra con l'innesti di Boccolini e Facchinello mentre in panchina arriv\u00f2 l'esperto allenatore Franco Di Benedetto che seppe sapientemente inserire al fianco della vecchia guardia il giovane portiere Giuseppe Moro, l'interno di centrocampo Corrado Urbano e l'attaccante Fabrizio Cavaterra.\n\" Buon vino fa buon calcio \", era il motto per antonomasia con il quale le testate sportive celebravano le imprese dello Squinzano rilegato per tutto il campionato nelle zone alte della classifica, \u00ab tutto \u00e8 possibile\u00bb dichiarava il \"mecenate\" presidente Giangrande immergendo in una nuova e bellissima favola l'intera citt\u00e0.\nNon sempre per\u00f2 le favole hanno un lieto fine anche se rester\u00e0 comunque il punto pi\u00f9 alto mai raggiunto in tutta la storia del calcio squinzanese.\nNella terza stagione tra i professionisti disavventure di vario genere, pi\u00f9 che insufficienze tecniche, determinarono la retrocessione lasciando comunque all'intera comunit\u00e0 un indimenticabile ricordo. \nNel campionato successivo l'U.S. Squinzano fa ben sperare ad un immediato ritorno tra i professionisti concludendo il campionato al quarto posto poi la mancanza di nuove risorse porter\u00e0 a due retrocessioni consecutive condite dall'alternarsi di nuovi presidenti forestieri e scambi di titoli societari con il Trepuzzi Calcio, finendo per dissociare i tifosi. Solo con l'arrivo del verace presidente Francesco Pellegrino, la squadra ritorna a competere in campionati pi\u00f9 consoni, coinvolgendo la tifoseria che tornava a vivere lo stadio con passione e vivacit\u00e0 sfociando a volte in atteggiamenti vandalici e anche violenti dai quali non si sottraeva neanche il massimo dirigente squinzanese. In un caso specifico durante la stagione 89/90 furono applicate lunghe squalifiche al presidente e al nostro campo di gioco ma ci\u00f2 nonostante riuscimmo nell'impresa di raggiungere nell'ultima giornata di campionato la capolista Leporano, portandoci a disputare lo spareggio sul neutro di Francavilla F.na il 13 maggio 1990, per l'occasione oltre allo scontato esodo bianconero ci fu anche la diretta radiofonica che esalt\u00f2 l'emozionante e tesissimo incontro fino al fatale epilogo dei calci di rigore. L'ultimo errore dal dischetto fu commesso dal trascinatore della squadra il bomber Caputo condizionato durante i 90 minuti dai suoi due goal annullati con conseguente espulsione del compagno di squadra Lombardi per conto di una discutibile e indegna direzione arbitrale del signor Monfredi di Jesi. \nNel 1990/91 la famiglia Pellegrino continuava a tenere alto il livello, padroneggiando per oltre met\u00e0 del campionato con una lunga serie di vittorie ma la sconfitta nello scontro diretto contro il Nard\u00f2 e altri passi falsi durante il girone di ritorno determinarono il secondo posto finale che valse comunque la partecipazione nel nuovo campionato di Eccellenza. Per rivedere nuovamente una squadra competitiva, a parte le prime due stagioni della nuova categoria sancite da un terzo e secondo posto, bisogna attendere il campionato del 1997/98, per conto della famiglia Giangrande rappresentata questa volta dal figlio Gaetano, la Squinzano calcistica ritornava a sognare grazie alla vittoria della Coppa Italia Regionale contro il Ginosa ma soprattutto per la notevole cavalcata nelle fasi nazionali giocandosi un posto in Serie D nella finale contro i toscani della Larcianese. Il popolo bianconero dopo la vittoria nella gara di andata partecip\u00f2 con oltre 500 presenze nella lontana trasferta di Larciano, il vantaggio del primo turno fu vanificato incanalando la partita prima ai supplementari e dopo ai conseguenti calci di rigore i quali negheranno, come otto anni prima a Francavilla, la gioia della promozione.\nDopo numerosi anni passati nel campionato di Eccellenza, che ne fanno una tra le squadre pi\u00f9 longeve della categoria lo Squinzano entra nel nuovo millennio subendo una dura retrocessione nello spareggio contro il Bisceglie, inabissando le giuste aspirazioni di una tifoseria forse un po' troppo ambiziosa.\nI decenni successivi saranno caratterizzati da nove campionati di Promozione con tre retrocessioni, una finale di Coppa Italia di Promozione Pugliese (persa ai calci di rigore) e sporadici campionati di Categoria, purtroppo la mancanza di solidit\u00e0 economica e il disinteresse delle istituzioni comunali finirono per dissolvere spaventosamente, il calcio locale.\nStrutture.\nStadio.\nLo Stadio Comunale di via Caduti di Superga di Squinzano, costruito all'inizio degli anni sessanta, con circa 2.500 posti a sedere, \u00e8 stato gradualmente ampliato e modificato nel corso degli anni con l'impianto d'illuminazione, una copertura per la tribuna d'onore e la costruzione di altri spalti; ultima la curva costruita dopo la C2 negli anni ottanta. Nel nuovo secolo viene nuovamente ristrutturato e rimesso a norma secondo le disposizioni federali, con nuove ringhiere di protezione per le tribune e una nuova recinzione del campo, ultimato quindi con l'impianto del manto erboso."}
{"id": "2585785", "revid": "290948", "url": "https://it.wikipedia.org/wiki?curid=2585785", "title": "High Efficiency Particulate Air filter", "text": ""}
{"id": "2585786", "revid": "124454775", "url": "https://it.wikipedia.org/wiki?curid=2585786", "title": "Alberto Patrucco", "text": "Biografia.\nAlberto Patrucco \u00e8 noto soprattutto per aver partecipato a \"Zelig\" e \"Colorado Caf\u00e8\".\"Maurizio Costanzo Show\" e \"Facciamo cabaret\".\nPartecipa poi a \"Stasera c'\u00e8 Funari\" ed entra nel cast fisso in \"Colorado\" e \"Zelig\". \u00c8 stato ospite anche in vari programmi come \"Ballar\u00f2\", \"Funari News\".\nHa scritto per la Mondadori i libri \"\"Tempi Bastardi\" e \"Vedo Buio!\" e ha prodotto due CD dedicati all'opera cantautore francese Georges Brassens: \"Chi non la pensa come noi\" distribuito da Edel Music e \"Segni (e) particolari\"\" distribuito da Sony Music, quest'ultimo insieme ad Andrea Mir\u00f2 e con la partecipazione di Ale e Franz, Eugenio Finardi, Ricky Gianco, Enzo Iacchetti, Enrico Ruggeri.\nNel 2007 vince il Delfino d'oro alla carriera (Festival nazionale adriatica cabaret).\nNel 2021 pubblica insieme a Laurent Valois un libro dedicato allo chansonnier francese George Brassens: AbBRASSENS."}
{"id": "2585788", "revid": "1543377", "url": "https://it.wikipedia.org/wiki?curid=2585788", "title": "Marco Claudio Marcello (console 287 a.C.)", "text": "Biografia.\nFiglio, probabilmente, del console del 331 a.C. Marco Claudio Marcello, fu eletto console a sua volta nel 287 a.C. con Gaio Nauzio Rutilo."}
{"id": "2585789", "revid": "1305772", "url": "https://it.wikipedia.org/wiki?curid=2585789", "title": "Modello di Tomlinson", "text": "Il modello di Tomlinson \u00e8 un modello fenomenologico introdotto nel 1929 dal fisico inglese G.A. Tomlinson e usato per interpretare l'attrito su scala atomica.\nIn pratica, una punta \u00e8 trascinata da una molla sopra un potenziale ondulato, che descrive l'interazione della punta con il reticolo cristallino sottostante. Per descrivere il rapporto tra la corrugazione del potenziale e l'energia elastica della molla si pu\u00f2 introdurre un parametro \u03b7. Se l'interazione punta-reticolo \u00e8 descritta da un potenziale con ampiezza V0 e periodicit\u00e0 a:\ndove k \u00e8 la costante elastica della molla.\nSe \u03b7&lt;1 la punta \u00e8 trascinata in modo continuo (regime di superlubrificazione). Se \u03b7&gt;1 il moto della punta consiste in periodi di riposo nei minimi del potenziale, ai quali si alternano salti improvvisi tra questi minimi (regime di stick-slip) ."}
{"id": "2585790", "revid": "1543377", "url": "https://it.wikipedia.org/wiki?curid=2585790", "title": "Ellanodico", "text": "Gli Ellanodici erano giudici sportivi dell'antica grecia, incaricati di organizzare i Giochi olimpici.\nIl nome deriva probabilmente dal termine \"Elleni\", in quanto le Olimpiadi erano molto popolari nelle popolazioni che abitavano la Grecia antica; il termine \u00e8 gi\u00e0 presente all'epoca di Licurgo. Inizialmente vi erano solo due ellanodici, tuttavia il loro numero crebbe fino a comprendere dodici unit\u00e0 (tante quante erano le trib\u00f9 degli Elei). Tuttavia, nella maggioranza delle volte in cui si disputarono le Olimpiadi, questi furono dieci.\nVenivano nominati per elezione e la loro carica durava un'Olimpiade, cio\u00e8 quattro anni; dovevano prestare giuramento, in quanto erano di fatto dei giudici e le Olimpiadi non possedevano un carattere esclusivamente ludico come oggi, e stare nell\"'Ellanodiceon\" (\"Palazzo degli ellanodici\") di Elide, dieci mesi prima dell'evento, per organizzare i giochi. Inoltre dovevano indossare dei particolari indumenti, tra cui tuniche di colore porpora e corone d'alloro. Inoltre era loro compito consegnare ai vincitori delle diverse gare i premi; era incaricato loro di incoronare l'atleta, vincitore di una determinata disciplina, con delle ghirlande o corone d'olivo selvatico dette \"cotinos\", tagliate da un bambino non orfano con un falcetto d'oro e prelevate da una tavola d'avorio nel tempio di Era.\nPochi giorni prima dell'inizio dei giochi, si trasferivano, con gli atleti, da Elide a Olimpia. Con l'inizio delle Olimpiadi, controllavano se i partecipanti fossero greci (non erano ammessi schiavi, donne e stranieri), svolgevano la loro carica, comportandosi come moderni arbitri; sorvegliavano lo svolgimento delle gare, punendo i partecipanti che commettevano infrazioni. Le punizioni potevano avere un carattere pecuniario, con multe che venivano poi versate al tempio di Zeus, o di un carattere fisico, attraverso percosse e bastonate.\nIl termine \"ellanodico\" venne usato durante i Giochi della I Olimpiade di Atene del 1896, ad indicare i giudici di tale manifestazione, con un preciso riferimento all'antiche Olimpiadi."}
{"id": "2585791", "revid": "290948", "url": "https://it.wikipedia.org/wiki?curid=2585791", "title": "HEPA", "text": ""}
{"id": "2585795", "revid": "290948", "url": "https://it.wikipedia.org/wiki?curid=2585795", "title": "Filtri HEPA", "text": ""}
{"id": "2585801", "revid": "119999269", "url": "https://it.wikipedia.org/wiki?curid=2585801", "title": "SandraRaimondo Show", "text": "SandraRaimondo Show \u00e8 stato un programma televisivo italiano, variet\u00e0 del sabato sera di Canale 5, andato in onda in prima serata dal 28 febbraio al 23 maggio 1987 per tredici puntate (pi\u00f9 due puntate antologiche), con la conduzione di Sandra Mondaini e Raimondo Vianello. Lo show \u00e8 anche stato l'ultimo programma di prima serata condotto dalla coppia.\nIl programma.\nLo spettacolo segn\u00f2 il ritorno della coppia in un variet\u00e0 di prima serata a quattro anni di distanza dal precedente \"Attenti a noi due\", e si present\u00f2 al pubblico con una scenografia sfarzosa, realizzata da Mario Catalano, caratterizzata da un toboga e da un'ampia parete di luci. In ogni puntata, la coppia proponeva sketch e momenti di intrattenimento; tra gli appuntamenti fissi, quello dell'\"angolo della posta\", nel quale i conduttori erano disposti a leggere le lettere pi\u00f9 cattive dei telespettatori contenenti insulti e critiche purch\u00e9 accompagnate da piccole somme di denaro da devolvere in beneficenza. Per il momento dei giochi, Vianello conduceva un'edizione speciale di \"Zig Zag\" (quiz della fascia preserale di Canale 5, da lui condotto e trasmesso fino alla stagione precedente) con concorrenti VIP (e con premi in denaro che venivano poi anch'essi devoluti in beneficenza) e proponeva uno sketch ricorrente sulla calvizie, mentre la Mondaini in ogni puntata recitava in un'ironica telenovela russa intitolata \"Raymondoskij\". Nella prima puntata dello show i due conduttori hanno festeggiato i loro primi 25 anni di matrimonio.\nIl cast fisso della trasmissione era composto da diversi personaggi molto popolari negli anni ottanta: Tracy Spencer che in ogni puntata presentava un brano dall'album \"Tracy\" accompagnata da un corpo di ballo, Galyn G\u00f6rg e Steve La Chance (provenienti da \"Fantastico 6\" e coppia nella vita) che erano i primi ballerini della trasmissione, Bonnie Bianco (sostituita dopo quattro puntate da Sabrina Salerno, anche lei accompagnata da ballerini, la quale proponeva in ogni puntata un brano che avrebbe successivamente fatto parte del suo album d'esordio, \"Sabrina\"), l'allora annunciatrice di Rete 4, Cinzia Lenzi, che qui ricopriva il ruolo della valletta, ed il disc jockey Mario Panda Voiello che curava lo spazio della classifica dei dischi pi\u00f9 venduti della settimana ed introduceva gli ospiti musicali.\nNumerosissimi gli ospiti del mondo della musica, dello sport, della moda e del cinema che intervennero nel corso delle puntate: Marcella Bella, Alessandra Martines, Eighth Wonder, Simply Red, Fausto Leali, Europe, Tony Esposito, Level 42, Grace Jones, Fiorella Mannoia, Pooh, Nick Kamen, Robbie Nevil, Grazia Di Michele, Spandau Ballet, Shel Shapiro, Toto Cutugno, Caroline Loeb, Lucio Dalla, A-ha, Christian, Tom Robinson, Gregory Abbott, Bryan Adams, Via Verdi, Spagna, Walter Zenga, Alessandro Altobelli, Pietro Paolo Virdis, Ottavio Missoni, Elio Fiorucci, Franco Moschino, Barbara De Rossi, Marina Suma, Mara Venier, Massimo Mauro, Aldo Serena, Stefano Tacconi, Andrea Occhipinti, Alessandro Gassman, Luca Barbareschi, Giacomo Crosa, Andrea De Adamich, Rino Tommasi, Alessandro Renica, Bruno Giordano, Andrea Carnevale, Trettr\u00e9, Amanda Sandrelli, Antonellina Interlenghi, Lucrezia Lante Della Rovere, Dino Meneghin, Augusto Binelli, Renato Villalta, Giuseppe Galderisi, Beppe Dossena, Roberto Donadoni, Arrigo Levi, Sandro Ciotti, Ambrogio Fogar, Gianluca Vialli, Roberto Mancini, Sergio Brio, Franco Nero, Stefania Sandrelli, Sergio Corbucci, Francesca Dellera, Florinda Bolkan, Ben Gazzara, Michele Placido, Ricky Tognazzi, Nanni Loy, Giuliano Gemma, Monica Guerritore, Massimo Boldi, Eleonora Giorgi.\nOgni puntata della trasmissione costava alla produzione 500 milioni di lire. La regia era di Romolo Siena e, per i momenti di balletti e canzoni, di Mario Bianchi. La trasmissione veniva registrata nello studio 10 del centro di produzione Mediaset di Cologno Monzese.\nLa sigla di coda della trasmissione, interpretata da Galyn G\u00f6rg e Steve La Chance, era \"Je t'aime je t'aime\", su musiche di Maurizio e Guido De Angelis.\nNel 1992 \u00e8 stato proposto, con lo stesso titolo, un programma di montaggi video della coppia Vianello su Rete 4, mentre nell'estate 2004 \u00e8 andato in onda su Canale 5 nella fascia preserale della domenica un altro programma intitolato in maniera simile, \"Sandra e Raimondo Supershow\", sempre condotto dalla coppia e nuovamente dedicato alla riproposizione di filmati d'archivio. Il 15 aprile 2020 viene riproposto su Mediaset Extra come omaggio a Raimondo Vianello, a dieci anni dalla scomparsa.\nSuccesso e accoglienza.\nIl programma registr\u00f2 un buon riscontro di pubblico nella prima puntata, che totalizz\u00f2 poco pi\u00f9 di sei milioni di telespettatori; nella seconda, scese ad un ascolto medio di circa cinque milioni di telespettatori. Ottenne inoltre ottime recensioni da parte della critica televisiva."}
{"id": "2585802", "revid": "729019", "url": "https://it.wikipedia.org/wiki?curid=2585802", "title": "Biketawa", "text": "Biketawa \u00e8 un'isoletta facente parte dell'atollo di Tarawa, nelle Isole Gilbert (Repubblica di Kiribati).\nDa essa ha preso il nome la Dichiarazione di Biketawa del 2000 sulla sicurezza nella regione del Pacifico. I sottoscrittori si incontrarono su Biketawa a porte chiuse per stilare la bozza finale."}
{"id": "2585803", "revid": "889336", "url": "https://it.wikipedia.org/wiki?curid=2585803", "title": "Senijad Ibri\u010di\u0107", "text": "Carriera.\nClub.\nInizia la sua carriera nel nel 2003. L'anno successivo passa all\u2019. Si \u00e8 affermato come uno dei migliori giocatori del club ed ha attirato l'interesse di grandi club in Croazia. Nel 2008 viene acquistato dall\u2019, per 1,8 milioni di euro. Il 13 gennaio 2011 viene acquistato dalla per 7 milioni di euro, con la squadra croata che dovr\u00e0 ricevere anche il 20% della somma per un suo futuro trasferimento. In Russia gioca 28 partite segnando 4 reti. L'anno successivo passa in prestito al . Il 4 gennaio 2013 passa in prestito al . Nel 2017 passa dal al , con il quale il 22 dicembre 2020, scendendo in campo nella partita casalinga contro il , disputa la presenza numero 100 in campionato con la stessa squadra. A termine della stagione 2020-2021 viene nominato miglior giocatore della 1. SNL."}
{"id": "2585805", "revid": "729019", "url": "https://it.wikipedia.org/wiki?curid=2585805", "title": "UDBA", "text": "L'Uprava dr\u017eavne bezbednosti/sigurnosti/varnosti o UDBA (in serbo: \"\u0423\u043f\u0440\u0430\u0432\u0430 \u0434\u0440\u0436\u0430\u0432\u043d\u0435 \u0431\u0435\u0437\u0431\u0435\u0434\u043d\u043e\u0441\u0442\u0438\", \u0423\u0414\u0411\u0410; letteralmente: Amministrazione Sicurezza Statale) era la polizia segreta della Repubblica Federale Socialista di Jugoslavia. Fu responsabile dell'eliminazione di dozzine di nemici dello Stato, all'interno della Jugoslavia e al di fuori dei confini nazionali (si stimano 200 tra uccisioni e sequestri). Tra le persone eliminate figurano criminali di guerra come Vjekoslav Luburi\u0107 o come Bruno Bu\u0161i\u0107, dissidente croato.\nFunzioni.\nL'UDBA era il pi\u00f9 importante servizio di intelligence e sicurezza della Jugoslavia socialista dal 1946 fino al 1991, era responsabile soprattutto della sicurezza all'interno dello Stato. Dopo il 1946 la Amministrazione Sicurezza Statale (UDB) si sottopose a numerosi cambiamenti per quanto riguarda il servizio di intelligence e di sicurezza dovuti ad alcuni problemi che includevano: presenza di bande; protezione dell'economia; Cominform. Nel 1945 e nel 1946 per esempio, l'UDB venne organizzato all'interno di distretti. Nel 1950 quando le amministrazioni territoriali unite furono abolite come autorit\u00e0 l'UDB venne nuovamente riorganizzata. Durante questo periodo l'attivit\u00e0 di sicurezza e di intelligence si concentrarono soprattutto sulla sicurezza interna. Un'ideologia che si discostava dai valori del collettivismo, della fratellanza, dell'armonia sociale e della lealt\u00e0 era un pericolo per i servizi di sicurezza.\nSuccessivamente l'uso della forza venne mitigato e quando venne avviato il processo di decentralizzazione dello Stato, i servizi di sicurezza e controspionaggio vennero riorganizzati per decentrarli e renderli pi\u00f9 efficaci. La legge per gli Affari Interni e il decreto sull'Organizzazione della Segreteria di stato degli Affari Interni regolavano l'autorit\u00e0 dei servizi di sicurezza sotto la dipendenza del Ministero dell'interno.\nLa successiva riorganizzazione affront\u00f2 le questioni riguardanti le competenze della federazione (sicurezza dello Stato, traffico attraverso il confine, cittadini all'estero, passaporti, introduzione e diffusione di stampa estera, cittadinanza federale).\nStruttura.\nIl servizio di intelligence e l'attivit\u00e0 di sicurezza erano organizzati nella seguente maniera:\nAttivit\u00e0.\nNel periodo che va dal 1963 al 1974 il servizio di sicurezza si \u00e8 occupato di una serie di eventi sia nazionali sia internazionali. All'interno dello Stato vi furono delle contestazioni politiche prima e dopo il Brioni Plenum (1966), manifestazioni studentesche a Belgrado (1968), la Primavera croata svoltasi in Croazia nel 1971, un'incursione di un gruppo di nazionalisti a Radu\u0161a (1972) e un ritorno del nazionalismo in Kosovo, Serbia, Macedonia e Slovenia. A livello internazionale, l'evento pi\u00f9 importante fu l'invasione delle truppe del Patto di Varsavia in Cecoslovacchia nel 1968.\nQueste furono le circostanze che portarono alla prima legge sugli affari interni che le varie repubbliche adottarono nel 1967. Secondo questa legge, gli affari interni erano gestiti direttamente dagli organi amministrativi comunali e dai segretariati per gli affari interni di ogni repubblica o dai suoi corpi provinciali. Quella fu la prima volta dal 1945 che le repubbliche presero il controllo e aumentarono l'influenza sui propri servizi di sicurezza.\nIl Servizio Sicurezza Statale (SDB) era definito dalla legge come un servizio professionale all'interno del Segretariato della Repubblica sugli Affari Interni (RSUP). Ovviamente la maggior parte delle sue competenze rimanevano legate alle istituzioni federali come previsto dalla legge sulle manipolazioni degli affari interni sotto la competenza dei corpi amministrativi federali (1971), questa norma prevedeva che il segretariato federale per gli affari interni coordinasse il lavoro della SDB nelle repubbliche e nelle province. Ulteriori cambiamenti si ebbero con l'approvazione della legge federale sull'Amministrazione Statale (1978) e la legge della repubblica (1978). La nuova legge legge sugli affari interni diede l'incarico al Segretariato della Repubblica sugli Affari Interni (RSUP) di risolvere i problemi riguardanti la sicurezza statale. Questa risoluzione rimase valida fino al 1991 con la modifica della legge sugli affari interni.\nL'UDBA dal 1986.\nIl ruolo della UDBA cambi\u00f2 a partire dal 1986, quando una mentalit\u00e0 differente si diffuse all'interno del partito e incominci\u00f2 il processo di democratizzazione dello Stato. I servizi segreti subirono degli attacchi e molte persone criticarono pubblicamente la SDB. Il ruolo del partito all'interno dalla SDB venne abolito e si avviarono i primi tentativi di portare l'organizzazione sotto controllo del parlamento.\nLa nomina di una commissione che monitorasse il lavoro della UDBA \u00e8 considerata una delle idee pi\u00f9 assurde prese durante l'era del \"socialismo democratico\" in quanto l'attivit\u00e0 della SDB era regolata dalla legislazione federale e da regolamenti pubblicati sulla Gazzetta Ufficiale segreta. Nessun membro della commissione, neppure il presidente aveva accesso a questi atti. Era difficile indagare per la commissione se questa non possedeva i poteri necessari. Il capo del servizio venne allora incaricato di fornire le informazioni richieste, anche riservate, alla commissione. La SDB ricevette anche degli incarichi dal partito, mentre alla commissione mancavano i poteri per visionare questi compiti. Questi eventi minarono l'unit\u00e0 della SDB che ammetteva l'esistenza di regolamenti non pubblicati (atti giuridici, ordinanze, ecc). Questo provoc\u00f2 delle proteste riguardanti la violazione dei diritti e l'impossibilit\u00e0 da parte del pubblico di accedere a questi regolamenti.\nLe prime elezioni multipartitiche del 1990 accelerarono il processo di democraticizzazione del paese. Questo evento si fece sentire all'interno Segretariato Federale per gli Affari Interni (SSUP) e sul Servizio Federale di Sicurezza Statale (SSDB) che stavano tentando di mantenere il controllo sulle varie cellule della SDB nelle repubbliche federali. La SDB cominci\u00f2 ad aumentare la disunit\u00e0, essa era ancora legata agli organi federali, ma si stava rendendo conto che ogni cellula operava per la propria repubblica. Alcune figure professionali, soprattutto quelle legate agli \"affari interni\" (che si occupavano delle \"correnti borghesi di destra\", dei clericalisti e dei movimenti studenteschi) cominciarono a lasciare il servizio. Il conflitto stava aumentando e gli archivi della SDB vennero sistematicamente distrutti. La SDB cominci\u00f2 anche a limitare le informazioni inviate alla SSDB. In ultimo queste informazioni riguardavano soltanto gli affari esteri.\nL'indebolimento della SSDB spinse questa struttura ad aumentare il potere dei servizi di sicurezza legati all'Esercito Jugoslavo, il KOS. Gli sforzi fallirono perch\u00e9 essi dipendevano ancora da strutture legate ad altre nazionalit\u00e0 impiegate nella SDB e che non avevano accesso ne potere decisionale alle banche dati.\nLo scoppio della guerra in Jugoslavia e la successiva disintegrazione portarono allo scioglimento della UDBA. Molti ex agenti della UDBA ottennero incarichi importanti nelle proprie repubbliche di appartenenza alla fine della guerra."}
{"id": "2585821", "revid": "547034", "url": "https://it.wikipedia.org/wiki?curid=2585821", "title": "Adorazione dei Magi (Domenico Veneziano)", "text": "L'Adorazione dei Magi \u00e8 un dipinto a tempera su tavola (diametro 84 cm) di Domenico Veneziano, databile al 1439-1441 e conservato nella Gem\u00e4ldegalerie di Berlino.\nStoria.\nIl dipinto, che non \u00e8 un desco da parto n\u00e9 un vassoio dipinto, \u00e8 uno dei primi tondi pervenutici in quanto opere d'arte, prive di uno specifico uso, assieme al \"Tondo Cook\" di Beato Angelico e Filippo Lippi. Venne commissionato da Piero de' Medici nel 1438, anno in cui Domenico Veneziano aveva inviato a lui una lettera da Perugia, chiedendogli di poter lavorare a Firenze e mettendosi al suo servizio. L'opera venne completata nel 1441.\nSoddisfatto probabilmente dell'opera, Piero offr\u00ec subito dopo a Domenico Veneziano un incarico nella perduta decorazione ad affresco della chiesa di Sant'Egidio a Firenze, dove lavor\u00f2 con Andrea del Castagno, Alesso Baldovinetti e il giovane Piero della Francesca, il quale rimase profondamente influenzato dallo stile luminoso di Domenico.\nDescrizione.\nIl corteo dei Magi si dispone in maniera tradizionale, procedendo orizzontalmente verso la capanna che si trova all'estremit\u00e0 destra. Il primo dei Re Magi, quello pi\u00f9 anziano, si distende e bacia un piede del Bambino, mentre un servitore gli tiene la corona. Gli altri due, con la corona ancora in testa, stanno in piedi dietro di lui e guardano la scena. Il dono del re inginocchiato \u00e8 nelle mani di san Giuseppe, che si trova dietro la Vergine assisa. Sotto la capanna si trovano il bue e l'asinello, mentre dietro si intravedono due cammelli del corteo dei Magi, uno con un servitore nero in groppa.\nNel corteo si trovano vari personaggi riccamente abbigliati e con cappelli e vestiti dalla foggia esotica. Tra di loro alcuni portano i simboli dell'aristocrazia e dei passatempi per nobili, come il falcone e i cani levrieri da caccia. In primo piano si trova un praticello dove stanno alcuni uccelli, gli stessi che si vedono in volo in alto, e una serie di specie vegetali ritratte con grande cura al dettaglio, secondo un gusto derivato dalla cultura tardogotica.\nIl paesaggio sullo sfondo si apre con un'ampia vista di una vallata affiancata da montagne a destra e colline a sinistra. Al centro si trova una citt\u00e0 fortificata, tra campi coltivati, prati dove pascolano le pecore e un lembo di uno specchio d'acqua dove si intravedono alcune barchette. Lungo la strada che esce dalla citt\u00e0 si intravede anche il dettaglio all'epoca familiare di una forca con un impiccato. Al centro un albero bilancia verticalmente la composizione e fa da asse di simmetria, leggermente sfalsato per incontrare il gusto della \"Varietas\" albertiana allora dominante. Sulla sommit\u00e0 del tetto della capanna si trova un pavone appollaiato, simbolo dell'immortalit\u00e0 di Cristo.\nStile.\nL'opera si ispira, per eleganza, sontuosit\u00e0 e tono fiabesco della rappresentazione, alle opere tardogotico, in particolare a Gentile da Fabriano e Pisanello, ma vi si trovano perfettamente fusi elementi nuovi del Rinascimento, come la padronanza spaziale e dei volumi, la fisicit\u00e0 reale dei personaggi, l'uso unificato della luce, che coinvolge nella medesima visione sia i dettagli pi\u00f9 minuti in primo piano che il paesaggio pi\u00f9 lontano. Le colline pi\u00f9 lontane sono chiarissime per effetto della foschia, e rivelano un'assimilazione precoce delle novit\u00e0 della pittura fiamminga, che in quel periodo erano gi\u00e0 oggetto di collezionismo a Firenze.\nScrisse Roberto Longhi a proposito dell'opera: \u00abPari ai fiamminghi nella verit\u00e0 lenticolare delle \"province\", pari a Masaccio nella presa di possesso dello spazio, pari all'Angelico nei colori \"amichevoli\", \u00e8 una delle opere pi\u00f9 esemplari della formazione del maestro\u00bb.\nLa limpida struttura \u00e8 rivestita da tutte le accattivanti qualit\u00e0 che Alberti richiedeva dalla pittura: variet\u00e0, \"amist\u00e0\", piacevolezza."}
{"id": "2585822", "revid": "729019", "url": "https://it.wikipedia.org/wiki?curid=2585822", "title": "Gaio Nauzio Rutilo (console 287 a.C.)", "text": "Biografia.\nAppartenente alla \"gens Nautia\", fu eletto console nel 287 a.C. con Marco Claudio Marcello."}
{"id": "2585833", "revid": "339392", "url": "https://it.wikipedia.org/wiki?curid=2585833", "title": "Roberto Rosso (Prima linea)", "text": ""}
{"id": "2585836", "revid": "122944758", "url": "https://it.wikipedia.org/wiki?curid=2585836", "title": "Forci (Iliade)", "text": "Forci (o Forcine) \u00e8 un personaggio della mitologia greca ed un condottiero frigio che, insieme al fratello Ascanio, partecip\u00f2 alla guerra di Troia come alleato del re Priamo.\nMitologia.\nNell'Iliade, Forci figura insieme ad Ascanio come capo delle forze giunte a Troia dalla Frigia. Il loro legame parentale non \u00e8 esplicitato da Omero ma \u00e8 riferito da Pseudo-Apollodoro. \nForci e le sue truppe raggiunsero Troia quando ormai volgeva al termine il nono anno del conflitto. Omero esalta l'atteggiamento bellicoso dei due fratelli, i quali fremevano di entrare in battaglia. \nForci fu ucciso da Aiace Telamonio durante la battaglia per la contesa delle spoglie di Patroclo.\nIl padre di Forci \u00e8 chiamato Fenope da Omero, mentre prende il nome di Aretaone nella Biblioteca di Apollodoro.\nIl regno dei due fratelli non doveva raggiungere le vaste proporzioni della Frigia classica; la zona descritta da Omero \u00e8 localizzata all'incirca nell'area del Lago Ascanio e lungo il corso settentrionale del fiume Sangario. Precisamente, Forci e Ascanio governavano l'Ascania, regione dell'Anatolia nord occidentale, forse nella Bitinia."}
{"id": "2585840", "revid": "88740", "url": "https://it.wikipedia.org/wiki?curid=2585840", "title": "Meductic", "text": "Meductic \u00e8 un centro abitato del Canada situata lungo il fiume Saint John nel sud della provincia del Nuovo Brunswick, approssimativamente a 33 chilometri a sud-est della citt\u00e0 di Woodstock. Dal censimento del 2006 si \u00e8 arrivati a contare una popolazione di 155 membri, facendo di Meductic il comune meno popoloso della provincia. \nIl suo nome deriva dalla parola \"Metodic\", che significa \"la fine\". Mons. Jean-Baptiste de la Croixx ha visitato l'area sulla via di Port-Royal. Egli scrisse: \"Megogtek\" \u00e8 il primo forte in Acadia\". L'ortografia di oggi \u00e8 in uso sin dalla met\u00e0 dell'Ottocento. Meductic \u00e8 oggi sede di alcune imprese tra cui un caratteristico bed &amp; breakfast e di un'impresa petrolifera. Uno storico ristorante della citt\u00e0 ha chiuso i battenti nel 2004 per via dell'apertura di 4 nuove corsie della Trans-Canada Highway, che ha causato un drastico calo del traffico su quella che oggi \u00e8 la Route 165. \nA Meductic ha sede anche la famosa azienda costruttrice di piatti musicali Sabian, fondata nel 1980, e rappresenta un'importante fonte di guadagno e di posti di lavoro."}
{"id": "2585849", "revid": "1516087", "url": "https://it.wikipedia.org/wiki?curid=2585849", "title": "Oleoblitz", "text": "Oleoblitz \u00e8 una azienda italiana specializzata in lubrificanti per autotrazione. Fa parte del gruppo Petronas Lubricants Italy e ha sede nella citt\u00e0 metropolitana di Torino.\nStoria.\nLa Societ\u00e0 \u00e8 stata fondata nel 1882 a Milano, nella zona di Niguarda, da Ernesto Reinach con la denominazione Ernesto Reinach Lubrificanti - Milano e produceva lubrificanti per uso industriale. Ottenne diversi brevetti nel comparto specifico e si fece conoscere anche attraverso le pubblicit\u00e0 presenti sui primi atlanti automobilistici editi dal Touring Club Italiano.\nNel 1910 \u00e8 stato creato il comparto autotrazione con gli oli \"Oleoblitz\" che vennero impiegati anche nei motori della F.I.V. Edoardo Bianchi e adottati come lubrificanti ufficiali sulle autovetture Isotta Fraschini. Il 30 aprile 1911 sponsorizz\u00f2 la 1\u00aa Riunione degli aviatori italiani presso l'Aerodromo d'Italia, appena costruito nel quartiere milanese di Taliedo.\nL'azienda fu premiata al Merito Industriale dal governo italiano, e durante la Prima Guerra Mondiale fu dichiarata stabilimento ausiliario.\nSopravvisse anche alla Seconda guerra mondiale e alla morte del suo fondatore, ebreo vittima dell'olocausto, rimanendo indipendente sino al 1970, anno in cui fu ceduta all'azienda petrolifera tedesca Fuchs Petrolub.\nNel 1987 viene acquistata dal gruppo FL Selenia, lasciando il settore prodotti industria alla Fuchs.\nDalla fine del 2007 fa parte del gruppo Petronas Lubricants Italy dopo che il gruppo FL Selenia viene ceduto a Petronas."}
{"id": "2585853", "revid": "1310927", "url": "https://it.wikipedia.org/wiki?curid=2585853", "title": "Roman Zozulja", "text": "Carriera.\nNazionale.\nViene convocato per gli Europei 2016 in Francia."}
{"id": "2585854", "revid": "2184720", "url": "https://it.wikipedia.org/wiki?curid=2585854", "title": "Villa Nitti", "text": "Villa Nitti \u00e8 una villa di Acquafredda di Maratea (PZ), ubicata a picco sul mare, sulla cosiddetta \"punta San Pietro\".\nStoria.\nVilla Nitti \u00e8 una costruzione di grande valore architettonico che trova la sua origine nel XIX secolo: essa infatti nasce dalla preesistente \"casina Marsicano\", centro di una tenuta agricola specializzata nella produzione di arance ed uva, propriet\u00e0 della famiglia omonima. Allora l'edificio era quello di una piccola casa rurale, illeggiadrita da piccole modifiche solo nel primo Novecento.\nNel 1918 la casina e la tenuta, in posizione panoramica con vista sul mare e su tutto il litorale, furono acquistate da Francesco Saverio Nitti, allora presidente del consiglio, il quale lasci\u00f2 alla villa il nome con cui \u00e8 ancor oggi ricordata.\nNitti, tra 1920 e 1921 commission\u00f2 all'allora noto architetto veneziano Vincenzo Rinaldo, un ambizioso restauro e ampliamento della casa preesistente, che port\u00f2 radicali cambiamenti alla struttura. Il nuovo abitato venne concepito in uno stile composito tra neogotico, di cui il Rinaldo era maestro, e d\u00e9co. Il progetto originale, pur realizzato in buona parte, non fu del tutto portato a compimento.\nNegli anni 1970 il complesso e la tenuta passarono di propriet\u00e0, divenendo patrimonio della Regione Basilicata, che negli stessi anni dell'acquisto, predispose un progetto di restauro e riconversione ad opera dell'architetto Mastroberti, il quale compromise in parte l'assetto rinaldiano della villa, decretando anche la rimozione dell'aranceto di Nitti.\nA partire dal 1\u00ba marzo 2012 Villa Nitti \u00e8 diventata la sede delle attivit\u00e0 formative della Fondazione Francesco Saverio Nitti, ed ospita i corsi di alta formazione politica promossi dalla detta Fondazione.\nDescrizione.\nLa villa si presenta come un edificio sviluppato in lunghezza lungo il litorale di Acquafredda; la facciata \u00e8 suddivisa in tre parti partendo da sinistra: la vecchia casina di due piani; la nuova parte centrale, anch'essa di due piani ma nello stile della terza parte, ossia la torretta, di tre piani e sporgente in avanti.\nLa parte vecchia, dopo le modifiche di Rinaldo, appare scandita da monofore rettangolari che ne evidenziano i livelli.\nLa parte centrale, con linee tra il neogotico, il bizantino e il dec\u00f2 caratteristiche anche della torretta, ha delle monofore rettangolari al piano terra e a tutto sesto al piano nobile; la terminazione, percorsa da cornicione dentellato, \u00e8 occupata da una grande terrazza delimitata da una merlatura tipicamente neogotica, con funzione di balaustra.\nLa torretta, elemento peculiare dell'abitato, ha una facciata con sole aperture a tutto sesto: una bifora al piano terra, una trifora al primo piano, una quadrifora al secondo; tali aperture sono sostenute da colonnine con capitelli corinzi in cemento. La terminazione, con una cornice a dentelli trilobati, \u00e8 anche qui sovrastata da merli neogotici.\nInternamente la torre ha una grande scala che conduce al secondo piano, dando accesso alla terrazza che sovrasta la parte bassa della villa; sul tetto della torre si apre un ampio lucernaio circolare chiuso da un vetro, il quale d\u00e0 luce all'intero ambiente in maniera originale.\nLa villa possiede anche degli antichi annessi rurali, esempio di architettura legata al mondo agricolo dell'area. Un tempo esisteva, in riva al mare, una rimessa per le barche dei Nitti, oggi andata perduta."}
{"id": "2585858", "revid": "26988484", "url": "https://it.wikipedia.org/wiki?curid=2585858", "title": "Libro della Rivelazione", "text": ""}
{"id": "2585861", "revid": "371529", "url": "https://it.wikipedia.org/wiki?curid=2585861", "title": "Peccato veniale (film)", "text": "Peccato veniale \u00e8 un film del 1974 diretto da Salvatore Samperi.\nTrama.\nVersilia, estate 1956. L'adolescente Sandrino \u00e8 in vacanza al mare con la famiglia. Con loro \u00e8 la bella Laura, moglie del fratello maggiore del ragazzo, Renzo, che la lascia per un periodo da loro. Dapprima infastidito dalla presenza della cognata cui deve tener compagnia e dare aiuti di ogni tipo, Sandrino inizia poi a invaghirsi di Laura che a sua volta innesca una serie di situazioni stuzzicanti. Il ragazzo d\u00e0 il via anche lui a un susseguirsi di situazioni intriganti, in parte frenato, in parte aizzato dalla donna. Alla fine la donna si concede al ragazzo e il film si conclude con il festeggiamento in famiglia per l'esperienza avuta dal ragazzo, di cui gioisce soprattutto l'ignaro fratello maggiore mentre i due si guardano d'intesa.\nLocation.\nIl film fu girato a Forte dei Marmi presso Villa Siemens."}
{"id": "2585865", "revid": "6923", "url": "https://it.wikipedia.org/wiki?curid=2585865", "title": "Notharctus", "text": "Il notarcto (gen. \"Notharctus\") era un primate preistorico, vissuto nell'Eocene inferiore e medio (tra 54 e 38 milioni di anni fa). I suoi resti sono stati ritrovati in Nordamerica.\nDescrizione.\nL'aspetto di questo animale era molto simile a quello di un odierno lemure del Madagascar. Lungo circa quaranta centimetri (esclusa la coda), questo animale doveva pesare circa quattro chilogrammi. Gli arti erano allungati, cos\u00ec come la coda, e il corpo era molto flessibile. Il cranio, con un muso piuttosto lungo, era dotato di una sinfisi mandibolare fusa, come quella dei primati odierni. Gli incisivi erano simili a scalpelli, mentre i molari possedevano creste taglienti ben sviluppate; i canini, infine, erano pi\u00f9 grandi nei maschi. Mani e piedi erano dotati di pollici grandi e opponibili, mentre le dita erano lunghe e possedevano unghie. \nClassificazione.\nIl notarcto (il cui nome significa \u201cfalso orso\u201d) appartiene a un gruppo estinto di primati, noto come adapiformi (Adapiformes). I loro resti sono stati ritrovati principalmente in Europa e Nordamerica. Questi primati furono fra i primi a sviluppare numerose caratteristiche adatte alla vita arboricola, come zampe adatte ad afferrare, visione binoculare e dorsi flessibili. Il notarcto, in particolare, d\u00e0 il nome alla sottofamiglia dei Notharctinae, prevalentemente nordamericana, che annovera fra gli altri anche \"Cantius\", \"Pelycodus\" e \"Smilodectes\". La specie pi\u00f9 nota di notarcto \u00e8 Notharctus tenebrosus.\nStile di vita.\nQuesto animale doveva essere un ottimo arrampicatore: i resti fossili indicano che le zampe erano perfettamente adatte ad afferrare i rami degli alberi, mentre la lunga coda poteva essere uno strumento efficace per bilanciare il corpo quando \"Notharctus\" effettuava evoluzioni fra gli alberi. La morfologia della dentatura suggerisce che questo primate avesse adottato una dieta a base di foglie. "}
{"id": "2585867", "revid": "122590998", "url": "https://it.wikipedia.org/wiki?curid=2585867", "title": "Mykola Morozjuk", "text": ""}
{"id": "2585870", "revid": "729019", "url": "https://it.wikipedia.org/wiki?curid=2585870", "title": "Isola di Nelson", "text": "L'isola di Nelson \u00e8 un'isola situata nella baia di Ab\u016b Q\u012br, al largo di Alessandria d'Egitto. Si tratta di un luogo di svago locale. Qui si trovano anche alcune tombe risalenti all'epoca delle guerre napoleoniche. L'isola prende il nome da Horatio Nelson, famoso ammiraglio britannico.\nStoria.\nNel 2000, l'archeologo italiano Dr. Paolo Gallo ha scoperto una serie di tombe sull'isola. Ulteriori ricerche (in collaborazione con lo storico britannico Nick Slope) hanno stabilito che le tombe risalgono alla Battaglia del Nilo del 1798."}
{"id": "2585872", "revid": "22356", "url": "https://it.wikipedia.org/wiki?curid=2585872", "title": "Daphoenodon", "text": "Il dafenodonte (gen. Daphoenodon) \u00e8 un genere di mammiferi carnivori appartenente agli anficionidi. Visse tra la fine dell'Oligocene e il periodo Burdigaliano del Miocene inferiore (dai 24,8 ai 15,97 milioni di anni fa) in Nordamerica. \nDescrizione.\nQuesto grande animale, lungo circa due metri, era molto simile a un gigantesco lupo. Il corpo era piuttosto allungato, mentre le zampe erano insolitamente possenti e forti. Il cranio era pi\u00f9 corto di quello dei lupi, ed era dotato di una dentatura robusta. Gli esemplari di una particolare specie (Daphoenodon superbus) mostrano un notevole dimorfismo sessuale: alcuni fossili erano grandi, robusti e dotati di lunghe mascelle armate di premolari allungati, e sono considerati esemplari di sesso maschile. Altri fossili, invece, erano pi\u00f9 gracili, pi\u00f9 piccoli e con mascelle pi\u00f9 corte dotate di premolari pi\u00f9 piccoli; probabilmente rappresentavano esemplari femminili. I maschi, inoltre, possedevano zampe pi\u00f9 robuste.\nClassificazione.\nIl dafenodonte appartiene alla famiglia degli anficionidi (Amphicyonidae), un gruppo di carnivori primitivi dalle caratteristiche intermedie tra i cani e gli orsi. Di \"Daphoenodon\" sono note varie specie, ritrovate allo stato fossile in numerosi siti nordamericani:\nRitrovamenti di fossili avvenuti all'inizio del XX secolo avevano portato alla creazione di un genere \"Borocyon\", rivelatosi poi semplicemente una forma evoluta miocenica delle specie precedenti. Si riconoscono almeno tre specie:\nStile di vita.\nIl sito di Agate Springs in Nebraska ha restituito numerosi fossili di mammiferi carnivori (tra cui vari canidi e mustelidi), ma la specie con il pi\u00f9 alto numero di esemplari \u00e8 certamente \"Daphoenodon superbus\"; \u00e8 possibile che questi animali cacciassero in branco grandi prede. Le mascelle potenti e i denti taglienti indicano che i dafenodonti erano predatori attivi, tra i pi\u00f9 grandi della loro epoca."}
{"id": "2585873", "revid": "1305772", "url": "https://it.wikipedia.org/wiki?curid=2585873", "title": "Locomotiva FCL 400", "text": "Le locomotive a vapore gruppo 400 erano un gruppo di locotender a tre assi e carrello monoasse anteriore, alimentate a carbone, che la Mediterranea Calabro Lucane acquis\u00ec per il servizio sulle proprie linee a scartamento ridotto. \nStoria.\nLe locomotive vennero ordinate intorno al 1930 alla OMS di Saronno; furono costruite in numero di 21 unit\u00e0 divise in due sottoserie consegnate tra 1931 e 1932. Vennero assegnate a vari depositi della rete.\nCaratteristiche.\nLe locomotive erano a 3 assi accoppiati, con carrello monoassiale anteriore e del tipo locotender. Di forma massiccia e imponente erano caratterizzate dall'uso della distribuzione a valvole Caprotti. Alcune sono sopravvissute fino ad oggi.. Si trattava si macchine potenti, in grado di sviluppare 600\u00a0CV con cui erano in grado di trainare treni su pendenze fino al 60 per mille senza l'ausilio della cremagliera."}
{"id": "2585877", "revid": "767487", "url": "https://it.wikipedia.org/wiki?curid=2585877", "title": "The Second Coming (Napoleon XIV)", "text": "The Second Coming \u00e8 il secondo album del cantante statunitense Napoleon XIV inciso nel 1996.\nL'album contiene alcune canzoni del precedente album \"They're Coming to Take Me Away Ha Haa!\", la canzone \"The Explorer\" (il quale doveva far parte dell'album \"For God's Sake, Stop the Feces\", che per\u00f2 non fu mai pubblicato per vari motivi) e da canzoni registrate nel 1995."}
{"id": "2585883", "revid": "12420", "url": "https://it.wikipedia.org/wiki?curid=2585883", "title": "Jigger (tessile)", "text": "Il jigger \u00e8 una macchina usata nell'industria tessile per il candeggio e la tintura dei tessuti a navetta, come tele, rasi, saie. In particolare per tessuti realizzati in fibre naturali, soprattutto di cotone.\n\u00c8 strutturalmente una macchina \"roll to roll\", ossia una macchina dove il materiale da processare si srotola da un rotolo per riarrotolarsi su di un altro, con la lavorazione vera e propria nel mezzo.\n\u00c8 composta da due grandi rulli e una vasca: la pezza di stoffa da lavorare - srotolandosi e riavvolgendosi - viene fatta passare pi\u00f9 volte \"in largo\" nel bagno di tintura o candeggio, riscaldato da una serpentina a vapore.\nEsistono sia versioni aperte, che lavorano fino a 100\u00a0\u00b0C, che versioni chiuse e pressurizzate che possono raggiungere i 130\u00a0\u00b0C."}
{"id": "2585886", "revid": "1543377", "url": "https://it.wikipedia.org/wiki?curid=2585886", "title": "Gino Magurno", "text": "Soprannominato \"l'altroparlante\", ha composto il cd \"Tutti colpevoli\" (2008) (con il famoso brano \"Sputtanapoli\"\").\nNel 2002 scrive con Edoardo Bennato e Ornella Della Libera \"Lo stelliere\", canzone vincitrice del 45\u00ba Zecchino d'Oro. Con Bennato ha composto vari brani per esempio in \"Afferrare una stella\" oppure in \"Abbi dubbi\", \"Il paese dei balocchi\" e \"Joe Sarnataro\". Con vari musicisti ha creato il progetto \"Voxpopuli\", in cui compone e suona in dischi come \"Siamo in tanti sulla stessa barca e pochi sullo stesso yacht\", \"Esasperanza\" (con Luca \"Zul\u00f9\" dei 99 Posse), \"Bandarotta fraudolenta\".\nHa composto la musica (e i testi con Silvio Magurno e Paolo Bianco) del brano \"Ninna nanna\" cantato da Mariangela al Festival di Sanremo 2007."}
{"id": "2585888", "revid": "124724648", "url": "https://it.wikipedia.org/wiki?curid=2585888", "title": "Heaven Is a Place on Earth", "text": "Heaven Is a Place on Earth \u00e8 un singolo della cantante statunitense Belinda Carlisle, pubblicato nel 1987 dalle etichette Virgin e MCA come primo estratto dall'album \"Heaven on Earth\".\nIl brano.\nAutori del brano sono Rick Nowels (che \u00e8 anche il produttore del disco,) ed Ellen Shipley, che hanno riutilizzato la melodia dell'aria \"Schlafe, mein Liebster, genie\u00dfe der Ruh\"', tratta dall'\"Oratorio di Natale \" di Johann Sebastian Bach.\nIl brano raggiunse la 1\u00aa posizione in classifica in numerosi paesi, quali l'Irlanda, la Norvegia, la Nuova Zelanda, gli Stati Uniti, il Sudafrica, la Svezia e la Svizzera. Raggiunse anche il 2\u00ba posto in Australia, il 3\u00ba posto in Canada ed in Germania e il 6\u00ba posto in Italia.\nVari artisti hanno realizzato una cover del brano. Tra questi, figurano: Alvin and the Chipmunks (1998), Ashley Tisdale (2008), i D.H.T., ecc.\nIl testo esprime il concetto secondo cui il \u201cParadiso\u201d pu\u00f2 esistere anche in Terra, quando si vive una grande storia d'amore.\nVideo musicale.\nIl video musicale, diretto dall'attrice Diane Keaton, \u00e8 stato in parte realizzato nel parco a tema Six Flag's Magic Mountain a Santa Clarita, in California.\nNel video, si vedono delle persone mascherate con in mano dei mappamondi illuminati, mentre Belinda Carlisle si abbraccia e si bacia con un uomo, impersonato dal marito Morgan Mason.\nCover.\nTra gli artisti che hanno inciso una cover del brano di Belinda Carlisle, figurano:"}
{"id": "2585889", "revid": "125355713", "url": "https://it.wikipedia.org/wiki?curid=2585889", "title": "Hubertus von Hohenlohe", "text": "Ha partecipato a sei edizioni dei Giochi olimpici invernali (dove \u00e8 stato per tre volte portabandiera durante la cerimonia di apertura) e a quindici dei Mondiali.\nFino al 1984 ha gareggiato come Hubertus von F\u00fcrstenberg e come artista ha utilizzato anche gli pseudonimi Andy Himalaya , Hubertus Hohenlohe e You Know Who.\nBiografia.\nFamiglia.\nHubertus \u00e8 figlio del nobile spagnolo Alfonso di Hohenlohe-Langenburg e della principessa italiana Ira von F\u00fcrstenberg. Nato in Messico, ha vissuto in Spagna, Austria e Liechtenstein, dove risiede attualmente. Da molti anni \u00e8 sentimentalmente legato a Simona Gandolfi, cugina di Alberto Tomba.\nCarriera sciistica.\nDopo aver invano tentato di qualificarsi per la Nazionale di sci alpino dell'Austria, Hohenlohe ha fondato la Federazione sciistica del Messico, divenendone presidente e ottenendo cos\u00ec di poter gareggiare per il Messico. Dal 1982 al 2014 ha partecipato, in rappresentanza del Messico () a sei edizioni dei Giochi olimpici invernali (dove \u00e8 stato per tre volte portabandiera durante la cerimonia di apertura) e a quindici dei Mondiali; il suo miglior piazzamento olimpico \u00e8 stato il 26\u00ba posto in slalom speciale a .\nStagioni 1982-2010.\nIn Coppa del Mondo ha ottenuto i primi punti l'8 dicembre 1981 nella combinata di Aprica, chiudendo 13\u00ba, e ha ottenuto come miglior risultato il 5\u00ba posto, sempre in combinata, a Madonna di Campiglio il 13 dicembre dello stesso anno, nella gara vinta dallo statunitense Phil Mahre.\nHohenlohe non \u00e8 stato ammesso dal CIO ai Giochi olimpici invernali di e . , nel secondo caso perch\u00e9 il Comitato Olimpico Messicano non ha ammesso l'iscrizione di una nazionale composta da un solo concorrente; \u00e8 riuscito per\u00f2 a partecipare ai XXI Giochi olimpici invernali di come unico rappresentante del Messico. Il 23 febbraio 2010, all'et\u00e0 di 51 anni, ha concluso al 78\u00ba posto la gara di slalom gigante. Ha ottenuto due titoli nazionali messicani nel 2010, in supergigante e in slalom speciale, nelle gare disputate nel gennaio del 2010 a Innerkrems, in Austria. Hohenlohe era l'unico messicano iscritto e si \u00e8 piazzato rispettivamente 42\u00ba e 40\u00ba; la FIS ha tuttavia omologato le gare.\nStagioni 2011-2021.\nIl 19 febbraio 2011 ha partecipato, a 52 anni e 17 giorni, allo slalom dei Mondiali di Garmisch-Partenkierchen, giungendo 61\u00ba. Nel 2013 ha partecipato ai Mondiali di Schladming (56\u00ba nello slalom speciale), nel 2014 ai XXII Giochi olimpici invernali di , senza concludere la prova di slalom speciale e nel 2015 ai Mondiali di Vail/Beaver Creek senza qualificarsi per la prova di slalom gigante e classificandosi 46\u00ba nello slalom speciale.\nAi Mondiali di Sankt Moritz 2017 non ha completato lo slalom speciale; a quelli di \u00c5re 2019 non si \u00e8 qualificato per la finale n\u00e9 dello slalom gigante, n\u00e9 dello slalom speciale, mentre a quelli di Cortina d'Ampezzo 2021 non ha completato lo slalom gigante.\nCarriera artistica.\nFotografia.\nAmico di Andy Warhol fin dal 1979, Hohenlohe ha esposto le sue opere fotografiche in varie gallerie in giro per il mondo; ha inoltre pubblicato un libro fotografico nel 2008, \"Urban jungles\"\nMusica.\nCome cantante, Hohenlohe ha inciso cinque album: il primo, \"Rio - Vienna\", uscito nel 1988, , grazie alla canzone di traino \"I Think I Am\". Ha anche prodotto il singolo \"The Rhythm Divine\" per Shirley Bassey e Yello.\nTelevisione.\nNel 2001 ha partecipato a un episodio della serie televisiva austriaca \"SOKO Kitzb\u00fchel\" e nel 2009 ha recitato nel film tv tedesco \"Johanna - K\u00f6chin aus Leidenschaft\"; in carriera ha preso parte a diverse altre produzioni, con piccole apparizioni nel ruolo di se stesso."}
{"id": "2585890", "revid": "2121138", "url": "https://it.wikipedia.org/wiki?curid=2585890", "title": "Posposizione", "text": "La posposizione (o postposizione) \u00e8 un tipo di apposizione che si realizza in molte lingue SOV, ed ha lo stesso ruolo della preposizione nelle lingue SVO e VSO, con l'unica differenza che la posposizione segue il sintagma nominale (o la \"parola modificata\") retto da essa.\nIntroduzione.\nNella lingua italiana, come nello spagnolo o portoghese, non esistono posposizioni, anche se ne resta qualche traccia proveniente dal latino nelle parole arcaiche italiane \"meco\", \"teco\", \"seco\", in cui la terminazione \"-co\" viene dal latino \"cum\" (con), usata come posposizione. \nL'inglese ha la tendenza a formare parole composte posposizionali, come \"thereafter\" (dopo di ci\u00f2) e \"wherein\" (in cui), una qualit\u00e0 che condivide con la lingua tedesca e l'olandese. Inoltre, l'inglese, per indicare il possesso, utilizza il clitico \"-'s\" (genitivo sassone), che discende da una terminazione genitiva dell'inglese antico. Alla stessa maniera, e con lo stesso significato, l'afrikaans impiega una parola distinta come una vera posposizione, \"se\".\nNelle lingue c'\u00e8 la tendenza alla posposizionalit\u00e0 quando l'oggetto del verbo precede il verbo nella frase (specialmente nell'ordine comunissimo SOV). Tuttavia, questa \u00e8 solamente una tendenza, poich\u00e9 lo stesso latino \u00e8 generalmente SOV. Anche l'uso delle posposizioni \u00e8 correlata con la propensione a mettere gli aggettivi prima del sostantivo che modificano.\nLingue con posposizioni.\nLe posposizioni sono molto frequenti in diverse famiglie linguistiche dell'Eurasia, come le lingue uraliche, altaiche o sinitiche, e anche nelle amerinde:"}
{"id": "2585898", "revid": "228587", "url": "https://it.wikipedia.org/wiki?curid=2585898", "title": "Coppa del mondo di atletica leggera 2006", "text": "La decima edizione della Coppa del mondo di atletica leggera si disput\u00f2 dal 16 al 17 settembre 2006 allo Stadio Olimpico di Atene, dove si erano svolte le Olimpiadi due anni prima.\nOltre alle due squadre nazionali (maschile e femminile) della Grecia, paese organizzatore, la manifestazione vide per la prima volta la partecipazione della nazionale francese maschile e della nazionale polacca femminile, che nell'ultima edizione della Coppa Europa erano state rispettivamente prima nella classifica maschile e seconda in quella femminile.\nLa selezione europea si aggiudic\u00f2 la classifica maschile, mentre la competizione femminile vide la nazionale russa bissare il successo ottenuto nell'edizione precedente."}
{"id": "2585899", "revid": "1632387", "url": "https://it.wikipedia.org/wiki?curid=2585899", "title": "Fontana di Castore e Polluce", "text": "La fontana di Castore e Polluce \u00e8 una delle fontane neoclassiche di Napoli; \u00e8 locata nella Villa Comunale (ex Villa Reale).\nLa struttura idrica \u00e8 posizionata alla sinistra del viale Vanvitelliano, nei pressi della Cassa Armonica e dirimpetto alla Stazione zoologica Anton Dohrn.\nLa fontana \u00e8 caratterizzata da una grande vasca circolare al cui centro sorge un ammasso in pietra calcarea; su di esso, sono poggiate le due statue che si rifanno alla mitologia greca: ai Dioscuri che erano i figli di Zeus e Leda; quest'ultima in particolare, per donargli la vita si mut\u00f2 in uno splendido cigno.\nIl gruppo scultorico di Castore e Polluce, copia del Gruppo di San Ildefonso, fu scolpito nel 1764 per la Reggia di Caserta dallo scultore genovese Tommaso Solari. \nNel 1834, quando il re Ferdinando II affido all'architetto Steffano Gasse l'ampliamento del parco della Villa Reale, il gruppo fu posto nella fontana, che venne costruita tra il 1834 e il 1840 e, come altre fontane dei dintorni, faceva parte nel progetto di abbellimento dell'area verde."}
