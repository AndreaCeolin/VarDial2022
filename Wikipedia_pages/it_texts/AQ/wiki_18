{"id": "2446715", "revid": "1888309", "url": "https://it.wikipedia.org/wiki?curid=2446715", "title": "Chiesa di Santa Maria del Tiglio", "text": "La chiesa di Santa Maria del Tiglio \u00e8 un edificio sacro che si trova a Gravedona, in provincia di Como. \u00c8 monumento nazionale. \nStoria.\nLa chiesa sorge su quella che pu\u00f2 essere definita l' \"area sacra\" di Gravedona, comprendente anche la vicina parrocchiale di San Vincenzo, quest'ultima caratterizzata da una notevole cripta romanica. La posizione del luogo, in posizione isolata rispetto agli originari nuclei abitativi gravedonesi, lascia infatti supporre che l'area ospitasse per il un tempio pagano gi\u00e0 in et\u00e0 romana; a questo periodo risalgono infatti una serie di materiali di recupero presenti all'interno delle due chiese, oltre ad alcune are (tra cui una dedicata a Marte) rinvenute in loco.\nViene citata per la prima volta come battistero, dedicato a San Giovanni Battista: negli Annali di Fulda, documenti di un'antica abbazia nella Germania Occidentale, troviamo un testo, dell'823, che parla di un affresco miracoloso dipinto in questa chiesa, raffigurante l'Adorazione dei Magi, che per due giorni rifulse di luce propria. Le fondamenta del battistero, databili verso il V-VI secolo,\"\" sono emerse durante alcuni restauri effettuati attorno alla met\u00e0 del XX secolo\"\".\nLa chiesa come la vediamo oggi risale al XII secolo, periodo a cui risale la ri-dedicazione a Santa Maria; il resto del nome deriverebbe da una pianta di tiglio cresciuta sul campanile a fine costruzione.\nDescrizione.\nEsterno.\nLa chiesa \u00e8 un esempio chiaro di stile romanico, costruita utilizzando la pietra locale: il marmo bianco di Musso e la pietra nera di Olcio.\nLa pianta \u00e8 centrale, nella tradizione dei battisteri e presenta tre absidi semicircolari sui tre lati, mentre la facciata \u00e8 caratterizzata dal campanile aggettante, un \"unicum\" nell'architettura lombarda, derivato da modelli borgognoni\"\" e renani; il campanile ha base quadrata, mentre la parte superiore \u00e8 ottagonale, e probabilmente venne costruito in epoca pi\u00f9 tarda. Alla base si trova il portale d'ingresso, lievemente strombato; un secondo portale si trova sul fianco destro.\nLungo tutta la base del tetto corre una decorazione ad archetti pensili, tipica dello stile romanico, che si trova anche sopra la prima monofora del campanile. Accanto e sopra a questa finestra ci sono dei blocchi di marmo scolpiti, probabilmente materiali di recupero dal precedente edificio. Infatti, si nota una testina umana di et\u00e0 tardo-romana, incastonata come chiave di volta nella monofora: forse apparteneva ad una stele funeraria. Ai fianchi della monofora, conci in marmo, scolpiti a bassorilievo: sono datati al periodo altomedievale e raffigurano soggetti vari con valore simbolico, come un centauro con l'arco, un serpente e un nodo gordiano. Sul retro della chiesa, un altro marmo scolpito inserito nel muro esterno: appena sotto il primo ordine di archetti, un bassorilievo raffigurante due rilievi tondeggianti, chiamati \"le mammelle della regina Teodolinda\", che allude al tema della fertilit\u00e0.\nInterno.\nL'interno \u00e8 un ampio ambiente caratterizzato dalle due absidi laterali, dal presbiterio in cui sono state ricavate tre nicchie e dal loggiato che corre sopra le absidi.\nIl pavimento \u00e8 recente, ma nell'angolo nord-est si trova un frammento del mosaico pavimentale del V secolo: si riconoscono motivi geometrici formati da tessere bianche, nere e rosse, tipiche del periodo romano.\nUn tempo i muri dovevano essere decorati da un ricco ciclo di affreschi, di cui oggi restano poche testimonianze. Nel presbiterio si vedono ancora lacerti delle \"Storie di San Giovanni Battista\", risalenti al XV secolo, e figure di Santi, tra cui Santo Stefano e San Gottardo, patrono dei passi alpini.\nSopra la nicchia centrale di destra si trova un'\"Adorazione dei Magi\", che venne realizzato al posto del fatiscente affresco miracoloso, citato negli Annali di Fulda.\nAl centro dell'abside meridionale si vedono i resti di un affresco devozionale raffigurante la \"Vergine in trono col Bambino e Santi\", mentre, in controfacciata si trova quello che \u00e8 l'affresco pi\u00f9 antico della chiesa: il \"Giudizio Universale\".\nQuest'affresco risale alla prima met\u00e0 del XIV secolo: vi si vede raffigurato il \"Cristo Redentore\" in mandorla, circondato dalle file dei beati e dei dannati; sullo sfondo, il paesaggio della Gerusalemme celeste, dove si notano campanili molto simili a quello della stessa chiesa di Santa Maria del Tiglio e della vicina Abbazia di Piona, prima del suo rifacimento nel XVIII secolo.\nL'abside settentrionale \u00e8 decorata dai resti di affreschi devozionali risalenti alla seconda met\u00e0 del XIV secolo, raffiguranti Sant'Anna, Santa Susanna, San Giovanni Battista, San Lucio e San Giuliano l'ospitaliere nell'atto di uccidere i propri genitori.\nLa presenza di santi come , Gottardo, Lucio e San Cristoforo, affrescati vicino all'arcone dell'ingresso, richiama la funzione di Gravedona come nodo di traffico dei commerci provenienti e direttismo verso l'area transalpina: sono infatti i santi invocati dai viaggiatori e Santa Maria del Tiglio era probabilmente una tappa per i commercianti che si incamminavano verso la difficile via delle Alpi.\nLa parete nord ospita anche un capolavoro della scultura romanica lombarda: un \"Crocifisso\" ligneo scolpito nella seconda met\u00e0 del XII secolo, La scultura, in legno di pioppo e ontano, raffigura un Cristo dai tratti del volto molto allungati, che richiamano la scultura dell'area renana e nordeuropea\"\"."}
{"id": "2446722", "revid": "92723", "url": "https://it.wikipedia.org/wiki?curid=2446722", "title": "Albi di Dampyr (2002)", "text": "Albi pubblicati del fumetto Dampyr nel 2002.\nIl segreto delle sette citt\u00e0.\nAlla ricerca del padre Draka e dell'\"elmo dei cambiaforma\", un antichissimo manufatto che ha il potere di garantire immensi poteri a chi lo indossa, Harlan esplora le sette Siebenb\u00fcrgen, le sette citt\u00e0 della Transilvania fondate dai coloni sassoni, alla ricerca di indizi. Ma i superuomini dei Lupi Azzurri sono sulle loro tracce, e dopo aver rapito Tesla, cercano di eliminare Harlan e Kurjak. In loro aiuto verr\u00e0 un inatteso alleato: Godwin Brumowski, asso dell'aviazione imperiale della prima guerra mondiale e non-morto di Draka. Nei sotterranei della Chiesa Nera di Bra\u0219ov si svolger\u00e0 la resa dei conti fra Harlan, Lupi Azzurri e Draka. Chi entrer\u00e0 in possesso del magico elmo dei cambiaforma, il \"segreto delle sette citt\u00e0\"?\nL'elisir del diavolo.\nIl Maestro della Notte Nergal, capo della polizia infernale, non ha rinunciato a rendere il Dampyr suo schiavo; per raggiungere il suo scopo, si serve di due suoi sottoposti, il demone Belyalis e Hyeronimus Sonderling, un umano che ha firmato un patto con le potenze infernali in cambio dell'immortalit\u00e0, architettando un piano machiavellico: attirato Harlan Draka in una finta mostra di stranezze, lo ferisce gravemente e lo obbliga a bere il famigerato \"elisir del diavolo\", un vino malefico che doter\u00e0 Harlan dei poteri dei Maestri della Notte, ma eliminer\u00e0 totalmente la sua parte buona. Ora Harlan Draka, potentissimo e convertito al male, \u00e8 una minaccia anche per i suoi compagni di un tempo, ma Nikolaus, pur facendo parte della squadra di Nergal, non dimentica la sua amicizia con il Dampyr e metter\u00e0 in gioco tutti i suoi poteri per farlo tornare nel suo stato originale.\nLa milizia oscura.\nIn Colombia il boss criminale Ramon Echeverria, dopo essere stato trasformato in non-morto dal Maestro della Notte Ixtl\u00e1n, sta sgominando sia i clan rivali che i poliziotti onesti che gli danno la caccia. Uno di questi ultimi, Bobby Quintana, viene salvato in extremis da Harlan Draka, ma non sar\u00e0 facile per il trio di ammazzavampiri affrontare un intero cartello criminale ed eliminare definitivamente \"El Brujo\" Echeverria.\nIncubo fiammingo.\nA Gand, diverse persone vengono orribilmente assassinate; le vittime erano tutte conoscenti di Adriaen De Kremer, un anziano signore che ha degli oscuri ricordi sulla sua infanzia. Harlan, sospettando la presenza di un vampiro, si reca nella cittadina, dove, con l'aiuto della bella poliziotta Hanneke, riuscir\u00e0 a risolvere il mistero. Chi \u00e8 Adriaen De Kremer? Da dove vengono le misteriose \"ombre\" apparenti responsabili dei delitti? E che ruolo aveva nella famiglia del piccolo Adriaen il Capitano Jack Flanders, la cui nave si era avventurata negli orrori di un'altra dimensione?\nIl giardino proibito.\nUn secolo fa a Praga, uno scienziato di nome Vaclav Aloysius fece un patto con il diavolo per vendicarsi dei tre suoi assistenti che uccisero orribilmente la figlia Mara; i tre furono trasformati in statue nel giardino della villa dello studioso, ora abbandonata, ma un incidente fa s\u00ec che essi tornino alla vita e continuino i loro \"studi\" sugli esseri umani. Toccher\u00e0 ad Harlan, Tesla e Kurjak affrontare loro e le mostruosit\u00e0 della villa per salvare le vittime innocenti dei tre mostri, anche se questo dovesse portare a rivolgersi al demonio stesso.\nI lupi mannari.\nBasandosi sulle tracce psichiche di un antico libro che raffigura il padre di Harlan, Draka, come condottiero nella Guerra dei Trent'Anni, il Dampyr vive in prima persona le vicissitudini di un contadino, Hans Sturm, che accetta di entrare nella banda dei \"Wehrwolfe\" per vendicare la propria famiglia e per proteggere la propria terra, e di Draka, che perde la propria amante Fortunata proprio durante un attacco dei \"Wehrwolfe\" e progetta perci\u00f2 la sua vendetta.\nLa banda dei morti viventi.\nUn giovane apache, Johnny Young Eagle, intraprende una corsa contro il tempo per impedire che dei cacciatori di taglie morti pi\u00f9 di un secolo fa tornino in vita grazie a una maledizione, ma il suo arresto innescher\u00e0 una serie di tragiche conseguenze. Evaso dal carcere, solo e braccato dalla polizia, Johnny trova in Harlan, Tesla e Kurjak un aiuto per fermare le reincarnazioni di Ross Kreiger e dei suoi spietati compagni, ma non sono loro l'unico problema: chi \u00e8 che ha pagato una coppia di killers prezzolati per prendere Johnny \"tassativamente morto\"?\nArizona killers.\nI cacciatori di taglie risorti grazie a un'antica maledizione sono determinati a mettere a ferro a fuoco New Salvation, la citt\u00e0 in cui vennero traditi e uccisi; l'unico modo per fermarli \u00e8 ripetere l'antico rituale che ha impedito la loro resurrezione in tutti questi anni, che per\u00f2 prevede che i loro corpi siano sepolti. Harlan e soci dovranno aiutare Johnny Young Eagle ad evitare un massacro nella riserva indiana, e cercare di capire a chi il giovane apache da tanto fastidio al punto da assoldare due killer per ucciderlo.\nVegas!\nA Las Vegas le cose non vanno bene per la mafia locale: i loro alberghi e i loro locali sono infestati da spaventose e letali apparizioni. Il responsabile \u00e8 il Maestro Ixtl\u00e1n, che vuole prendere il loro posto nel controllo della citt\u00e0. Il poliziotto Jim Fajella e l'amico detective Lenny Meyer cercano di indagare sul mistero, ma \u00e8 solo grazie all'intervento di Harlan che imboccheranno la giusta pista; le cose tuttavia non saranno semplici: Ixtl\u00e1n ha dalla sua parte i criminali della banda newyorkese di Lou Death, e niente meno che il celebre gangster Bugsy Siegel trasformato in non-morto e assetato di vendetta nei confronti di coloro che lo assassinarono.\nIl mare della morte.\nIn un isolotto al centro del lago di Aral, in Uzbekistan, esiste una base militare abbandonata, i cui segreti sono a disposizione di chi ha abbastanza coraggio per venirli ad affrontare: ma le mostruose creature l\u00e0 presenti si rivelano un osso duro per i Lupi Azzurri mandati ad esplorare l'area. Sotto la copertura del Medical Team, Harlan e compagni, aiutati da Arno Lotsari, si recano a Moynaq per indagare, ma gli interrogativi restano: cosa sono quelle creature? Perch\u00e9 la Temsek fa di tutto per insabbiare le indagini sull'isola? E che ruolo ha Erlik Khan, Maestro della Notte alleato di Draka?\nGli insaziabili.\nLa apparentemente rassicurante fabbrica svizzera di carne in scatola Blumenstock nasconde un segreto inquietante: il proprietario non solo nasconde il serial killer Rudolph Scholberg, ma \u00e8 anche un seguace di Thorke, demone del cannibalismo. \u00c8 tuttavia da molto che la terribile creatura non si mostra ai suoi devoti, e alcuni di essi stanno cominciando a pensare di abbandonarlo; Harlan, entrato nella fabbrica grazie all'operaio Youssun e ospite di una giovane lavorante, Rose, e di sua figlia Ljuba, cercher\u00e0 di porre fine al terribile culto, ma un colpo di scena inatteso lo metter\u00e0 in seria difficolt\u00e0.\nSotto il vulcano.\nIl vescovo di Reykjav\u00edk, corrispondente di Caleb Lost, racconta di misteriose sparizioni in un piccolo villaggio ai piedi dello Sn\u00e6fellsnes. Arrivati ad Egillsandur, Harlan e Kurjak incontreranno un albergatore depresso per la morte della moglie, un pastore protestante alle prese con un calo dei fedeli, un gruppo di seguaci del culto neopagano di \u00c1satr\u00fa, e soprattutto la pittrice Gudrun, che riconosce nei due le figure leggendarie di Egil-una-mano e Asmund Ottarson, sbarcati in Islanda con il compito di recuperare due principesse rapite dal popolo dei troll."}
{"id": "2446727", "revid": "1086846", "url": "https://it.wikipedia.org/wiki?curid=2446727", "title": "Parma Associazione Calcio 2001-2002", "text": "Questa voce raccoglie le informazioni riguardanti il Parma Associazione Calcio nelle competizioni ufficiali della stagione 2001-2002.\nStagione.\nNell'estate 2001 il Parma smont\u00f2 la propria retroguardia, cedendo sia Buffon che Thuram alla Juventus. In Champions League la formazione non super\u00f2 i preliminari, eliminata dai francesi del Lilla: una sconfitta per 2-0 all'andata compromise la situazione, rendendo inutile il successo del ritorno (1-0). I ducali vennero cos\u00ec ripescati in Coppa UEFA, battendo il finlandese Helsinki e l'olandese Utrecht. In autunno, Renzo Ulivieri si dimise per\u00f2 dall'incarico per gli scarsi risultati in campionato. Al suo posto venne ingaggiato Daniel Passarella, che super\u00f2 un altro turno in Europa contro il danese Brondby. L'argentino fu esonerato prima di Natale, dopo aver sub\u00ecto 5 sconfitte consecutive in Serie A: al suo posto, il club affid\u00f2 la panchina a Pietro Carmignani. \nLa compagine emiliana raggiunse la finale di Coppa Italia, mentre nella manifestazione europea si ferm\u00f2 negli ottavi. Il campionato and\u00f2 in archivio con il decimo posto, ma la vittoria della coppa nazionale (contro l'appena scudettata Juventus) riscatt\u00f2 una stagione deludente permettendo la qualificazione in Coppa UEFA."}
{"id": "2446728", "revid": "339392", "url": "https://it.wikipedia.org/wiki?curid=2446728", "title": "FC Bunyodkor", "text": ""}
{"id": "2446729", "revid": "33751", "url": "https://it.wikipedia.org/wiki?curid=2446729", "title": "FK Neftchi Farg'ona", "text": ""}
{"id": "2446730", "revid": "33751", "url": "https://it.wikipedia.org/wiki?curid=2446730", "title": "Neftchi Farg'ona", "text": ""}
{"id": "2446732", "revid": "363629", "url": "https://it.wikipedia.org/wiki?curid=2446732", "title": "Guardia corsa", "text": ""}
{"id": "2446733", "revid": "21880", "url": "https://it.wikipedia.org/wiki?curid=2446733", "title": "Riserva naturale guidata Gole del Salinello", "text": ""}
{"id": "2446736", "revid": "466539", "url": "https://it.wikipedia.org/wiki?curid=2446736", "title": "Edmondo Mortimer, V conte di March", "text": "Origine.\nEra il figlio del quarto conte di March Ruggero Mortimer (1374-1398) e della moglie, Eleonora Holland (1373-1405), figlia di Tommaso Holland, 1\u00ba conte di Kent.\nBiografia.\nAlla morte del padre, Edmondo, a circa sette anni d'et\u00e0, gli subentr\u00f2 nei titoli, ed inoltre il re, Riccardo II, non avendo ancora eredi legittimi, lo riconobbe come erede al trono d'Inghilterra. Quando Riccardo II, nel 1399, fu spodestato, Edmondo fu scavalcato dal cugino, Enrico di Lancaster, che reclam\u00f2 il trono, per discendenza, per diritto di conquista e per elezione. Questa usurpazione port\u00f2 in seguito, dopo circa cinquant'anni alla guerra delle due rose.\nEnrico IV, appena salito al trono, prese in consegna il piccolo Edmondo e suo fratello Ruggero, che furono custoditi e trattati con ogni riguardo dai Lancaster a Windsor. Nel 1403 lo zio del conte Edmondo, anch'egli di nome Edmondo Mortimer, si accord\u00f2 col cognato Henry Percy \"Hotspur\" e con il principe di Galles, Owain Glynd\u0175r, per detronizzare Enrico IV a favore di suo nipote, ma fallirono e Percy mor\u00ec in battaglia. Nel 1405, un gruppo di nobili ribelli a Enrico IV, con l'aiuto della cugina dei Mortimer, Costanza di York, riusc\u00ec a rapire i due fratelli Mortimer, per condurli nel Galles, nella contea di March, ma i due Mortimer furono ripresi a Cheltenham, prima di giungere in Galles. Edmondo e Ruggero furono trasferiti al castello di Berkhamsted, dove la custodia divenne pi\u00f9 severa.\nAlla morte di Enrico IV, nel 1413, il figlio e successore, Enrico V, fece liberare Edmondo, conte di March (nel 1409, suo fratello Ruggero era morto in prigione), restituendogli tutte le sue propriet\u00e0. Data la considerazione e la stima che godeva Enrico V, Edmondo non avanz\u00f2 alcuna pretesa al trono d'Inghilterra, anzi quando nel luglio 1415, fu messo a parte di una congiura guidata da suo cugino e cognato, il conte di Cambridge, Riccardo di Conisburgh, della casa di York, che si proponeva di porre Edmondo sul trono al posto di Enrico V, Edmondo, colto da un grave senso di colpa, corse a riferire il tutto al re, Enrico V, che perdon\u00f2 Edmondo ma mand\u00f2 al patibolo Riccardo di Conisburgh.\nNello stesso anno Edmondo segu\u00ec Enrico in Francia e prese parte alla battaglia di Azincourt. Negli anni successivi partecip\u00f2 attivamente alla conquista della Normandia e fu uno dei firmatari del Trattato di Troyes, del 1420, che stabiliva che Enrico V era l'erede del re di Francia, Carlo VI. Alla morte di Enrico V, Edmondo fu tra i membri del consiglio di reggenza del figlio e successore, Enrico VI, di circa un anno.\nNel 1423, nominato \"luogotenente dell'Irlanda\", dapprima la govern\u00f2 attraverso alcuni suoi inviati, poi, nel corso del 1424, la govern\u00f2 in prima persona ed in Irlanda mor\u00ec di peste all'inizio del 1425. Fu tumulato a Clare Priory, nel Suffolk. Non avendo avuto figli ed essendo morti tutti i suoi fratelli i suoi titoli e beni passarono all'erede di sua sorella Anna (l'unica dei fratelli ad avere avuto discendenza), al quattordicenne, Riccardo di York, che verso il 1450 avanz\u00f2 le sue pretese al trono inglese, che portarono alla guerra delle due rose.\nMatrimonio e figli.\nEdmondo Mortimer aveva sposato, nel 1415, Anna Stafford, figlia di Edmondo Stafford, 5\u00ba Conte di Stafford, da cui non ebbe figli. Di Edmondo non si conoscono nemmeno figli illegittimi."}
{"id": "2446742", "revid": "6923", "url": "https://it.wikipedia.org/wiki?curid=2446742", "title": "GATX", "text": "La GATX, sigla di General American Transportation Corporation, \u00e8 una societ\u00e0 con sede in Chicago, Illinois. Fondata nel 1898 e quotata al NYSE dal 1916, \u00e8 attiva nel settore ferroviario in particolare nel settore del leasing operativo in Nord America e in Europa; ha inoltre importanti investimenti in attrezzature industriali e marine, comprese le propriet\u00e0 della American Steamship Company, che opera sui Grandi Laghi nordamericani.\nIn Europa ha base in Austria tramite la controllata GATX Rail Europe di Perchtoldsdorf: da qui opera tramite altre societ\u00e0 in Polonia e Germania ed \u00e8 partner di Rolls-Royce &amp; Partners Finance Ltd. in Gran Bretagna ed AAE Ahaus Alst\u00e4tter Eisenbahn Cargo AG in Svizzera..\nIncidenti.\nIl 1\u00ba luglio 2009 Rete Ferroviaria Italiana sospese per un certo periodo i trasporti con carri di propriet\u00e0 della societ\u00e0 Gatx - proprietaria dei carri esplosi nell'incidente ferroviario di Viareggio sulla rete di propria competenza. Il 31 gennaio 2017, il tribunale di Lucca ha condannato i vertici della societ\u00e0 Gatx Austria per i reati di disastro ferroviario colposo, incendio colposo e omicidio plurimo colposo; il collegio ha altres\u00ec riconosciuto la responsabilit\u00e0 amministrativa della societ\u00e0 medesima ai sensi del decreto legislativo 8 giugno 2001, n. 231. La sentenza \u00e8 stata confermata in appello il 20 giugno 2019.\nLa societ\u00e0 \u00e8 stata nel tempo coinvolta anche in altri incidenti ferroviari nel mondo."}
{"id": "2446747", "revid": "1543377", "url": "https://it.wikipedia.org/wiki?curid=2446747", "title": "Gian Luigi Centemeri", "text": "Biografia.\nNato a Monza da una famiglia di musicisti, consegu\u00ec i diplomi di \"Organo e di Composizione\" \"organistica\", di \"Composizione\", di \"Pianoforte\" e di \"Canto didattico\" sotto la guida del padre, Giuseppe, e di vari maestri, come F.Delachi, A.Bossi, V.Ferroni, A.Galliera, M.Lattuada, C.Andreoli.\nSvolse un'intensa e lunga attivit\u00e0 didattica presso il P.I.M.E. ed il Santuario della Madonna delle Grazie di Monza, presso i Licei Musicali di Piacenza e di Pesaro, i Conservatori di Parma, Torino e Milano.\nAll'insegnamento affianc\u00f2 anche la direzione del \"Liceo musicale \u201cV.Appiani\u201d\" della citt\u00e0 natale.\nOltre all'attivit\u00e0 di insegnamento, si dedic\u00f2 al concertismo organistico, alla direzione musicale, alla critica, all'editoria e alla saggistica musicale.\nLa sua vasta produzione musicale spazia da opere teatrali, cantate con orchestra, opere sinfoniche, musica per organo, clavicembalo e pianoforte, musica da camera, musica polifonica sacra e profana.\nRiposa al Cimitero Urbano di Monza.\nPremi e riconoscimenti.\nNel 1983 riceve dalla citt\u00e0 di Monza il Giovannino d'oro."}
{"id": "2446748", "revid": "767487", "url": "https://it.wikipedia.org/wiki?curid=2446748", "title": "Luis Augusto Garc\u00eda", "text": "Carriera.\nClub.\nGioc\u00f2 per Independiente Santa Fe, Millonarios e Deportes Tolima: nel 1971 vinse il campionato di calcio colombiano: si ritir\u00f2 nel 1975.\nNazionale.\nGioc\u00f2 nel torneo Pre-Olimpico CONMEBOL del 1971 in vista di .\nAllenatore.\nNel 1977 inizi\u00f2 a lavorare con le giovanili del Millonarios, con il quale vinse il campionato riserve del 1980: nel 1985 debutt\u00f2 come allenatore di una squadra di prima divisione con il Deportes Quind\u00edo: dopo due campionati vinti consecutivamente, venne contattato dalla Federazione calcistica della Colombia per guidare la Nazionale durante la Copa Am\u00e9rica 1991. Successivamente allen\u00f2 il Deportes Quind\u00edo e l'Envigado, prima di passare alla guida dell'Independiente Medell\u00edn. In Costa Rica ha allenato il Deportivo Saprissa e in Per\u00f9 lo Sporting Cristal. Nel 2000 \u00e8 tornato ad allenare la Nazionale, con la quale partecip\u00f2 alla Gold Cup."}
{"id": "2446753", "revid": "1318658", "url": "https://it.wikipedia.org/wiki?curid=2446753", "title": "Prigione di Saint-Lazare", "text": "La prigione di Saint-Lazare era una struttura carceraria situata nel X \"arrondissement\" di Parigi.\nStoria.\nOriginariamente, la struttura era collocata sulla via tra Parigi e Saint-Denis sul limitare di una zona paludosa nei pressi della quale scorreva la Senna. Gli edifici furono ceduti il 7 gennaio del 1632 a Vincent de Paul della Congregazione della Missione. A partire da questo momento divenne un luogo di reclusione per soggetti indesiderati, oppure giovani scapestrati che vi venivano rinchiusi su richiesta delle loro famiglie.\nSaint-Lazare era situato nell'enclos Saint-Lazare, la pi\u00f9 grande di Parigi fino alla fine del XVIII secolo, delimitata a sud da rue de Paradis, a est da rue du Faubourg-Saint-Denis, a nord dal boulevard de la Chapelle e a ovest da rue du Faubourg-Poissonni\u00e8re.\nla trasformazione in prigione di stato si ebbe durante il regime del terrore, nel 1793. In seguito fu convertita in carcere femminile (1896), subendo nel corso del tempo modifiche sostanziali. Largamente demolita nel 1935, la struttura fu occupata nei suoi edifici rimanenti dall'Assistance Publique - H\u00f4pitaux de Paris, che vi \u00e8 rimasta sino ai giorni nostri. Le uniche componenti inalterate tuttora esistenti sono l'infermeria della prigione e la cappella (progettate da Louis-Pierre Baltard nel 1834)."}
{"id": "2446754", "revid": "390364", "url": "https://it.wikipedia.org/wiki?curid=2446754", "title": "Vincent de Paul", "text": ""}
{"id": "2446757", "revid": "1869172", "url": "https://it.wikipedia.org/wiki?curid=2446757", "title": "Nan (Thailandia)", "text": "Nan (in thailandese \u0e19\u0e48\u0e32\u0e19) \u00e8 una citt\u00e0 minore \"(thesaban mueang)\" della Thailandia. Il territorio comunale occupa una parte del Distretto di Mueang Nan, che \u00e8 capoluogo della Provincia di Nan, nel gruppo regionale della Thailandia del Nord. In citt\u00e0 hanno sede il governo provinciale e distrettuale. \u00c8 situata 688\u00a0km a nord di Bangkok.\nStoria.\nSecondo le leggende locali, durante il suo viaggio nel Sud-est asiatico, il Buddha transit\u00f2 nel territorio di Nan e vi lasci\u00f2 un capello, che fu custodito nel \"chedi\" Phra That Chae Haeng, costruito in suo onore.\nSecondo le \"Cronache di Nan\", la citt\u00e0 fu fondata nel 1366 da Pra K\u01ebng qualche anno dopo l'inaugurazione del Wat Phra That Chae Haeng, il tempio costruito dal sovrano della vicina Pua attorno all'omonimo \"chedi\", che fu inglobato nel territorio di Nan. Nel 1373, re Fa Ngum, fondatore del vicino Regno di Lan Xang, fu destituito e mandato in esilio a Nan, dove mor\u00ec qualche anno dopo. Un principe di Chaliang, che a quel tempo faceva parte del Regno di Sukhothai, invase la citt\u00e0 nel 1397 e si autoproclam\u00f2 re con il nome Chao Hung.\nNel 1448 il Regno di Nan divenne tributario del Regno Lanna, il cui re nomin\u00f2 i sovrani successivi di Nan assegnando il titolo \"chao\" o \"tao\". Dopo aver invaso Lan Xang e averne occupato la capitale Mueang Sua, nel 1478 truppe Dai Viet proseguirono verso Lanna e attaccarono Nan, dove furono sconfitte e subirono grandi perdite.\nCon l'invasione di Lanna da parte delle truppe di re Bayinnaung della dinastia di Toungoo, nel 1560 anche Nan divenne tributario dei birmani. La supremazia birmana fu contrastata attorno al 1600, quando il nobile Chao Cetabut Phumin divenne sovrano di Nan con l'aiuto laotiano e tent\u00f2 invano di impadronirsi di Chiang Mai, ma fu catturato e ucciso dai birmani nel 1603. Un nuovo attacco laotiano a Nan fu respinto nel 1613. I nobili di Chiang Mai si ribellarono ai birmani nel 1616 e scelsero come re Chao Si Song Mueang, il sovrano di Nan, che accett\u00f2 lasciando il trono al fratello. Regn\u00f2 nella capitale Lanna per 17 anni, fino a quando i birmani rioccuparono la citt\u00e0 e lo giustiziarono. Il fratello Chao Un Mueang fu costretto a lasciare Nan e la riprese, ma fugg\u00ec a Lan Xang quando i birmani se ne impadronirono definitivamente nel 1624. Molti degli abitanti furono uccisi o deportati.\nNel 1662 le truppe di re Narai di Ayutthaya invasero il nord e si impadronirono delle principali citt\u00e0, comprese Chiang Mai e Nan, ma si ritirarono due anni dopo quando la capitale Lanna si ribell\u00f2. La rivolta di Nan del 1674 fu repressa brutalmente dai birmani, la corte e la \"sangha\" fuggirono a Lan Xang, gli abitanti si rifugiarono sulle montagne e i birmani rasero al suolo la citt\u00e0, compresi i templi e le mura. \nI successivi attacchi laotiani e le ribellioni interne di Nan furono neutralizzate dai birmani, che mantennero il controllo del piccolo regno e nel 1767 posero fine al Regno di Ayutthaya dei siamesi. Questi si riorganizzarono attorno a Taksin, sovrano del nuovo Regno di Thonburi, che nel giro di pochi anni ricostitu\u00ec lo Stato siamese smembrato dai birmani e ne ampli\u00f2 i confini. In quel periodo i birmani furono coinvolti in diverse campagne molto dispendiose contro siamesi, cinesi, laotiani e per domare le rivolte in territorio Lanna, i cui abitanti vennero spogliati di ogni avere dai birmani. Il malcontento dei locali fu tale che appoggiarono le campagne di Taksin nel territorio di Lanna; Chiang Mai si arrese nel 1775 e quello stesso anno i siamesi nominarono il nuovo governatore di Nan.\nI birmani non intendevano perdere Lanna e negli anni successivi attaccarono le \"mueang\" perdute nella regione dalla loro roccaforte di Chiang Saen, non lontana da Nan; la stessa Nan e molte citt\u00e0 della regione furono abbandonate dagli abitanti. Il conflitto pi\u00f9 significativo fu la guerra dei nove eserciti, tante furono le armate birmane impiegate per cercare di distruggere Bangkok, la capitale del Siam rifondato dal 1782 nel nuovo Regno di Rattanakosin della dinastia Chakri. La guerra ebbe inizio nel 1785 e i birmani conquistarono temporaneamente il sud e il nord del Paese, compresa Nan, ma furono definitivamente sconfitti l'anno successivo e dovettero abbandonare anche Chiang Saen.\nIl Regno di Nan rimase per molti decenni tributario di Bangkok conservando la sovranit\u00e0. Alcuni dei suoi territori furono ceduti all'Indocina francese dopo che i colonizzatori europei sconfissero il Siam nella guerra franco-siamese del 1893. Alla morte dell'ultimo re di Nan, nel 1931, il regno fu annesso al Siam.\nLuoghi d'interesse.\nWat Phunim.\nHa preziosi porte intagliate, arte tipica del nord del Paese, e pittura parietali che descrivono la storia del piccolo Regno di Nan.\nWat Phra That Chae Haeng.\nIl tempio fu costruito nel XIV secolo, qualche anno prima della fondazione di Nan, ed \u00e8 il wat pi\u00f9 sacro della provincia. Sorge su una collina che domina la valle del Nan e la citt\u00e0. L\"'ubosot\" presenta caratteristiche tipiche dell'architettura dei tai l\u00fc della vicina Chiang Hung, come il tetto a tre piani e le porte finemente decorate. L'alto \"chedi\" dorato \u00e8 tipico dello stile Lanna."}
{"id": "2446758", "revid": "767487", "url": "https://it.wikipedia.org/wiki?curid=2446758", "title": "Written in the Stars", "text": "Written in the Stars \u00e8 un brano composto ed interpretato da Elton John, in duetto con LeAnn Rimes; il testo \u00e8 opera di Tim Rice.\nIl brano.\nSi tratta in sostanza di un pezzo di chiarissimo stampo pop (il titolo del testo di Tim Rice significa \"Scritto Nelle Stelle\").\nProviene dall'album del 1999 \"Elton John and Tim Rice's Aida\" ed \u00e8 un duetto tra Elton John e LeAnn Rimes (si trova infatti anche nell'album della Rimes \"I Need You\"). \u00c8 stata composta per il musical intitolato, per l'appunto, \"Aida\"; nello spettacolo (e nel CD \"Elton John and Tim Rice's Aida: the Original Broadway Cast Recording\"), il brano \u00e8 cantato da Aida (Heather Headley) e Radames (Adam Pascal), i due protagonisti, nel momento in cui lei cerca di obbligarlo a sposare Amneris.\n\"Written in the Stars\" \u00e8 stata pubblicata come singolo nel 1999, ed ebbe un buon successo, lanciando LeAnn Rimes sul mercato europeo. Raggiunse peraltro rispettivamente la #2 e la #1 nelle classifiche statunitense e canadese di musica Adult contemporary. Di \"Written in the Stars\" esiste anche una versione alternativa, pubblicata come B-side; in questa versione Elton e LeAnn si scambiano le strofe."}
{"id": "2446759", "revid": "838137", "url": "https://it.wikipedia.org/wiki?curid=2446759", "title": "Internazionali BNL d'Italia 2008 - Doppio maschile", "text": "Il doppio maschile degli Internazionali BNL d'Italia 2008 \u00e8 stato un torneo di tennis facente parte dell'ATP Tour.\nFabrice Santoro e Nenad Zimonji\u0107 erano i detentori del titolo, ma quest'anno non hanno partecipato insieme.\nSantoro ha fatto coppia con Richard Gasquet, ma ha perso in semifinale contro Zimonjic, che ha fatto coppia con Daniel Nestor, ma ha perso in finale.\nBob Bryan e Mike Bryan hanno vinto in finale 3\u20136, 6\u20134, 10\u20138, contro Daniel Nestor e Nenad Zimonji\u0107.\nTeste di serie.\nTutte le teste di serie hanno ricevuto un bye per il 2\u00ba turno."}
{"id": "2446763", "revid": "92723", "url": "https://it.wikipedia.org/wiki?curid=2446763", "title": "Ordinariato di Brasile", "text": ""}
{"id": "2446765", "revid": "118969348", "url": "https://it.wikipedia.org/wiki?curid=2446765", "title": "Acquedotto di Cantayo", "text": "L\u2019acquedotto di Cantalloc (o di Cantayo, nome ispanizzato) \u00e8 un'opera di ingegneria idraulica eccezionale e molto pi\u00f9 complessa delle linee di Nazca.\nEsso fa parte di un sistema di acquedotti dello stesso tipo (chiamati \"puquios\") costruiti dalla civilt\u00e0 preincaica dei Nazca circa 1500 anni fa.\nL'acquedotto assicurava l'approvvigionamento idrico alla citt\u00e0 di Nazca e ai campi circostanti, permettendo la coltivazione di cotone, fagioli, patate, ecc. in una regione altrimenti arida.\nFunzionamento.\nIl modello di trasporto idrico \u00e8 basato sul Qanat, originario dell'antica Persia e che fu in seguito utilizzato anche da varie culture sia sulla via della seta fino in Cina che nella penisola Iberica.\nLe acque vengono prelevate direttamente dalle falde acquifere presenti nelle zone montagnose circostanti la pianura di Nazca. Per ovviare al clima desertico, estremamente caldo e secco, l'acqua viene convogliata in una condotta sotterranea che, oltre ad evitare l'evaporazione del prezioso liquido, raccoglie le acque che filtrano dal terreno, aumentandone cos\u00ec l'efficienza.\nMetodo di costruzione.\nDapprima venivano scavati dei pozzi distanti 20-50 m l'uno dall'altro, fino a trovare la falda acquifera. Questi pozzi, detti anche \"ojos de agua\" (occhi d'acqua), servivano sia come punti di accesso all'acqua, che da ispezione per manutenzione dell'acquedotto. Essi venivano collegati tramite una serie di condotte.\nNei pressi della citt\u00e0 di Nazca la condotta dell'acquedotto di Cantalloc si trova a circa 4-5 metri di profondit\u00e0; \u00e8 possibile accedere alla condotta tramite i pozzi che sono costituiti da scivoli circolari e spiraleggianti che si inabissano nel terreno fino a raggiungere l'acqua.\nL'acquedotto \u00e8 tuttora funzionante e visitabile a pochi chilometri dalla citt\u00e0 di Nazca.\nDiatriba circa l'et\u00e0.\nCi sono versioni contrastanti circa l'esatto periodo di costruzione degli acquedotti.\nMolti archeologi dicono che siano stati costruiti da architetti della civilt\u00e0 Nazca attorno al 540 d.C. in risposta a due periodi di siccit\u00e0 prolungati in quei tempi.\nMancano comunque riferimenti storici dopo e prima della conquista spagnola. Il primo scritto storico riguardante la loro esistenza fu nel 1605 per opera di Reginaldo de Liz\u00e1rraga, per cui alcuni contestano che essi possano essere stati costruiti dagli spagnoli, bench\u00e9 non vi siano prove di testi spagnoli che ne testimonino la costruzione..\nRelazione con le linee di Nazca.\nUn'altra diatriba riguardante i Puquios, \u00e8 l'asserzione fatta da David Johnson il quale sostiene che le linee di Nazca descrivano mappe e puntatori alle falde acquifere sotterranee che alimentano il sistema dei Puquios..\nAltri puquios.\nCi sono circa una trentina di Puquios nella zona di Nazca, molti dei quali ancora oggi funzionanti\nI pi\u00f9 importanti sono: Oca\u00f1a, Matara, Uchulla, Tejeje, Bisambra, Aja, Curve, Ll\u00edcuas, Soisonguito, Copara e la Achirana.\nI Puquios non sono mai stati completamente mappati."}
{"id": "2446766", "revid": "21880", "url": "https://it.wikipedia.org/wiki?curid=2446766", "title": "Parco Nazionale del Burren", "text": ""}
{"id": "2446773", "revid": "115233", "url": "https://it.wikipedia.org/wiki?curid=2446773", "title": "Alluvione nel Polesine", "text": ""}
{"id": "2446775", "revid": "729019", "url": "https://it.wikipedia.org/wiki?curid=2446775", "title": "Muscolo retto femorale", "text": "Nell'anatomia umana il muscolo retto femorale \u00e8 un muscolo che fa parte dei muscoli anteriori della coscia, ed \u00e8 uno dei 4 muscoli del quadricipite femorale, essendo il pi\u00f9 voluminoso. Origina dalla S.I.A.I. (spina iliaca anteriore inferiore), si inserisce nella rugosit\u00e0 tibiale (con gli altri tre fasci).\nAnatomia.\nSi trova fra il muscolo vasto laterale ed il muscolo sartorio.\nGli altri muscoli che compongono il muscolo quadricipite femorale sono:\nInnervazione.\nI neuroni per la contrazione volontaria della coscia hanno origine vicino alla sommit\u00e0 del lato mediale del giro precentrale (l'area motoria primaria del cervello). Questi neuroni inviano un segnale nervoso che viene trasportato dal tratto corticospinale lungo il tronco encefalico e il midollo spinale. Il segnale inizia con i motoneuroni superiori che trasportano il segnale dal giro precentrale verso il basso attraverso la capsula interna, attraverso il peduncolo cerebrale e nel midollo. Nella piramide midollare, il tratto corticospinale decussa e diventa il tratto corticospinale laterale.\nIl segnale nervoso continuer\u00e0 lungo il tratto corticospinale laterale fino a raggiungere il nervo spinale L4. A questo punto, il segnale nervoso sinapse dai motoneuroni superiori ai motoneuroni inferiori. Il segnale viagger\u00e0 attraverso la radice anteriore di L4 e nei rami anteriori del nervo L4, lasciando il midollo spinale attraverso il plesso lombare. La divisione posteriore della radice L4 \u00e8 il nervo femorale. Il nervo femorale innerva il quadricipite femorale. Quando il retto femorale riceve il segnale, si contrae estendendo il ginocchio e flettendo la coscia sull'anca.\nFunzioni.\nGrazie alla sua azione flette la coscia sull'anca ed estende la gamba sulla coscia, \u00e8 quindi di importanza essenziale per la deambulazione e per il mantenimento della stazione eretta. \u00c8 un muscolo estensore.\nIl retto femorale, il sartorio e il muscolo ileopsoas sono i flessori della coscia all'anca. Il retto femorale \u00e8 un flessore dell'anca pi\u00f9 debole quando il ginocchio \u00e8 esteso perch\u00e9 \u00e8 gi\u00e0 accorciato e quindi soffre di insufficienza attiva; l'azione recluter\u00e0 pi\u00f9 iliaco, psoas major, tensor fasciae latae e i restanti flessori dell'anca rispetto al retto femorale.\nAllo stesso modo, il retto femorale non \u00e8 dominante nell'estensione del ginocchio quando l'anca \u00e8 flessa poich\u00e9 \u00e8 gi\u00e0 accorciata e quindi soffre di insufficienza attiva. In sostanza: l'azione di estendere il ginocchio da una posizione seduta \u00e8 principalmente guidata dal vasto laterale, vasto mediale e vasto intermedio, e meno dal retto femorale.\nNell'altro estremo, la capacit\u00e0 del muscolo di flettere l'anca ed estendere il ginocchio pu\u00f2 essere compromessa in una posizione di estensione dell'anca e flessione del ginocchio, a causa dell'insufficienza passiva.\nIl retto femorale \u00e8 un antagonista diretto dei muscoli posteriori della coscia, dell'anca e del ginocchio."}
{"id": "2446776", "revid": "111336561", "url": "https://it.wikipedia.org/wiki?curid=2446776", "title": "Locomotiva FCL 260", "text": "Le locomotive a vapore gruppo 260 erano un gruppo di 3 locotender a tre assi, alimentate a carbone, che la Mediterranea Calabro-Lucane acquisirono usate dalla compagnia ferroviaria svizzera BOB (Berner-Oberland-Bahnen) per il servizio sulle proprie linee a scartamento ridotto.\nStoria.\nLe locomotive furono costruite in quattro esemplari (serie HG 3/3 7\u00f710) tra il 1906 e il 1910 dalla SLM per la compagnia svizzera BOB; con l'elettrificazione delle linee sociali le motrici furono accantonate, e vendute in Italia: nel 1915 la Societ\u00e0 Veneta acquist\u00f2 la locomotiva numero 9, che dopo alcune modifiche (cambio di scartamento - da metrico a 950 mm - di ruota dentata e di organi di aggancio e repulsione) fu posta in servizio sulla ferrovia Rocchette-Asiago, mentre nel novembre dell'anno successivo la Mediterranea Calabro-Lucane acquist\u00f2 le altre tre unit\u00e0 del gruppo, utilizzate a partire dal 1917 sulla Spezzano-Lagonegro che presentava tratte a cremagliera. Vennero assegnate al deposito locomotive di Castrovillari svolgendo un servizio con prestazioni modeste sulle rampe a cremagliera fino alla fine degli anni Trenta quando vennero sostituite dalle pi\u00f9 potenti locomotive del gruppo 500, con utilizzi sporadici anche dopo la Seconda guerra mondiale. Radiate nel 1950, furono demolite all'inizio degli anni sessanta; poco prima (1959) anche la locomotiva della SV (rinumerata 110) aveva subito la stessa sorte. \nCaratteristiche.\nLe locomotive erano a 3 assi accoppiati e del tipo locotender; si trattava della seconda serie di locomotive HG3/3 prodotte dalla svizzera Schweizerische Lokomotiv- und Maschinenfabrik: la loro caratteristica pi\u00f9 appariscente era quella di avere le ruote interne al carro e il moto veniva trasmesso ad esse tramite una manovella esterna alla quale faceva capo la biella di accoppiamento. Erano inoltre munite di ruota dentata per la trazione a cremagliera con dentatura tipo \"Strub\". La loro forma ricordava quella delle 980 FS con il caratteristico camino a capitello segno evidente della loro origine comune: erano infatti macchine costruite dalla fabbrica svizzera SLM di Winterthur. Come le \"sorelle maggiori\" erano munite di freno a repressione per il mantenimento della bassa velocit\u00e0 nelle tratte in discesa a cremagliera."}
{"id": "2446780", "revid": "357738", "url": "https://it.wikipedia.org/wiki?curid=2446780", "title": "Pneumologo", "text": ""}
{"id": "2446781", "revid": "107428841", "url": "https://it.wikipedia.org/wiki?curid=2446781", "title": "Jaromil Jire\u0161", "text": "Ha esordito nel lungometraggio nel 1963 con \"Il grido\" (\"K\u0159ik\"), presentato in concorso al Festival di Cannes 1964. Tra i suoi film pi\u00f9 noti, \"Lo scherzo\" (\"\u017dert\") (1969), tratto dall'omonimo romanzo di Milan Kundera."}
{"id": "2446786", "revid": "729019", "url": "https://it.wikipedia.org/wiki?curid=2446786", "title": "Muscolo vasto laterale", "text": "Nell'anatomia umana il muscolo vasto laterale \u00e8 un muscolo che fa parte dei muscoli anteriori della coscia, ed \u00e8 uno dei 4 muscoli del quadricipite femorale.\nAnatomia.\nSi trova fra il muscolo retto femorale e il tratto ileo-tibiale, sotto il muscolo tensore della fascia lata ed \u00e8 innervato grazie al nervo femorale.\nOrigina dalla linea aspra laterale del femore e ha inserzione nella tuberosit\u00e0 tibiale anteriore.\nGli altri muscoli che compongono il muscolo quadricipite femorale sono:\nFunzioni.\nGrazie alla sua azione riesce ad estendere la gamba."}
{"id": "2446787", "revid": "339392", "url": "https://it.wikipedia.org/wiki?curid=2446787", "title": "Re di Italia", "text": ""}
{"id": "2446789", "revid": "204012", "url": "https://it.wikipedia.org/wiki?curid=2446789", "title": "Vasto laterale", "text": ""}
{"id": "2446790", "revid": "228587", "url": "https://it.wikipedia.org/wiki?curid=2446790", "title": "Albi di Dampyr (2003)", "text": "Albi pubblicati del fumetto Dampyr nel 2003.\nLa caverna dei troll.\nAd Egillsandur, la bambina di J\u00f3n, Freya, viene rapita da Gryla, ultima \"landvaettir\" d'Islanda; mentre J\u00f3n si affida ai seguaci del culto neopagano di Asatru, capeggiati da Colin Dunson, alla ricerca della figlia e della moglie scomparsa, Harlan e Kurjak devono capire chi abbia recuperato l'ascia maledetta di Axlar Bjorn e cerchi il potere sulla vita e sulla morte; i miti islandesi raccontano che le loro passate identit\u00e0 di eroi leggendari, Egil-una-mano e Asmund Ottarson, si siano recati nelle caverne dello Sn\u00e6fellsnes per liberare due bellissime principesse, prigioniere del popolo dei troll.\nI cacciatori di fantasmi.\nUn gruppo di parapsicologi dell'Universit\u00e0 di York si reca ad Haversham Priory per compiere delle indagini sulla presenza di spettri e altri fenomeni paranormali; non mancheranno i primi incidenti: improvvise tempeste scoppiate dentro il maniero, oscure presenze che infestano vari punti della casa e una muta di cani fantasma nel parco. Grazie all'amicizia di Hans Milius con uno dei \"ghost hunters\", Harlan pu\u00f2 unirsi al gruppo per indagare, ma molti misteri dovranno essere risolti: chi era in realt\u00e0 il crudele padrone del maniero, Hugh Haversham? A cosa sono dovute le misteriose apparizioni? Quando la maledizione di Haversham Priory colpir\u00e0 uno dei componenti della squadra, Harlan e i \"ghost hunters\" dovranno utilizzare le proprie energie interiori per far fronte alle apparizioni malvagie che infestano il castello.\nGli ammazzavampiri.\nNon sempre Harlan d\u00e0 la caccia ai non-morti: quando un gruppo di sedicenti ammazzavampiri, gli \"Hunters\", compiono un massacro ai danni di un gruppo di giovani eccentrici che amano bere sangue e vestirsi da vampiri, Tesla e il Dampyr si recano nel Massachusetts sulle loro tracce. In quel momento gli Hunters si trovano a caccia di non-morti in una casa stregata, ma anche un Maestro della Notte li sta cercando, deciso ad impartire loro la pi\u00f9 dura delle lezioni.\nIl fiume dell'orrore.\nAll'inseguimento di Lammer, un \"Hunter\" sfuggito al massacro dei suoi compagni, Harlan e Tesla fanno il loro incontro con la sinistra famiglia Pickering e gli altri orrori della Waste Valley. La loro caccia coinvolger\u00e0 per\u00f2 un ignaro gruppo di escursionisti, che aveva deciso di discendere in canoa la Waste Valley prima che questa venga inondata dall'acqua per la costruzione di una diga. Il racconto \u00e8 un omaggio al romanzo Dove porta il fiume di James Dickey, da cui \u00e8 stato tratto il film Un tranquillo week-end di paura, e alle atmosfere create da Howard Phillips Lovecraft, che proprio in Massachusetts ha ambientato gran parte dei suoi racconti.\nLa signora della villa bianca.\nVilla Valkea, in Karelia, \u00e8 teatro di inquietanti fenomeni causati da Ajna, una donna che si era tolta la vita durante l'invasione sovietica della Finlandia, gettandosi nel laghetto antistante la villa per sfuggire ai soldati russi. Lo spirito inquieto si impossesser\u00e0 pertanto della pronipote e tenter\u00e0 di sedurre il giovane pittore Eevan, in visita alla villa. Solo l'intervento di Harlan, giunto sul posto per indagare sul caso di vampirismo psichico, risolver\u00e0 la situazione dando finalmente la pace ad Ajna.\nL'ultima notte.\nGiunti a Istanbul sulle tracce di un malvivente che si fa chiamare \"Il Vampiro\", Harlan, Kurjak e Tesla si trovano a dover fronteggiare uno spietato killer che a causa di una maledizione \u00e8, suo malgrado, protetto e reso immortale dalla strega di Vukrovec. Yaceck, questo il nome del solitario assassino, sfrutter\u00e0 a suo vantaggio le capacit\u00e0 del dampyr per mettere fine alla sua maledizione nel drammatico scontro finale al Rumeli Hisari.\nVathek!\nLe guerre sono il territorio di caccia prediletto dai maestri della notte, cos\u00ec Harlan e soci si recano in Angola per dare man forte agli amici del Medical Team, impegnati a prestare soccorso alle vittime della guerra civile. Lo scopo della missione \u00e8 impedire che Vathek vanifichi gli effetti dei trattati di pace tra governo centrale e ribelli ed eliminare una volta per tutte l'arcivampiro; tuttavia Vathek tender\u00e0 un agguato ad Harlan e Kurjak, creando un'illusione che sposta il combattimento su un terreno pi\u00f9 favorevole al maestro e mette in seria difficolt\u00e0 i nostri eroi, che alla fine riusciranno a prevalere, lasciandosi tuttavia sfuggire Vathek.\nTra i vari personaggi che compaiono nella vicenda, quello del \"galo negro\" \u00e8 ispirato a Jonas Malheiro Savimbi, leader guerrigliero angolano.\nCasa di bambole.\nAl centro dell'intera vicenda c'\u00e8 una casa di bambole stregata, in cui avvengono strani fenomeni, che rapisce le persone e le trasporta in un'altra dimensione. Harlan, in compagnia del professor Hans Milius e della sua assistente Sophie Mutter, si reca ad Arnstadt, in Turingia, per indagare e scopre cos\u00ec che la casa di bambole non \u00e8 una riproduzione ma la reale casa di propriet\u00e0 della famiglia Merwick, una famiglia statunitense dedita alla magia nera, ridotta alle dimensioni di un modellino per effetto degli oscuri rituali dei Merwick. Sophie e Harlan vengono a loro volta rapiti dalla casa e l'unico modo per salvarsi sar\u00e0 quello di sconfiggere la famiglia Merwick e distruggere col fuoco l'oggetto maledetto.\nL'uomo di Belfast.\nTrasferta irlandese per Harlan e Kurjak, che si recano a Belfast a indagare su un duplice omicidio ai danni di due ragazze cattoliche, le cui modalit\u00e0 riprendono quelle di uno squadrone della morte che agiva nell'Irlanda del Nord negli anni settanta. Mentre i fatti di sangue si susseguono, i protagonisti scoprono che dietro tutto agisce il non-morto Lester Caraher il quale, perso il suo branco, si mette in contatto con il suo Maestro con lo scopo di attirare il dampyr in trappola, grazie al risveglio di un nuovo branco di non morti dormienti. Lo sforzo si riveler\u00e0 vano e Caraher andr\u00e0 incontro al suo destino finale.\nLa leggenda di Amber.\nGli abitanti di uno sperduto villaggio minerario del Galles hanno stretto un patto con la vampira Amber Tremayne, perch\u00e9 li protegga dai Tylwyth Teg, il popolo fatato delle leggende celtiche. Harlan e Tesla si recano invece in Galles alla ricerca di notizie sulla scrittrice scomparsa Dolly McLaine, per far luce sulla sua relazione con i Maestri della notte. Giunti nel villaggio di Llandegant si incontrano/scontrano con Amber che, dopo averli salvati dalle creature dell'Annwn, inizia a narrare loro la storia di Magno Massimo e del ruolo avuto durante l'invasione sassone delle isole britanniche.\nIl sigillo nero.\nMentre Amber prosegue il suo racconto sulle vicende di Aurelio Ambrosio, che risulter\u00e0 essere suo figlio, di Vortigern, dello scontro tra Britanni e Sassoni e di come ha sconfitto una prima volta Black Annis, figlia di Magno Massimo votatasi alla magia nera, a Londra Matthew Shady viene attaccato dalle creature dell'Annwn. Cos\u00ec, mentre Black Annis decide che \u00e8 arrivato il momento di pareggiare i conti con Amber attaccando il villaggio di Llandegant, la vampira con Harlan e Matthew, guidati da un goblin scendono nell'Annwn per sfidare la strega nel suo territorio, avendo alla fine ragione su di lei e sulle sue creature.\nIl vampiro di Highgate.\nNella Londra degli anni settanta il cimitero di Highgate \u00e8 infestato da un vampiro e per affrontarlo scende in campo il fantomatico cacciatore di vampiri Dean Barrymore; Harlan, all'epoca residente proprio a Londra e ancora ignaro dei suoi poteri di dampyr, viene \"contattato\" da un Maestro della notte. Tornando al presente, Harlan e compagni si mettono in contatto con Barrymore per risolvere il mistero del vampiro di Highgate e di un Maestro della notte che si diverte a farsi passare per il conte Dracula; nella caccia verr\u00e0 coinvolto anche il rivale di Barrymore, un altro cacciatore di vampiri di nome Jack Tarrant. Introdottisi nella rete fognaria di Londra, i protagonisti riemergono nella Londra di fine '800, in realt\u00e0 un'emanazione del Maestro, che si scopre essere Lord Marsden; sconfitto il branco e distrutti i resti organici del Maestro che tenevano in piedi l'illusione, i nostri si risvegliano infine nella Londra contemporanea."}
{"id": "2446792", "revid": "287204", "url": "https://it.wikipedia.org/wiki?curid=2446792", "title": "Proclamazione della Repubblica Italiana", "text": ""}
{"id": "2446793", "revid": "123678272", "url": "https://it.wikipedia.org/wiki?curid=2446793", "title": "Journal de Paris", "text": "Il Journal de Paris (noto anche come \"Poste de Paris\" o \"Poste du soir\") \u00e8 stato il primo quotidiano stampato in Francia. Fondato da Antoine-Alexis Cadet de Vaux, Corrancez e Dussieux, traeva ispirazione dal London Evening Post. Le sue pubblicazioni, iniziate nel 1777, si protrassero fino al 1840. Stampato dal tipografo Quillau, aveva un formato in-4\u00b0 (formato utilizzato anche per i libri dell'epoca).\nIl giornale si occupava di notizie culturali (letterarie e teatrali) e di cronaca (con particolare risalto agli avvenimenti e ai personaggi parigini). Forniva anche notizie meteorologiche, i risultati della lotteria e altri contenuti \"di contorno\". Degna di menzione una rubrica dedicata alle malattie e all'igiene.\nIl quotidiano ottiene grazie alla sua forte innovativit\u00e0 un notevole riscontro di pubblico: nel 1790 raggiunge una tiratura di 12000 copie.\nCon l'avvento della rivoluzione gli articoli di taglio politico occupano una posizione di primo piano nel giornale. Il giornale pubblicava delle accurate relazioni delle principali assemblee politiche; i montagnardi tuttavia, ritenendo pericolosa la diffusione di queste informazioni distrussero la tipografia del giornale il 10 agosto del 1792. Il quotidiano pot\u00e9 ritornare a pubblicare solo nel mese di dicembre di quell'anno.\nIl Journal assorb\u00ec nel 1811 il \"Courrier de l'Europe\". In seguito divenne l'organo di stampa ufficiale di re Carlo X."}
{"id": "2446798", "revid": "729019", "url": "https://it.wikipedia.org/wiki?curid=2446798", "title": "Muscolo vasto intermedio", "text": "Nell'anatomia umana il muscolo vasto intermedio \u00e8 un muscolo che fa parte dei muscoli anteriori della coscia ed \u00e8 uno dei 4 muscoli del quadricipite femorale.\nAnatomia.\nOrigina dal labbro laterale della linea aspra e dai due terzi prossimali della superficie antero laterale del femore per poi inserirsi inferiormente alla rotula attraverso il tendine del quadricipite (dalla rotula poi proseguir\u00e0 il tendine rotuleo che si inserir\u00e0 alla tuberosit\u00e0 tibiale).\nSi trova fra il muscolo vasto laterale ed il muscolo vasto mediale, \u00e8 innervato grazie al nervo femorale.\nGli altri muscoli che compongono il muscolo quadricipite femorale sono:\nFunzioni.\nGrazie alla sua azione si riesce a stendere la gamba."}
{"id": "2446800", "revid": "204012", "url": "https://it.wikipedia.org/wiki?curid=2446800", "title": "Vasto intermedio", "text": ""}
{"id": "2446801", "revid": "339392", "url": "https://it.wikipedia.org/wiki?curid=2446801", "title": "Eparchia di S\u00e3o Jo\u00e3o Batista em Curitiba", "text": ""}
{"id": "2446802", "revid": "1543377", "url": "https://it.wikipedia.org/wiki?curid=2446802", "title": "Biblioteca civica Bertoliana", "text": "La Biblioteca civica Bertoliana \u00e8 un'istituzione pubblica culturale del comune di Vicenza. Inaugurata agli inizi del XVIII secolo, \u00e8 la pi\u00f9 antica e importante biblioteca della citt\u00e0 (la terza della Regione del Veneto per importanza dopo la Biblioteca nazionale Marciana di Venezia e la biblioteca universitaria di Padova), presente in tutto il territorio comunale attraverso il \"Sistema Bibliotecario Urbano,\" che conta sette sedi decentrate oltre a quella principale.\nLa sede principale \u00e8 presso Palazzo San Giacomo in contr\u00e0 Riale 5.\nStoria.\nLa storia della biblioteca di Vicenza ebbe inizio nel 1696 quando Giovanni Maria Bertolo, nobile vicentino, decise di donare alla citt\u00e0 la sua biblioteca, di circa 9.000 volumi, perch\u00e9 diventasse di utilizzo pubblico e purch\u00e9 fosse conservata in un \"vaso di tanto splendore\". Si decise quindi di collocare la biblioteca privata del Bertolo nel Palazzo del Monte di Piet\u00e0, progetto ultimato nel 1706. Nel 1708, dopo l'ampliamento del Palazzo a opera di Francesco Muttoni, la biblioteca venne aperta ufficialmente ai vicentini e intitolata \"Bertoliana\" in onore del suo fondatore, morto prima della conclusione dei lavori. L'inventario della donazione del Bertolo elenca 8.701 opere, di cui 1.614 di argomento giuridico.\nNel corso degli anni si susseguirono donazioni e acquisti di altri libri, ma fu alla morte dell'economista, statista e senatore Fedele Lampertico (che don\u00f2 alla biblioteca il suo patrimonio di circa 20.000 tra volumi e opuscoli) che nacque la necessit\u00e0 di trovare maggiore spazio per la struttura. La scelta ricadde sullo stabile del convento di San Giacomo, in contra' Riale, liberato dai padri Somaschi. Nel 1908 iniziarono i lavori di ristrutturazione progettati dall'ing. Dondi Dall'Orologio, dell'Ufficio tecnico comunale. Il 23 gennaio 1910 si tenne l'inaugurazione della nuova sede in cui tuttora opera la Bertoliana, capace di ospitare 240.000 volumi, 100.000 opuscoli e 20.000 buste d'archivio. Alla cerimonia d'inaugurazione partecip\u00f2 direttamente anche lo scrittore Antonio Fogazzaro.\nNegli anni successivi, e in quelli pi\u00f9 duri della prima guerra mondiale, non mancarono donazioni importanti per l'accrescimento del patrimonio bibliotecario. A pi\u00f9 riprese, dal 1924 al 1933, l'ambasciatore Lelio Bonin Longare don\u00f2 l'archivio e la libreria della famiglia Nievo, ricca di manoscritti, incunaboli, cinquecentine.\nCon la seconda guerra mondiale la direzione si vide costretta a spostare le opere di pregio, che furono nascoste tra Villa Camerini di Montruglio a Mossano e l'Abbazia di Praglia a Teolo; la collocazione tuttavia era a rischio di razzia dopo l'armistizio e quindi il materiale pi\u00f9 prezioso fu trasferito e murato nei sotterranei del Santuario di Monte Berico in citt\u00e0 e in parte a Venezia. L'ultimo rischioso trasferimento avvenne il 12 aprile 1945. Un mese dopo, a liberazione avvenuta, inizi\u00f2 l'incombenza opposta di far rientrare il patrimonio nella sede dell'ex Convento di San Giacomo.\nNel dopoguerra si procedette ad una radicale ristrutturazione della Biblioteca sotto il profilo istituzionale e nella disposizione logistica. Per ricavare nuovi spazi destinati ai magazzini librari e al pubblico, in tre successive fasi di lavoro, tra il 1950 e il 1959, fu spostato lo scalone d'ingresso e si procedette allo sventramento delle strutture nelle ali ovest ed est dell'ex convento. Inizi\u00f2 poi il progetto di decentramento, che si concretizz\u00f2 nel 1965 con l'apertura della prima biblioteca succursale nel Villaggio del Sole, a cui seguirono man mano le altre sei.\nPatrimonio.\nIl patrimonio della sede centrale della biblioteca consiste in circa 450.000 volumi (200.000 dei quali antichi), pubblicati tra il 1501 e il 1830, 750 testate (173 periodici e 145 testate insieme a Gazzette Ufficiali e BUR) e 3.550 manoscritti.\nAlla gestione della Biblioteca \u00e8 stato affidato, nel 1881, anche l'Archivio Storico del comune di Vicenza, il cui complesso di documenti si suddivide in due parti: il cosiddetto \"Archivio di Torre\" (cos\u00ec identificato per l'antica collocazione nella Torre del Tormento, in piazza delle Erbe), che comprende la parte pi\u00f9 antica della documentazione, e l'Archivio Storico, che conserva il materiale ottocentesco fino al 1893. Sono presenti inoltre archivi di famiglia, degli antichi ospedali di Vicenza, di enti e istituzioni, professionali, di persona, di politici vicentini e di scrittori vicentini del Novecento.\nPossiede inoltre una sezione cartografica (sia a stampa che manoscritta), una fotografica, una musicale, una di microfilm ed un'emeroteca.\nArchivi di famiglia.\nPresso la Bertoliana sono conservati 39 archivi di famiglie nobili vicentine, che hanno iniziato a convergere presso la biblioteca vicentina a partire dalla seconda met\u00e0 dell'Ottocento. Tale documentazione ricopre un arco cronologico che va dal XII al XX secolo. Il primo archivio pervenuto \u00e8 quello appartenente alla famiglia Bruto Revese, donato dal sacerdote Gaetano Bruto Revese di Brendola nel 1878.\nGli archivi di famiglia della biblioteca vicentina sono pervenuti all'istituzione per donazione, per disposizione testamentaria o affidati in deposito, principalmente durante la Seconda Guerra Mondiale. La maniera con cui alcuni di essi sono pervenuti alla Bertoliana sono sintetizzati nel libro curato dalla biblioteca stessa nel 2000: \"Donazioni 1872-2000\". L'acquisizione pi\u00f9 recente risale al 2007, con il deposito dell'archivio della famiglia Scola Camerini.\nFototeca.\nNella Biblioteca Civica di Vicenza sono conservati circa 100.000 immagini, appartenenti a 14 fondi fotografici e reperibili su supporti di carta, vetro e poliestere. Le fotografie conservate presso la fototeca vicentina sono state realizzate tra la met\u00e0 dell'Ottocento e gli anni settanta del Novecento e documentano la storia economica, sociale e artistica della citt\u00e0 e del territorio.\nEmeroteca.\nPresso la Bertoliana \u00e8 attivo il servizio di emeroteca, disponibile in Contr\u00e0 Reale 13 al piano terra di Palazzo Costantini. \u00c8 possibile consultare direttamente 107 testate, tra cui 25 quotidiani, di cui 8 in lingua straniera.\nCataloghi.\nCataloghi on-line.\nA partire dal 1990 la biblioteca ha abbandonato le schedine cartacee in favore della catalogazione on-line, che rendono la consultazione dei cataloghi pi\u00f9 immediata.\nCatalogo dei libri antichi.\nAll'interno del catalogo della Bertoliana \u00e8 possibile consultare il catalogo on-line dei libri antichi, consistente in cinquecentine, seicentine e parte delle settecentine, oltre che il fondo locale antico. Gli altri libri antichi sono consultabili solo in parte. Recentemente \u00e8 stata avviata anche la catalogazione di documenti grafici, quali manifesti politici e fondi fotografici. Quelli presenti nel catalogo on-line sono solo una piccola parte del materiale presente alla Bertoliana.\nCatalogo dei manoscritti.\nNel 2003 ha preso avvio il progetto di catalogazione dei manoscritti all'interno del software regionale Nuova Biblioteca Manoscritta (NBM), strumento informatico principale di conoscenza e accesso al patrimonio manoscritto veneto. Risultano catalogati 1.299 manoscritti, anche se i numeri sono in continuo aggiornamento. \u00c8 possibile inoltre consultare i relativi cataloghi cartacei per autori o, in caso di opere anonime, per titoli.\nCatalogo degli archivi.\nNel 2007 \u00e8 iniziato un progetto di inventariazione informatizzata degli archivi realizzato tramite un software unico, chiamato \"Arianna\". Il software \u00e8 arrivato alla versione 3.2 e sono stati inseriti 35 archivi di famiglia, oltre a 6 archivi di ospedali, 3 di enti storici vicentini e 2 archivi di persona e dati di archivi politici. L'inventariazione fatta \u00e8 sommaria, ma permette una navigazione precisa e proficua all'interno del fondo.\nCataloghi cartacei.\nPresso la Bertoliana sono disponibili, oltre ai cataloghi on-line, anche quelli cartacei. In essi sono registrati tutti i documenti acquisiti dalla Bertoliana dalla sua fondazione, avvenuta dal 1708 al 1929. Parte di questi documenti sono stati digitalizzati. Al 2015 sono in fase di catalogazione le edizioni del XVIII e del XIX secolo, grazie ai progetti di Servizio Civile e ai contributi della Fondazione Cariverona. Esiste una sezione separata del catalogo per le opere di scrittori vicentini. Sono presenti all'incirca 200.000 titoli.\nBibliotecari storici.\nGiovanni Agostino Cerato (\u2020 1711) fu il primo bibliotecario, proposto dallo stesso Bertolo. L'inventario redatto da quest'ultimo (per materia) a partire dalla sua nomina, avvenuta l'8 dicembre 1707, \u00e8 stato il primo strumento in uso e ad uso della Bertoliana, ma solo per quanto riguarda l'accesso alla lettura delle opere. Il prestito, difatti, era severamente vietato;\nGiovanni Antonio Casotto (\u2020 1735), bibliotecario dal 1711 al 1722, appartenne al terz'ordine francescano. Definito uomo \"dottissimo\", nel 1709 si offr\u00ec volontario per la compilazione del catalogo in ordine alfabetico dei 9.000 volumi lasciati in eredit\u00e0 dal Bertolo stesso, oltre che ad un indice per materia l'anno seguente. Grazie a questo lavoro venne nominato bibliotecario nel 1711, con la provvigione di 150 ducati annui. A causa dell'et\u00e0 avanzata e della salute cagionevole, ricopr\u00ec tale ruolo solo per un decennio, giacch\u00e9 richiese espressamente di potersi ritirare a vita pi\u00f9 tranquilla;\nMichelangelo Zorzi (1671-1744), bibliotecario dal 1722 al 1744. Studi\u00f2 retorica e filosofia al Collegio dei Nobili di Padova, diretto dai padri Somaschi. Ottenne una laurea in legge nel 1689 ed esercit\u00f2 per qualche anno l'avvocatura a Venezia. Dopo qualche anno si ritir\u00f2 a Vicenza e si dedic\u00f2 allo studio della letteratura. Intrattenne corrispondenze con personaggi illustri, tra cui Scipione Maffei. Venne eletto bibliotecario in seguito alla vacanza del seggio lasciato dal Casotto, tornando a dedicarsi allo studio della letteratura. Riprese a scrivere la storia degli scrittori vicentini, che compil\u00f2 in due volumi dal titolo \"Vicenza illustre per lettere,\" e pubblic\u00f2 scritti sulle vite di Galeazzo Gualdo Priorato e Giambattista Liviera. Come bibliotecario cur\u00f2 il decoro della biblioteca a lui affidata con grande passione;\nParmenione Trissino (\u2020 1782), bibliotecario dal 1744 al 1779. Si attiv\u00f2 subito nell'individuazione dei doppioni e del loro smaltimento; cos\u00ec facendo la biblioteca pot\u00e9 acquistare nuovi libri;\nGiulio Tortosa (\u2020 1791), bibliotecario dal 1780 al 1791. Coltiv\u00f2 con predilezione le lettere e le belle arti. Scrisse \"Elogi della musica\" (Vicenza, 1757), una cantata per l'accademia armonica di Vicenza, dei \"versi\" per le nozze del Conte Nicola Ferdinando Sesso con la Contessa Chiara Schio, e due iscrizioni latine;\nPietro Dalla Tavola, bibliotecario dal 1791 al 1794. Venne eletto a seguito della morte di Tortosa, ma a causa del cattivo stato in cui versava il patrimonio librario della Bertoliana, il suo servizio venne sospeso, cos\u00ec come l'utilizzo della biblioteca stessa, affinch\u00e9 i documenti potessero essere rimessi in sesto. La responsabilit\u00e0 di adempiere a tale compito fu affidato a padre Domenico Franceschini. Quando, nel 1794, si riun\u00ec il Consiglio per confermare la posizione di Della Tavola, quest'ultimo non ottenne i voti necessari, e fu quindi dimesso dall'ufficio di bibliotecario;\nPadre Domenico Franceschini (\u2020 1803), bibliotecario dal 1800 al 1803. Chierico regolare somasco, bibliografo, venne incaricato di redigere delle norme per il riordino della Bertoliana nel momento in cui venne eletto bibliotecario Dalla Tavola. Tali norme erano contenute nel suo \"Piano delle operazioni da farsi\". Nel 1800 la biblioteca ancora non aveva riaperto al pubblico e, per ovviare a tale disagio, venne nominato il Franceschini come bibliotecario: in questo modo poteva sovrintendere ai lavori di sistemazione della documentazione e al contempo ai lavori d'ufficio. Pot\u00e9 adempiere a tali incarichi solo per altri tre anni;\nIgnazio Savi (1775-1857), bibliotecario dal 1803 al 1857. Teologo, fu sotto la sua direzione che la biblioteca vide un periodo di forte splendore. Furono concentrate in essa diverse biblioteche private e quelle delle corporazioni religiose soppresse. Il numero di volumi sal\u00ec a 80.000 e nell'aula magna furono aggiunte cinque grandi stanze. Compil\u00f2 due accuratissimi elenchi delle opere esistenti, uno per materia ed uno secondo la collocazione numerale; redasse indici, raccolse manoscritti ed epistolari. Scrisse diverse memorie municipali, tra cui \"Memorie antiche e moderne intorno alle pubbliche scuole in Vicenza\" (Vicenza, 1815), le \"Compendiose notizie dei Vescovi Vicentini\" (Vicenza, 1818) e \"Memorie storiche intorno la Chiesa di S. Vito di Vicenza\" (Vicenza, 1879). Da Mons. Peruzzi, vescovo di Vicenza, ottenne la nomina a Canonico della Cattedrale l'8 luglio 1825 e quella di Ispettore distrettuale delle scuole da parte del Governo;\nDon Andrea Capparozzo (1816-1884), bibliotecario dal 1857 al 1884. Studi\u00f2 nei seminari di Vicenza e Verona; ordinato sacerdote, si dedic\u00f2 ai giovani e fu maestro di grammatica a Castelfranco Veneto. Nel 1848 prese la via dell'esilio forzato, rifugiandosi a Bologna, Roma e Firenze. Ritorn\u00f2 a Vicenza nel 1849 e apr\u00ec una scuola privata, che rimase aperta fino a quando non venne eletto bibliotecario. Sotto la sua direzione venne rifatto il catalogo per autori, venne stilato il catalogo dei manoscritti e ampliato il catalogo per materia. Dei suoi studi bibliografici s'annoverano \"Dante e Vicenza\" (Vicenza, 1865), la bibliografia di tutte le opere di Giangiorgio Trissino, un elenco dei codici pi\u00f9 pregevoli, edito nel \"Giornale delle biblioteche\" negli anni 1870 a 1873 e una conferenza letta all'Accademia Olimpica di Vicenza \"Sui doni pervenuti alla Biblioteca Bertoliana dal 1\u00ba gennaio 1858 a tutto l'anno 1871\" (Vicenza, 1872);\nDomenico Bortolan (1850-1928), nominato bibliotecario nel 1884. Stimato studioso di storia e cultura locale, pubblic\u00f2 decine di saggi, molti dei quali stampati dalla storica Tipografia San Giuseppe (poi Rumor) di ponte Pusterla;\nSebastiano Rumor (1862-1929), nominato direttore della Bertoliana nel 1925. Mediante numerose pubblicazioni illustr\u00f2 le memorie e la cultura vicentina dell'epoca moderna e contemporanea e don\u00f2 la sua biblioteca al Museo civico, e la sua collezione fogazzariana alla Bertoliana;\nAntonio Marco Dalla Pozza (1900-1967), laureato in lettere all'Universit\u00e0 di Padova, fu assunto come vicedirettore della Bertoliana nel 1926 e nominato direttore nel 1929;\nGiancarlo Savino, direttore della Bertoliana dal 14 aprile al 12 luglio 1969;\nLaura Oliva (1930), direttrice dal 1969 al 1995;\nAlbino Morello, nominato il 24 agosto 1995 come direttore pro tempore, ricopr\u00ec tale carica fino al 31 gennaio 1996;\nGiorgio Lotto (1955), direttore dal 1996.\nSedi.\nSedi principali.\nPalazzo San Giacomo.\n\u00c8 la sede storica principale della Biblioteca Bertoliana, sita in contr\u00e0 Riale 5. Precedentemente sede del convento seicentesco dei padri Somaschi, venne abbandonato da quest'ultimi nel 1772, a seguito del decreto (1766) della Repubblica Veneta, il quale decretava la soppressione di monasteri e ospizi. Il complesso venne quindi acquisito dalla citt\u00e0 nel 1774 e venne da allora adibito a scuole civiche e a sede dell'Archivio e Camera notarile. Avrebbe dovuto essere riconvertito nel palazzo delle Poste e dei Telegrafi, ma il progetto fall\u00ec, e venne quindi destinato ad ospitare, nel 1910, la Biblioteca Civica vicentina.\nDispone di: 3 sale di lettura con 115 posti a sedere, 3 lettori di microfilm, 7 postazioni per l'accesso ai cataloghi elettronici, 2 postazioni per la consultazione di cd-rom e banche dati e 4 postazioni per la consultazione di Internet.\nEx chiesa dei Santi Filippo e Giacomo.\nAnnessa al complesso conventuale di Palazzo San Giacomo, sita in Stradella San Giacomo, \u00e8 una delle sedi principali della Bertoliana, adibita a sala concerti e convegni di vario tipo. Al 2015 \u00e8 inagibile a causa di opere di restauro.\nPalazzo Cordellina.\nSito di fronte a Palazzo San Giacomo, il palazzo \u00e8 utilizzato come centro culturale, sede di esposizioni temporanee e conferenze. Commissionato originariamente dal giureconsulto veneto Carlo Cordellina, venne costruito in stile palladiano tra il 1786 e il 1790. Durante la Seconda Guerra Mondiale, alcuni bombardamenti distrussero parte dello stabile. Dal 2007 al 2011 \u00e8 stato oggetto di frequenti restauri.\nSedi del Sistema Bibliotecario Urbano.\nPalazzo Costantini.\n\u00c8 la biblioteca della circoscrizione 1. Eretto nel 1840 per volere di Gaetano Costantini, l'edificio venne acquisito dalla Casa del Popolo dei cattolici vicentini e fu loro sede dal 1913 al 1921, anno in cui divenne la sede dell'INAIL. Inaugurata nel 1981 come \"Sala per la Ricerca Guidata\", nel 1993 (dopo il restauro del palazzo) la biblioteca \u00e8 stata ampliata, con l'apertura della \"Sala Dalla Pozza\", intitolata all'ex direttore della Biblioteca Bertoliana Antonio Dalla Pozza, utilizzata come spazio polivalente.\nLa Biblioteca \u00e8 specializzata nel settore della consultazione e in quello artistico e letterario.\nVolume patrimonio: 20.000 volumi circa.\nQuesta sede dispone di: 9 sale di lettura con 130 posti a sedere, una postazione per l'accesso ai cataloghi elettronici, una per la consultazione di Internet e di un reparto ragazzi con opere adatte ai giovani lettori.\nSi trova in contr\u00e0 Riale 13 (a pochi passi dalla sede centrale di palazzo San Giacomo).\nRiviera Berica.\nBiblioteca della circoscrizione 2, ha iniziato la sua attivit\u00e0 nel 1974, con prima sede nel piano interrato della scuola media Scamozzi; trasferita poi al Centro Civico 2 fino al 2003, da quando \u00e8 stata collocata presso l'ex scuola elementare Fogazzaro.\nLa Biblioteca possiede un fondo specialistico di libri sullo sport e ospita la sede del CDEA (Centro di Documentazione su Ecologia e Ambiente), che possiede circa 2.000 volumi sull'escursionismo, sugli animali, su varie tematiche ecologistiche. Le riviste presenti correnti sono 8 e di alcune testate \u00e8 presente la collezione completa (\"Cicloturismo\" e \"Airone\").\nVolume patrimonio: 10.000 volumi circa, 24 periodici correnti, 2 quotidiani per la consultazione in sede (\"Il Giornale di Vicenza\" e \"La Gazzetta dello Sport\").\nDispone di: 3 sale con 33 posti a sedere ed un reparto ragazzi, con spazi e arredi adatti anche ai lettori pi\u00f9 giovani.\nLa biblioteca si trova in viale Riviera Berica 631, raggiungibile con gli autobus 8 e 13 AIM.\nVilla Tacchi.\nLa biblioteca della circoscrizione 3 inizia la sua attivit\u00e0 nel 1968 e dal 1972 ha la sua sede presso l'omonima villa ottocentesca (che ospita anche il Centro Civico 3 e la sede della circoscrizione), circondata da un bel parco con piante ornamentali.\nLa Biblioteca possiede un fondo specialistico di libri di letteratura femminile, testi sulla storia del femminismo e sulla condizione femminile.\nVolume patrimonio: 15.000 volumi circa, 30 periodici in abbonamento e 2 quotidiani (\"Il Giornale di Vicenza\" e \"La Stampa\").\nDispone di: 3 sale con 48 posti a sedere, un reparto ragazzi con opere adatte ai giovani lettori ed una postazione Internet.\nLa sede \u00e8 in Viale della Pace 89, raggiungibile con le linee 1, 3A, 3S e 7 AIM.\nAnconetta.\nLa biblioteca della circoscrizione 4 \u00e8 stata inaugurata nel 1981.\nQuesta sede \u00e8 specializzata nel settore scientifico (scienze pure e applicate).\nVolume patrimonio: 11.000 volumi, 21 periodici in abbonamento tra cui varie testate di carattere scientifico, 2 quotidiani (\"Il Giornale di Vicenza\" e \"La Stampa\").\nDispone di: 3 sale, di cui una per ragazzi, con complessivamente 114 posti a sedere, un reparto ragazzi, con opere adatte ai giovani ed una postazione Internet.\nLa sede \u00e8 in via dell'Acqua, al piano terra dell'edificio che ospita la scuola media Mainardi, ed \u00e8 raggiungibile con la linea 5 AIM.\nLaghetto.\nLa biblioteca della circoscrizione 5 \u00e8 stata inaugurata nel 1977 ed \u00e8 sita al piano terra dell'ex scuola media \"Ghirotti\".\nLa Biblioteca possiede un fondo specialistico di pedagogia, didattica e psicologia ed un fondo sulla didattica della multiculturalit\u00e0. Ospita inoltre il CL (Centro Lorenzetto) che dispone di circa 2.600 monografie per adulti e ragazzi, 22 periodici in abbonamento corrente e di 80 videocassette incentrate sul tema della pace, della non-violenza, dei diritti dell'uomo e dei popoli, del disarmo, dell'obiezione di coscienza, del volontariato, della globalizzazione, del consumo e commercio equo e solidale.\nVolume patrimonio: 13.000 volumi circa, 42 periodici in abbonamento e 2 quotidiani (\"Il Giornale di Vicenza\" e \"La Repubblica\")\nDispone di: una sala per adulti con 84 posti a sedere e una sala per ragazzi con 26 posti a sedere, un reparto ragazzi con opere adatte ai giovani lettori, con spazi e arredi adatti anche ai pi\u00f9 piccoli ed una postazione Internet.\nQuesta biblioteca \u00e8 sita in via Lago di Fogliano 5 ed \u00e8 raggiungibile con la linea 2 AIM.\nVillaggio del Sole.\nNel territorio della circoscrizione 6 \u00e8 stata creata la prima sede periferica (nel 1965) e ha trovato sede presso il Centro Civico 6.\nLa Biblioteca possiede un fondo specialistico sulla storia contemporanea, in particolare sulla I e la II Guerra Mondiale, un'ampia sezione di fumetti ed un considerevole fondo di libri di argomento musicale.\nVolume patrimonio: 13.000 volumi circa, 2 quotidiani (\"Il Giornale di Vicenza\" e \"La Repubblica\") ed un settimanale per ragazzi (\"Topolino\").\nDispone di: 3 sale con 31 posti a sedere, un ampio e ricco settore di libri per ragazzi con opere di lettura, studio e ricerca adatte ai giovani lettori ed una postazione per l'accesso a Internet.\nLa sede si trova in via Colombo 41/a, raggiungibile con la linea 5 AIM.\nFerrovieri.\nInserita all'interno del territorio della circoscrizione 7, \u00e8 stata aperta nel 1979 con la sua prima sede al piano terra della scuola media Carta.\nLa sede ospita anche il CDAL (Centro di Documentazione sull'America Latina), che dispone al 2015 di una dotazione di circa 1.200 opere librarie, 4 periodici in abbonamento, 50 documentari in videocassetta, 21 dischi di musica popolare dell'America Latina.\nVolume patrimonio: 14.000 volumi circa, 22 periodici in abbonamento corrente e 2 quotidiani (\"Il Giornale di Vicenza\" e \"Il Corriere della Sera\")\nDispone di: una sala di lettura con 50 posti a sedere, una saletta per attivit\u00e0 culturali con 28 posti, un reparto ragazzi, con spazi e arredi adatti anche ai lettori pi\u00f9 giovani e una postazione per la consultazione di Internet.\nDal 1993 la sede \u00e8 presso il Centro Civico 7 (ex Scuola Elementare \"A. Loschi\"), a cui si accede da via Rismondo 2 o da via Vaccari 107, raggiungibile con le linee 4, 12 e 15 AIM.\nAl 2015 \u00e8 chiusa per mancanza di personale.\nCampo Marzo.\nPiccola filiale \"en plain air\" della biblioteca, inaugurata il 13 agosto 2009 nel progetto di rilancio \"Vivi Campo Marzo\" destinato alla grande area verde che congiunge la stazione al centro. La filiale (che rimane aperta fino a novembre) \u00e8 una casetta prefabbricata immersa nel verde e ricoperta di edera che contiene circa 500 libri (alcuni dei quali donati da due importanti librerie della citt\u00e0) e giornali messi a disposizione dagli editori locali. La biblioteca \u00e8 anche un luogo di bookcrossing, ovvero la possibilit\u00e0 di scambiarsi i libri, oltre che punto di consultazione del web da un computer fisso. Dispone di una rete wi-fi estesa a tutto il parco.\nSi trova sul lato est di Campo Marzo, vicino all'esedra.\nLa Biblioteca oggi.\nLa Biblioteca Civica Bertoliana \u00e8 stata considerata per molto tempo solamente come un'istituzione destinata agli studiosi e agli studenti, e non destinata quindi a quella fascia della popolazione non rientrante nelle due categorie sopraccitate.\nPer ovviare a ci\u00f2, la biblioteca decise di allinearsi con le mutate esigenze dei cittadini. Considerata l'importanza sempre maggiore acquisita dalla stampa periodica, nel 1998 si provvide ad aprire una sezione emeroteca in Contr\u00e0 Riale, aumentando i titoli in abbonamento e puntando su generi pi\u00f9 ameni, mettendo inoltre a disposizione un accesso Internet per la consultazione delle testate on-line. Venne incrementato il servizio di consulenza e \"reference\", aprendo un vero e proprio ufficio. Vennero allestite postazioni informatizzate e collegamenti a internet. Per andare incontro alle esigenze degli studenti, venne introdotto l'orario serale fino alle 22 (servizio attivo solo presso la Biblioteca di Palazzo Costantini).\nL'offerta multimediale \u00e8 stata accresciuta, pur con limitazioni dovute a risorse e spazi.\nPer quanto riguarda la catalogazione informatizzata, grazie ai proventi provenienti dalla Regione e da diverse Casse di Risparmio, \u00e8 stato trasferito su supporto elettronico il catalogo delle pubblicazioni acquisite dal 1930 al 1990 e ricatalogato gran parte del patrimonio librario antico a stampa presente in biblioteca.\nDal 1994 la gestione della Bertoliana \u00e8 affidata a un ente strumentale del comune che gestisce la biblioteca storica e le sette biblioteche del Sistema Bibliotecario Urbano (Palazzo Costantini, Villa Tacchi, Villaggio del Sole, Anconetta, Laghetto, Ferrovieri, Riviera Berica).\nDal 1990 ha aderito al progetto SBN (Servizio Bibliotecario Nazionale) ed \u00e8 incaricata dalla Regione Veneto del coordinamento del Polo SBN VIA. Dal 2000, su incarico della Provincia di Vicenza, promuove e coordina il Servizio Bibliotecario Provinciale Vicentino (SBPV), rete di cooperazione alla quale aderiscono pi\u00f9 di 70 biblioteche vicentine."}
{"id": "2446806", "revid": "367445", "url": "https://it.wikipedia.org/wiki?curid=2446806", "title": "J.D. Tennyson", "text": ""}
{"id": "2446810", "revid": "729019", "url": "https://it.wikipedia.org/wiki?curid=2446810", "title": "Muscolo vasto mediale", "text": "Nell'anatomia umana il muscolo vasto mediale \u00e8 un muscolo che fa parte dei muscoli anteriori della coscia ed \u00e8 uno dei quattro muscoli del quadricipite femorale.\nAnatomia.\nSi trova fra il muscolo vasto laterale da una parte ed il setto intermuscolare antero-mediale ed il muscolo adduttore lungo dall'altra.\nGli altri muscoli che compongono il muscolo quadricipite femorale sono:\nFunzioni.\nGrazie alla sua azione si riesce a stendere la gamba, inoltre regola in parte l'articolazione del ginocchio."}
{"id": "2446811", "revid": "254401", "url": "https://it.wikipedia.org/wiki?curid=2446811", "title": "Castelli della citt\u00e0 metropolitana di Genova", "text": "I castelli della citt\u00e0 metropolitana di Genova fanno parte di quel legame storico che nei secoli passati un\u00ec i borghi antichi della Liguria e del territorio metropolitano al principale centro di Genova, capitale dell'omonima Repubblica e punto di riferimento politico e geografico dell'intera regione.\nL'edificazione di torri, castelli e fortezze furono, nella maggioranza dei casi, il passo successivo ad una strategia difensiva oramai adottata dalla repubblica genovese dopo la conquista o l'acquisizione di una determinata area geografica, con l'intento di porre un sempre pi\u00f9 maggiore controllo e difesa del territorio. In alcuni casi la costruzione di un castello o fortezza port\u00f2 inoltre alla nascita di vere e proprie cittadelle fortificate, chiuse da mura e porte d'accesso.\nSe sulla costa le maggiori cause che portarono alla costruzione di postazioni difensive furono le sempre pi\u00f9 frequenti incursioni dei pirati saraceni, specie nel XVI secolo con assalti e devastazioni dei borghi del levante genovese, fu la salvaguardia e protezione dei confini montani a spingere il senato di Genova all'edificazione di castelli lungo l'Appennino ligure. In questa zona del territorio metropolitano proliferarono inoltre numerosi - se non la maggioranza - castelli residenziali adibiti a dimora delle pi\u00f9 nobili famiglie della Genova medievale (Adorno, Doria, Fieschi e Spinola soprattutto), ma anche fortezze difensive contro la stessa Repubblica di Genova come nei borghi delle valli Stura e Scrivia appartenenti ai Feudi imperiali.\nCastelli della val Polcevera.\nIn val Polcevera si hanno dalle fonti storiche la presenza di castelli nei borghi e paesi di Bolzaneto, Campomorone, Mignanego, Pontedecimo, Sant'Olcese e Serra Ricc\u00f2.\nNell'odierna delegazione genovese di Bolzaneto il castello fu edificato intorno al XIV secolo dalla famiglia Adorno ed ha conservato, nonostante le diverse ricostruzioni, la struttura originaria a forma quadrata con torrione centrale e quattro torri angolari. Strategico per il controllo della valle e delle \"spalle\" di Genova, fu al centro di fatti d'armi nei secoli passati fino alla dismissione militare agli inizi del XX secolo; trasformato prima in residenza signorile della famiglia Pastorino e poi in ospedale, oggi la struttura ospita una residenza per anziani ed un hospice per malati terminali.\nA Pontedecimo del castello medievale, forse edificato sui resti di una precedente fortificazione dell'Impero romano, non rimane alcuna traccia anche a seguito della distruzione avvenuta nel XIV secolo dagli scontri delle fazioni nobiliari locali guelfe e ghibelline; gli ultimi resti furono abbattuti nei primi anni del Novecento.\nNel territorio del comune di Serra Ricc\u00f2 furono edificati castelli a Pedemonte e Serra. Il primo era risalente all'epoca medievale, secondo le fonti storiche sul finire del X secolo, e fu edificato per volere di Migesio della famiglia Visconti e furono proprio i discendenti della famiglia meneghina ad erigere altri castelli a Pedemonte, Pernecco e Serra.\nCastelli della valle Stura.\nLungo la valle Stura, sulla strada per la provincia di Alessandria, fu edificato in epoca medievale il castello di Masone sottoposto al controllo della famiglia Spinola. Il maniero fu celebre per aver ospitato l'ammiraglio della Repubblica di Genova Andrea Doria che qui si rifugi\u00f2 per sfuggire alla celebre congiura di Gianluigi Fieschi nel 1547. Durante gli scontri nella guerra di successione austriaca del 1746-1747 il castello sub\u00ec gravosi danneggiamenti e la successiva demolizione; ad oggi rimane uno spazio erboso presso il borgo medievale antico di Masone.\nRisalente al XIX secolo \u00e8 l'edificazione del forte Geremia ad opera del Genio militare del Regno d'Italia. Costruito assieme ad altri forti ottocenteschi per il controllo del passo del Turchino, l'edificio, persa ogni attivit\u00e0 militare dopo la seconda guerra mondiale, \u00e8 stato convertito a sosta attrezzata per i viaggiatori e turisti del Parco naturale regionale del Beigua.\nDatabile tra il XII e il XIII secolo il castello di Campo Ligure fu un'importante baluardo della famiglia Spinola contro la sempre pi\u00f9 presente dominazione genovese nella valle Stura. Gi\u00e0 dimora residenziale della stessa famiglia, la sua struttura sub\u00ec diverse modifiche fino alla stato attuale, e ancora riveduto negli anni novanta del XX secolo dopo l'acquisizione da parte del comune campese.\nCastelli della valle Scrivia.\nAddentrandosi verso nord dell'entroterra genovese, al confine con il Basso Piemonte, lungo la valle del torrente Scrivia, la presenza di castelli e postazioni difensive si rese nei secoli necessarie e strategiche per le importanti vie di comunicazioni dalla costa all'immediato entroterra.\nLa costruzione del castello di Busalla potrebbe essere risalente al X o XI secolo e fu alle dipendenze della famiglia Spinola del ramo di Luccoli cos\u00ec come il borgo medievale busallese. Contrasti tra la stessa famiglia e il senato della Repubblica di Genova porteranno nei secoli a veri e propri assalti verso il castello e al paese nel 1240, nel 1310 e ancora nel 1315; ogni volta la fortezza veniva completamente rasa al suolo dai genovesi e prontamente ricostruita dagli abitanti. Dopo l'occupazione di Busalla dal Ducato di Milano, con l'ennesima distruzione del castello, dal XV secolo nessuna mappa riportava la presenza di castelli nel territorio busallese; secondo gli storici sulle fondazioni dell'esistente castello fu eretto un palazzo marchionale, oggi non pi\u00f9 esistente.\nA Crocefieschi il castello locale fu edificato per volere dei vescovi di Tortona intorno all'anno 1000 sulla sommit\u00e0 del monte Castello. Possedimento della famiglia Malaspina, le propriet\u00e0 della fortezza e del paese passarono ai marchesi di Gavi e, per volere di questi ultimi, a Genova e alla Repubblica. Secondo un trattato di pace del 1199 se ne ordin\u00f2 la totale distruzione, per motivi sconosciuti, lasciando ad oggi soltanto qualche rudere nei pressi del monte.\nFurono ancora gli Spinola ad edificare il castello di Isola del Cantone, per lo pi\u00f9 una dimora residenziale, dopo l'acquisizione del feudo di Isola nel 1256. Di forma quadrata, con torri angolari ai lati delle mura ed un ampio cortile, la struttura sub\u00ec nel corso dei secoli diverse modifiche che portarono ad una quasi completa rivisitazione della residenza nobiliare con l'unica eccezione della torre a picco sul torrente Scrivia. Dopo la vendita nel XIX secolo a famiglie locali il castello \u00e8 stato trasformato in abitazioni private. Sempre a Isola del Cantone - nella localit\u00e0 di Piano alla confluenza dei torrenti Scrivia e Vobbia - \u00e8 ancora oggi visibile il castello Spinola-Mignacco, edificato da Guglielmo II Spinola nella seconda met\u00e0 del XVI secolo. L'edificio, sostanzialmente immutato dalla sua origine, \u00e8 oggi di propriet\u00e0 dei discendenti della famiglia Mignacco. A Montessoro \u00e8 ubicato il trecentesco castello degli Spinola.\nPosto a guardia dell'alta valle Scrivia, il castello di Montoggio fu un'importante roccaforte del XV e XVI secolo della famiglia Fieschi che lo fece erigere nei secoli precedenti. La sua storia \u00e8 legata alla celebre Congiura di Gianluigi Fieschi del 1547 e fu proprio in quell'evento che la fortezza venne rasa al suolo lasciando ad oggi qualche rudere tra la vegetazione.\nIl castello di Ronco Scrivia fu edificato, forse dalla famiglia Malaspina, tra l'XI e XII secolo. Espugnato dai genovesi nel 1173, divenne in seguito propriet\u00e0 degli Spinola che lo conservarono fino all'abolizione dei Feudi imperiali nel 1797 con l'avvento di Napoleone Bonaparte. Rimangono visibili solo alcuni elementi delle mura, cos\u00ec il vicino castello di Borgo Fornari nell'omonima frazione.\nIl castello di Savignone, attualmente in rovina, fu un tempo fortezza e residenza padronale nonch\u00e9 oggetto di battaglie ed assedi. Si trova incastrato su un roccione di puddinga - conglomerato di Savignone - che sovrasta da un'altezza di 150 metri il comune omonimo. Verso Valbrevenna, nella localit\u00e0 di Senarega, \u00e8 presente il castello medievale dei Fieschi sovrastante il borgo.\nTra i pi\u00f9 conosciuti della valle e polo d'attrazione culturale e paesaggistico del Parco naturale regionale dell'Antola vi \u00e8 il castello della Pietra, nel comune di Vobbia, soprattutto per il contesto geografico nel quale \u00e8 ubicato. Il castello \u00e8 situato in una pittoresca posizione elevata tra due speroni di conglomerato, che ne costituiscono di fatto i naturali bastioni, dominando la strada che costeggia il torrente Vobbia risalendone il corso da Isola del Cantone. Il castello \u00e8 raggiungibile soltanto a piedi, tramite un sentiero nel bosco e una scalinata, dopo venti minuti di cammino.\nCastelli del Golfo Paradiso.\nDiverse furono le motivazioni che portarono all'edificazione di castelli e torri lungo la fascia costiera del levante genovese. Nel Golfo Paradiso furono costruiti postazioni di difesa e di controllo negli odierni abitati di Bogliasco, Pieve Ligure e Camogli ad est del capoluogo genovese.\nSaranno infatti le sempre pi\u00f9 frequenti incursioni e scorribande dei pirati a spingere la popolazione locale a richiedere alla Repubblica di Genova nuove misure di controllo e sicurezza del tratto costiero. A Pieve Ligure (anticamente Pieve di Sori) si edific\u00f2 una primitiva torre d'avvistamento lungo lo Scalo Torre, edificio che venne nel 1909 demolito per il sorgere dell'attuale castello Cirla, una residenza privata ricalcante lo stile medievale.\nDi epoca medievale ed edificato anch'esso per la difesa della costa, il castello della Dragonara del borgo marinaro di Camogli fu anche sede di ritrovo degli abitanti per elezioni di cariche amministrative e giudiziarie. A seguito dei due assalti di Gian Galeazzo Visconti e Nicol\u00f2 Fieschi nel XIV secolo, il castello fu ampliato e dotato di nuove misure di difesa. Nei secoli successivi la piccola fortezza rischi\u00f2 varie volte la demolizione completa anche a causa dei contrasti tra il borgo marinaro e le varie dominazioni straniere che governarono la repubblica genovese; curiosamente fu la stessa Repubblica a richiedere, in diverse epoche, la demolizione o l'edificazione del castello. Negli anni settanta del Novecento il castello fu trasformato in un piccolo acquario, oggi dismesso, con fauna tipica del Golfo Paradiso e dell'Area naturale marina protetta Portofino. Oggi il maniero \u00e8 sede di mostre ed eventi del comune camogliese.\nCastelli del Tigullio.\nNell'area del Tigullio diverse furono le posizioni politiche a favore o contro la dominazione di Genova, che portarono, di fatto, a distinte e autonome prese di posizione dei vari borghi.\nCaso emblematico furono, ad esempio, gli eventi che coinvolsero il castello di San Giorgio - oggi castello Brown - del borgo marinaro di Portofino. Dominato nei secoli da diverse famiglie genovesi, dagli Adorno ai Fieschi, dai Campofregoso ai Doria, la dominazione del castello pareva assumere una diversa storia dal borgo. Ampliato e armeggiato dalla Repubblica di Genova nel XVI secolo, la fortezza riusc\u00ec a resistere al lungo assedio di Andrea Doria proprio per la buona artiglieria fornita da Genova stessa anni prima, facendo cos\u00ec del castello portofinese una vera e propria spina nel fianco per l'ammiraglio che non riusc\u00ec a conquistarla. Disarmato nel 1867 fu acquistato pochi anni dopo dal console britannico sir Montague Yeats Brown che adib\u00ec il castello a dimora residenziale, funzione che ricopre tuttora.\nRisalente al 1550 \u00e8 il castello di Santa Margherita Ligure, affacciato sulla marina, edificato dalla repubblica genovese per contrastare le incursioni piratesche. Dismesso nel XVIII secolo, col cessare delle scorribande, \u00e8 oggi sede di mostre ed eventi culturali della cittadina sammargheritese.\nEdificato nel 1551, su progetto dello stesso architetto che costru\u00ec il castello sammargheritese, il castello di Rapallo si trova nella zona ad est del lungomare lungo lo specchio acqueo. Simbolo odierno della citt\u00e0 ruentina, la sua costruzione fu richiesta dagli abitanti del borgo dopo l'incursione del 4 luglio 1549 dell'ammiraglio turco Dragut che devast\u00f2 Rapallo. Il luogo della sua edificazione port\u00f2 per\u00f2 l'anno successivo (1550) a diverse polemiche e trattative tra gli abitanti del borgo e delle \"ville\" proprio per l'ubicazione del maniero fino alla definitiva scelta \"in riva al mare\". Di fatto mai coinvolto in fatti d'armi, grazie al cessare delle incursioni, fu sede del capitaneato rapallese dal 1608 e della Guardia di Finanza nel 1865. Acquisito dal Comune di Rapallo nel 1958 \u00e8 oggi sede di mostre e manifestazione culturali cittadine. Nell'immediato entroterra, tra il territorio rapallese e la media val Fontanabuona, sono inoltre presenti alcuni resti di fortificazioni forse di epoca romana o medievale.\nSpostandosi verso il Tigullio orientale \u00e8 il castello di Chiavari ad essere considerato uno dei pi\u00f9 antichi del comprensorio; la sua edificazione \u00e8 infatti risalente tra il 1146 e il 1147 sulla collina dominante la cittadella medievale chiavarese. Racchiuso anticamente da mura, alcune delle quali ancora visibili, sub\u00ec diversi assedi nel 1172, da parte di Opizzino Spinola, e nel 1278 con l'alleanza tra le famiglie Malaspina e Fieschi; saranno invece lotte interne tra le fazioni guelfe e ghibelline a causare nel XIV secolo devastamenti e demolizioni. Il castello conobbe il suo massimo splendore nel XV secolo quando la Repubblica di Genova potenzi\u00f2 la cittadella con nuove mura, sette porte d'accesso e ben quattordici torri d'avvistamento. Curiosamente fu la stessa repubblica, durante la dedizione verso Carlo IV di Francia, nella persona del maresciallo Jean Le Meingre, a portare nel secolo successivo ad una lenta dismissione del castello con il conseguente abbandono e demolizione, in alcune parti, a partire dal 1575. Di propriet\u00e0 privata dal 1993 sono in buono stato di conservazione il bastione e la sottostante piazza d'armi, nonch\u00e9 alcune parti delle vecchie mura.\nNei pressi del promontorio di Sestri Levante, dove oggi sorge il parco del Grand Hotel dei Castelli, sorgeva il castello eretto dalla Repubblica di Genova nel XII secolo. L'antica fortezza genovese fu in parte ricostruita nel 1440 e trasformata interamente in cimitero nel corso del 1810 fino alla sua completa demolizione nei primi anni del XX secolo. Sar\u00e0 tra il 1925 e il 1928 che verranno eretti i cosiddetti \"Castelli Gualino\" imitando l'antico stile medievale e ad oggi convertiti ad uso alberghiero.\nNel borgo marinaro di Moneglia due furono le postazioni difensive edificate da Genova nel XII secolo: la Fortezza di Villafranca e quella di Monleone. La prima, dove oggi sorge una villa, sub\u00ec nel Cinquecento i forti contrasti la famiglia Malaspina e la Repubblica, che portarono a demolizioni e ricostruzioni, mentre la seconda fu teatro di un forte assedio nel 1174 ad opera delle tre famiglie alleate Malaspina, Da Passano e Fieschi. La fortezza di Monleone fu attaccata da 3.000 fanti e 150 cavalieri, ma riusc\u00ec a resistere permettendo cos\u00ec l'arrivo dei soldati genovesi a difesa del forte.\nCastelli della val d'Aveto.\nVerso la parte pi\u00f9 orientale della citt\u00e0 metropolitana di Genova, al confine con l'Emilia, furono le famiglie del levante genovese, i Malaspina e i Fieschi, ad assoggettare la propriet\u00e0 del castello di Santo Stefano d'Aveto. Risalente al XII secolo, se non antecedente, la fortezza avetana pass\u00f2 ai Doria, nelle mani dell'ammiraglio Andrea Doria, nel 1547 dopo la celebre congiura di Gianluigi Fieschi. A tale periodo risalgono le pi\u00f9 importanti e significative modifiche strutturali, soprattutto per porre maggiore controllo all'importante via di comunicazione tra la costa e la Pianura Padana. Possedimento quindi dei Doria e dei suoi rami imparentati, la propriet\u00e0 cess\u00f2 nel 1797 con la soppressione dei feudi imperiali per volere di Napoleone Bonaparte. Oggi il castello, di forma pentagonale, \u00e8 sede di eventi e manifestazioni promossi dal comune avetano, quest'ultimo proprietario della fortezza."}
{"id": "2446814", "revid": "120439887", "url": "https://it.wikipedia.org/wiki?curid=2446814", "title": "Piano nazionale informatica", "text": "Il Piano Nazionale Informatica (PNI) \u00e8 stata una sperimentazione didattica attivata in molte scuole secondarie di secondo grado italiane, in particolare liceo scientifico, liceo classico e istituto tecnico commerciale. \n\u00c8 nata con lo scopo di garantire una migliore preparazione scientifica agli allievi, dando particolare importanza a matematica e fisica e impartendo basi di programmazione e linguaggi informatici. La sperimentazione venne introdotta nel 1985 dall'allora Ministro della Pubblica Istruzione, Franca Falcucci. L'insegnamento della matematica \u00e8 affiancato dagli strumenti informatici e dall'uso del computer. Con l'avvento della Riforma Gelmini nel 2008, questa sperimentazione \u00e8 stata eliminata ed \u00e8 confluita (insieme a tantissime altre sperimentazioni liceali), nel nuovo indirizzo tradizionale del liceo scientifico, entrato in vigore nell'anno scolastico 2010/2011.\nVisto comunque l'apprezzamento ottenuto per il corso nel proprio bacino d'utenza, alcune scuole, muovendosi all'interno della sfera di autonomia scolastica concessa agli istituti dalla riforma, hanno cercato di proseguire forme simili di sperimentazione creando percorsi analoghi che mettono in risalto soprattutto l'ambito scientifico-matematico.\nLicei.\nClassico.\nIl Liceo classico PNI era una sperimentazione attivabile nei licei classici che dava particolare rilevanza alle materie scientifiche (matematica e fisica), impartendo anche basi di programmazione e linguaggi informatici. L'orario delle attivit\u00e0 era ripartito come segue:\nLa sperimentazione aumentava il carico orario rispetto al corso tradizionale, incrementando le ore di matematica (4 ore al ginnasio e 3 al liceo) e di fisica (2 ore per tutti e cinque gli anni). Nell'insegnamento della matematica veniva contemplato l'utilizzo di strumenti informatici e l'apprendimento del linguaggio Pascal.\nErano presenti anche diversi quadri orari, come quello presente al Liceo Ginnasio Scipione Maffei.\nScientifico.\nIl Liceo scientifico PNI fu uno degli indirizzi sperimentali esistenti prima della riforma Gelmini, per quanto riguarda l'organizzazione interna dei corsi per i licei scientifici italiani. Questo corso prevedeva l'insegnamento della matematica con strumenti informatici; in deroga al piano di studi tradizionale, a matematica (che utilizza strumenti informatici) erano assegnate cinque ore settimanali per l'intero quinquennio e fisica veniva insegnata fin dal primo anno. Il piano nazionale informatica esisteva anche per i licei classici, ma con una diversa distribuzione delle ore. Inoltre si poteva trovare anche il liceo scientifico (e anche il liceo classico) PNI con bilinguismo, cio\u00e8 con anche l'insegnamento di una seconda lingua straniera. \nA causa dell'autonomia scolastica il suddetto orario poteva subire delle variazioni: infatti ogni istituto aveva una certa indipendenza e poteva scegliere quante ore stabilire per materia. Si noti che il corso tradizionale impegnava da 25 ore settimanali del 1\u00ba anno a 30 ore del 5\u00ba anno. L'orario delle attivit\u00e0 era ripartito come segue:\nClassi di Concorso.\nPer quel che riguarda l'accesso in graduatoria al profilo di Assistente Tecnico (uno dei profili del Personale ATA), il diploma di maturit\u00e0 Liceo Scientifico conseguito con l'indirizzo sperimentazione P.N.I. permette un incremento delle aree professionali a cui offre attualmente (2021) accesso il normale diploma di Liceo Scientifico.\nIl titolo di maturit\u00e0 liceo scientifico P.N.I. permette l'accesso alle aree professionali \"AR02 - ELETTRONICA ED ELETTROTECNICA\" ed \"AR08 - FISICA\" selezionando \"TF21 - INFORMATICA (MINI SPERIM.)\" invece del titolo generico \"PS00 - MATURITA' SCIENTIFICA\" (che darebbe accesso soltanto ad \"AR08 - FISICA\") fra i titoli di accesso al profilo di assistente tecnico, cos\u00ec come risulta visibile sull'app per consultare l'allegato C del MIUR.\nIl dibattito.\nAspetti positivi.\nIl vantaggio principale del corso sperimentale PNI consisteva in una migliore preparazione dello studente in matematica e fisica, materie che vengono approfondite maggiormente rispetto al corso tradizionale. L'utilizzo degli strumenti informatici non va inteso come un corso di programmazione, ma come ausilio per l'apprendimento della matematica. In questa ottica si mirava a fornire allo studente solamente le basi minime della programmazione, ma sufficienti a comprendere ed elaborare gli algoritmi base (come i classici algoritmi di ordinamento).\nAspetti negativi.\nLa principale critica mossa a questo indirizzo deriva dal fatto che non presentasse un vero e proprio insegnamento di informatica. Infatti non esisteva un insegnante di informatica con un suo corso, ma era previsto solo l'utilizzo di strumenti informatici nell'ambito dell'insegnamento di altre materie (in questo caso la matematica). Si \u00e8 parlato per questo motivo di un'operazione di marketing. Le critiche rivolte a questo indirizzo, formulate essenzialmente dai diplomati che hanno optato per tale piano, si riferiscono, tra l'altro, all'obsolescenza delle tecnologie insegnate. Tali limiti erano anche dovuti al fatto che le conoscenze informatiche erano in gran parte legate alla cultura personale dell'insegnante, che non \u00e8, in generale, un insegnante di informatica o una figura specializzata.\nIn alcuni istituti inoltre le aule informatiche non erano adeguatamente attrezzate per questo corso di studi, con computer in numero insufficiente rispetto agli studenti costretti, cos\u00ec, a lavorare in coppie o in gruppi sulla stessa macchina.\nVa detto per\u00f2 che tale indirizzo non sia risultato improduttivo o senza valore, poich\u00e9 divenne ben presto visto come un potenziamento dell'area scientifico-matematica, e quindi considerato pi\u00f9 sotto questo punto di vista rispetto a quello dell'informatica. Pertanto pi\u00f9 che un problema di contenuto e validit\u00e0 del corso P.N.I. risultava ormai sorpassata la definizione di \"piano nazionale informatica\". Infatti oramai gli studenti lo sceglievano come potenziamento del corso tradizionale, come spesso le stesse scuole lo presentavano, pi\u00f9 che per l'informatica, risultando essere molto apprezzato per una conoscenza completa e complementare di area umanistica e scientifica, a fronte anche dei buoni risultati riscontrati."}
{"id": "2446818", "revid": "1078002", "url": "https://it.wikipedia.org/wiki?curid=2446818", "title": "Cima Olmi", "text": "Cima Olmi (2.656 - detta anche \"Monte degli Olmi\" - \"Ilmenspitz\" in tedesco) \u00e8 una montagna delle Alpi della Val di Non nelle Alpi Retiche meridionali. Fa parte della Catena delle Maddalene. Si trova in Trentino-Alto Adige tra i comuni di Ultimo, Rumo e Rabbi.\nCaratteristiche.\nSituata al confine fra la provincia di Trento e quella di Bolzano, rappresenta la sesta vetta per altitudine del Gruppo delle Maddalene, preceduta dal Monte Mattonara (2660\u00a0m - a nord di Cima Trenta), dalla cima centrale delle Binasie (2670\u00a0m), dalla cima Stubele (2671\u00a0m), da cima Tuatti (2701\u00a0m) e dalla Punta di Quaira (2752\u00a0m).&lt;br&gt;\nSi trova grosso modo nella parte centrale della Catena, a ovest di Proves. Dal punto di vista geografico separa la Valle di Non (Trentino) dalla Val d'Ultimo (Alto Adige).\nSulla cima \u00e8 presente un capitello, dove si legge la frase: \"Regina delle vette proteggici\", posta al di sopra di una madonnina depositata all'interno del capitello. Dietro di esso si erge la croce di vetta in legno.\nIl panorama dalla vetta \u00e8 veramente sconfinato: si nota in dettaglio l'intera catena delle Maddalene fino al Monte Luco, \u00e8 inoltre ben visibile la Valle di Non con al centro il lago di Santa Giustina, la Val d'ultimo con alle spalle il Gruppo Ortles-Cevedale che si estende verso ovest con le cime Orecchia di Lepre, Gioveretto, Sternai fino al Monte Cevedale e oltre. In lontanzana (dietro al gruppo del Roen) si notano le cime dolomitiche, tra cui la Marmolada e spostandosi verso sud-ovest le Dolomiti di Brenta e il gruppo dell'Adamello-Presanella."}
{"id": "2446819", "revid": "24443", "url": "https://it.wikipedia.org/wiki?curid=2446819", "title": "Gruppo Olmi-Luco", "text": ""}
{"id": "2446821", "revid": "24443", "url": "https://it.wikipedia.org/wiki?curid=2446821", "title": "Ilmenspitz", "text": ""}
{"id": "2446822", "revid": "28592", "url": "https://it.wikipedia.org/wiki?curid=2446822", "title": "32\u00b0 summit del G8", "text": ""}
{"id": "2446825", "revid": "767487", "url": "https://it.wikipedia.org/wiki?curid=2446825", "title": "Eduardo Lara", "text": "Carriera.\nAllenatore.\nNel 2000 diresse Boca Juniors de Cali ed Expreso Palmira: nel 2001 vinse la Categor\u00eda Primera B con il Deportes Quind\u00edo, ottenendo cos\u00ec la promozione in prima divisione. Dal 2003 in poi diresse varie Nazionali giovanili, ottenendo vari buoni piazzamenti come i secondi posti durante il Sudamericano Sub-16 del 2004 e del Sudamericano Sub-17 del 2007, il quarto posto al campionato mondiale di calcio Under-15 2003 e la vittoria del Campionato sudamericano di calcio Under-20 2005. Dal 16 settembre 2008 fino al maggio 2010 ha allenato la Nazionale maggiore."}
{"id": "2446826", "revid": "767487", "url": "https://it.wikipedia.org/wiki?curid=2446826", "title": "Vincent Delerm", "text": "Gli esordi.\nComincia a suonare il piano, influenzato dalla musica di William Sheller, Barbara e Michel Berger. Nutre inoltre un particolare interesse per la malinconia amorosa delle canzoni di Alain Souchon, per i testi di gruppi inglesi come The Smiths e Pulp, e per la musica barocca di Angelo Branduardi.\nI Cure fanno parte dei gruppi che hanno maggiormente influenzato Vincent Delerm: \u00e8 Delerm stesso a confermare questo amore per il gruppo inglese, non nascondendo che una delle sue canzoni pi\u00f9 belle, Le Baiser Modiano, \u00e8 stata ispirata da una melodia di Robert Smith.\nSi laurea alla facolt\u00e0 di Lettere Moderne di Rouen con una tesi sul cinema di Fran\u00e7ois Truffaut, accentrata sugli aspetti letterari che il cinema di Truffaut lascia apparire.\nSi mette alla prova anche col teatro, partecipa attivamente ad una compagnia e si appassiona al cinema.\nAffronta i suoi primi concerti nel febbraio del 1998, in una piccola aula universitaria della citt\u00e0 di Rouen. Il titolo dello spettacolo \u00e8 \u201cLa Mauvaise Compagnie pr\u00e9sente Vincent\u201d. Poi a Parigi nel 1999 \u00abAu Limonaire\u00bb e soprattutto al Teatro Les D\u00e9chergeurs dove rester\u00e0 in programma per pi\u00f9 settimane. \nInvia un abbozzo delle sue canzoni all'attore Fran\u00e7ois Morel, il quale ne rimane affascinato e comincia a spargerne la voce. Questo gli permette di partecipare ad alcune trasmissioni radiofoniche, soprattutto su France Inter, dove incontra Thomas Fersen, grazie al quale firma un contratto con la casa discografica T\u00f4t o\u00f9 tard per registrare il suo primo disco.\nUn cantante da palcoscenico.\nAvendo gi\u00e0 acquisito una buona esperienza coi concerti pubblici, il 30 aprile 2002 Vincent Delerm pubblica il suo primo album. Si esibisce occupando la prima parte dei concerti di grandi autori come Julien Clerc, dopo di che parte per una tourn\u00e9e tutta sua per la Francia.\nIl secondo album, Kensington Square, esce nel 2004; il terzo, Les Piq\u00fbres d'araign\u00e9es nel 2006; mentre l'ultimo, Quinze Chansons esce nel novembre del 2008.\nTema delle sue canzoni \u00e8 la vita quotidiana. Usa molti riferimenti alla memoria collettiva, come ad esempio citare il nome delle marche o i nomi propri, onde avvicinare il pi\u00f9 possibile le sue canzoni alla realt\u00e0 di tutti i giorni. Il suo repertorio \u00e8 spesso di carattere umoristico, ma non mancano composizioni pi\u00f9 serie. I suoi testi evocano l'amore, le relazioni familiari o amicali.\nIl suo amore per il cinema si fa sentire anche nelle canzoni. Cos\u00ec, il suo primo album si apre con una canzone dedicata a Fanny Ardant, e ne contiene un'altra per Jean-Louis Trintignant. Nel secondo album e anche in vari spettacoli canta con l'attrice Ir\u00e8ne Jacob.\nI concerti di Vincent Delerm sono sempre accompagnati da varie gag comiche. Tutto solo al centro del palco, Delerm non esita a far partire una voce fuori campo con cui affrontare dei dialoghi bizzarri. Racconta barzellette al pubblico, lo rende partecipe dello spettacolo attraverso simpatici cori. Riesce in un concerto a divertire e allo stesso tempo a fare della buona musica con degli ottimi testi.\nDiscografia.\nAlbum Studio\nLive"}
{"id": "2446829", "revid": "93556", "url": "https://it.wikipedia.org/wiki?curid=2446829", "title": "Samuel Argall", "text": "Era figlio di Richard Argall, un militare dell'East Sutton, e di sua moglie Mary, figlia di Reginald Scott di \"Scott's Hall\" entrambi nativi della contea inglese del Kent).\nNominato cavaliere da re Giacomo I, Argall fu meno fortunato nella veste di governatore della Colonia della Virginia, dove venne considerato autocratico ed impopolare. Come molti marinai, prima e dopo di lui, non riusc\u00ec a trovare il passaggio a nordovest verso l'India. Questo venne poi trovato da Roald Amundsen, circa quattro secoli dopo, nel 1904.\nBiografia.\nCome capitano di una nave, Argall fu il primo, nel 1609, a realizzare una rotta pi\u00f9 breve fra la Gran Bretagna e la Colonia della Virginia, attraversanto l'Oceano Atlantico con una rotta pi\u00f9 a nord. Egli raggiunse diverse volte Jamestown, capoluogo della Virginia, compiendo numerosi viaggi nel nuovo mondo. Come militare \u00e8 noto per l'azione condotta contro i nativi americani della Confederazione Powhatan e per il rapimento della figlia del capo, Pocahontas. Condusse poi azioni contro i francesi per proteggere i connazionali che tentavano di colonizzare il New England. \nRotta breve per la Virginia.\nNel 1609, Argall, capitano di navi inglese al servizio della Virginia Company, fu il primo a trovare una nuova rotta per andare dall'Inghilterra alla Colonia della Virginia. Anche se segu\u00ec la consueta abitudine di andare a sud verso i tropici e poi ad est per sfruttare il vento a favore, Argall si diresse ad ovest dalle isole Azzorre alle Bermuda e quindi ancora ad ovest fino all'imbocco della Chesapeake Bay. Il suo viaggio dur\u00f2 soltanto nove settimane e sei giorni, comprese due settimane di calma di vento. Questa nuova rotta consent\u00ec agli inglesi di evitare le navi dei nemici spagnoli e di risparmiare provviste.\nArrivando a Jamestown, il capitano Argall trov\u00f2 i pochi coloni rimasti alle prese con sofferenze atroci. Egli riforn\u00ec la colonia con le provviste che aveva potuto risparmiare nel viaggio d'andata, e torn\u00f2 in Inghilterra alla fine dell'estate. L'aiuto giunse alla colonia, in uno dei momenti pi\u00f9 drammatici della sua storia. A seguito della incapacit\u00e0 di coltivare i prodotti portati dall'Inghilterra, delle malattie e delle avverse condizioni ambientali, la popolazione della colonia venne decimata e meno del 20 per cento dei coloni riusc\u00ec a sopravvivere. Probabilmente, senza le provviste di Argall, nessuno sarebbe riuscito a sopravvivere.\nAl servizio di Lord de la Warr.\nRitorn\u00f2 alla Colonia nell'estate del 1610, quando il governatore reale Thomas West, III barone De La Warr diede inizio ad una serie di azioni aggressive ed ostili nei confronti dei nativi americani della Virginia. Lord Delaware, come West venne poi chiamato, si ammal\u00f2 gravemente e fu costretto a partire per l'Inghilterra nella primavera del 1611, lasciando al suo posto Sir Thomas Dale. Quando torn\u00f2 il Inghilterra, Lord de la Warr scrisse un libro, \"The Relation of the Right Honourable the Lord De-La-Warre, of the Colonie, Planted in Virginia\", e rimase nominalmente governatore reale della Virginia fino alla sua morte avvenuta nel 1618.\nPassato al servizio di Dale, nel marzo 1613, Argall part\u00ec alla ricerca di cibo risalendo il corso del fiume Potomac. Li egli commerci\u00f2 con i Patawomeck, una trib\u00f9 di nativi americani. Egli visse al villaggio di Passapatanzy nell'attuale Contea di Stafford sul Potomac vicino a Fredericksburg.\nQuando due coloni inglesi iniziarono ma commerciare con i Patawomecks, scoprirono la presenza di Pocahontas, la figlia di Wahunsunacock, capo della Confederazione Powhatan. Secondo un libro del Capitano John Smith, egli visse li per diversi anni. Appena venne a sapere della principessa indiana, Argall decise di rapire Pocahontas. Andato dal capo locale, Japazaws, Argall disse che doveva portargli la principessa sulla nave.\nCon l'aiuto di Japazaws, riusc\u00ec a rapire la principessa Pocahontas. Il suo scopo, come venne spiegato in una lettera, fu quello di scambiarla con alcuni prigionieri inglesi detenuti dal capo Powhatan, oltre che con armi e merci che gli indiani avevano razziato. I Powhatan consegnarono i prigionieri, ma non soddisfecero le richieste dei coloni per quanto riguardava le armi e le provviste, ed ebbe inizio un lungo contenzioso. Pocahontas fu tenuta in ostaggio ad Henricus, nell'attuale Contea di Chesterfield. Mentre era prigioniera, la giovane principessa indiana si covert\u00ec al Cristianesimo, e spos\u00f2 John Rolfe nel 1614. Mentre la detenzione do Pocahontas non aveva portato la pace, il suo matrimonio port\u00f2 ad un periodo di pace di quasi tre anni.\nDopo la cattura di Pocahontas, nel tardo 1613, dietro ordine di Londra, Argall eradic\u00f2 una colonia francese di Gesuiti a Mount Desert Island nell'attuale Maine. Dopo il primo dei due viaggi necessari a realizzare questo progetto, port\u00f2 14 prigionieri a Jamestown.\nArgall, per i suoi metodi, venne visto come un autocrate e spietato esecutore, insensibile alle sofferenze dei poveri coloni. Dopo aver passato un periodo come vice governatore della Colonia dal 1617, Lord Delaware decise di tornare in Virginia per indagare sui fatti denunciati, ma non giunse in Virginia morendo durante il viaggio. Argall venne sostituito dal vice governatore Sir George Yeardley nel 1619.\nLotte contro i francesi, New England, cavalierato.\nNel 1620 gli venne affidato il comando di una nave mercantile che prese parte ad una spedizione contro Algeri, che a quell'epoca era una colonia francese in Nord Africa. Al suo ritorno, divenne membro del Consiglio del New Englande successivamente nominato ammiraglio per la stessa colonia.\nIl 26 giugno 1622, venne nominato cavaliere da Giacomo I e nel 1625 divenne ammiraglio di flotta di 28 vascelli che presero parte ad un'azione contro la Francia e nell'ottobre condusse un attacco, risultato senza successo, contro Cadice.\nArgall non si spos\u00f2 mai. Mor\u00ec in mare il 24 gennaio 1626. Egli lasci\u00f2 un testamento, datato 23 maggio 1925, che venne autenticato il 21 marzo 1626. In esso menzionava la seguente parentela: la sorella Filmer, la nipote Sarah Filmer, il nipote Samuel Filmer; la sorella Bathurst, il nipote Samuel Bathurst; la sorella Fleetwood; il fratello John Argall ed il figlio di John, Samuel Argall"}
{"id": "2446831", "revid": "123000985", "url": "https://it.wikipedia.org/wiki?curid=2446831", "title": "Ospizio di Charenton", "text": "L'ospizio di Charenton era un ricovero per malati mentali, fondato nel 1645 dai \"Fr\u00e8res de la Charit\u00e9\" a Charenton-Saint-Maurice, in Francia (l'attuale Saint-Maurice).\nStoria.\nCharenton era noto per il trattamento estremamente umano e all'avanguardia impartito ai suoi pazienti, in particolare sotto la direzione dell'Abb\u00e9 de Coulmier agli inizi del XIX secolo. Prigionieri famosi vennero rinchiusi a Charenton, tra i quali Victor Am\u00e9d\u00e9e de La Fage, Latude, Tr\u00e9nitz, il conte di Sanois, e il marchese de Sade (dal 1801 sino alla sua morte nel 1814).\nIl compositore Jean-Joseph Mouret mor\u00ec nell'ospizio di Charenton nel 1738. Il musicologo di origini belghe J\u00e9r\u00f4me-Joseph de Momigny vi mor\u00ec nel 1842. Il caricaturista Andr\u00e9 Gill vi mor\u00ec nel 1885. Il matematico Andr\u00e9 Bloch vi trascorse gli ultimi trent'anni della sua vita.\nAttualmente la struttura \u00e8 denominata \"Ospedale Esquirol\", dal nome di Jean-\u00c9tienne Dominique Esquirol, che fu uno dei suoi direttori nel XIX secolo."}
{"id": "2446833", "revid": "514736", "url": "https://it.wikipedia.org/wiki?curid=2446833", "title": "Beatrice di Sassonia-Coburgo-Gotha (1884-1966)", "text": "Infanzia e giovent\u00f9.\nLa principessa Beatrice nacque il 20 aprile 1884 ad \"Eastwell Park\", ad Ashford, nel Kent. Suo padre era il principe Alfredo, duca di Edimburgo, secondo figlio maschio della regina Vittoria e del principe consorte Alberto di Sassonia-Coburgo-Gotha. Sua madre, la duchessa Maria di Edimburgo, era nata una granduchessa di Russia, unica figlia femmina dello zar Alessandro II di Russia e di Maria Massimiliana d'Assia-Darmstadt.\nIn quanto nipote in linea maschile di un monarca britannico, Beatrice, fin dalla nascita, ebbe il titolo di Principessa del Regno Unito di Gran Bretagna ed Irlanda ed il trattamento di \"Altezza Reale\".\nBeatrice trascorse la maggior parte degli anni della sua infanzia a Malta, dove suo padre era di stanza, in servizio presso la \"Royal Navy\". Alla morte dello zio del padre, il duca Ernesto II di Sassonia-Coburgo-Gotha, il 22 agosto 1893, il ducato vacante venne affidato al duca Alfredo di Edimburgo, dal momento che suo fratello maggiore, Alberto Edoardo, principe di Galles, rinunci\u00f2 ai suoi diritti successori.\nAlfredo e la moglie, assieme ai cinque figli, si trasferirono a Coburgo per prendervi residenza poco dopo la successione al trono ducale.\nProspettive di matrimonio.\nNel 1902 la principessa Beatrice visse una storia d'amore con il granduca Michail Aleksandrovi\u010d Romanov, fratello minore dello zar Nicola II, che all'epoca era l'erede presuntivo al trono imperiale. Inizi\u00f2 a ricevere lettere da Michail nel settembre 1902 e, bench\u00e9 lui fosse un granduca russo e lei, a tutti gli effetti, una principessa tedesca, si scrivevano in inglese ed egli la soprannominava \"Sima\". In ogni caso venne impedito a Beatrice di sposarsi con il Granduca in quanto la Chiesa ortodossa russa vietava i matrimoni tra primi cugini: la madre di Beatrice ed il padre di Michail, lo zar Alessandro III, erano infatti fratelli. Bench\u00e9 dei matrimoni di questo genere fossero stati in passato gi\u00e0 autorizzati nella Casata Romanov (la granduchessa Ekaterina Pavlovna, la cui mano era stata negata a Napoleone, ricevette due volte il permesso di sposare dei primi cugini; i suoi discendenti divennero il ramo russo del Duchi di Oldenburgo), il devoto e pio Nicola II, capo ufficiale della Chiesa russa, rifiut\u00f2 di cambiare le regole per il fratello.\nNel novembre 1903, Michail scrisse a Beatrice che non poteva sposarla; la situazione si aggrav\u00f2 con una lettera che Beatrice ricevette dalla sorella maggiore Vittoria Melita, \"alias\" Ducky, nella quale essa biasimava il Granduca per aver insensibilmente iniziato la relazione impossibile. Alcuni anni pi\u00f9 tardi, Ducky stessa, avendo divorziato dal cugino, il granduca Ernesto Luigi d'Assia, venne informata che risposarsi con un altro primo cugino, il granduca Kirill Vladimirovi\u010d Romanov, sarebbe stato comunque proibito dallo Zar; ella rifiut\u00f2 di accettare l'imposizione e quindi la coppia fugg\u00ec in esilio. Beatrice, umiliata, venne mandata in Egitto per riprendersi dalla delusione d'amore, ma continu\u00f2 a struggersi e scrisse lettere cariche di rimproveri a Michail fino al 1905.\nIn seguito venne discusso circa un possibile matrimonio di Beatrice con Alfonso XIII di Spagna, ma questo si rivel\u00f2 essere un pettegolezzo infondato in quanto, nel 1906, egli spos\u00f2 la cugina di lei, Vittoria Eugenia di Battenberg. Fu proprio al loro matrimonio che la principessa Beatrice incontr\u00f2 un cugino di re Alfonso, il principe Alfondo di Orl\u00e9ans e Borbone, infante di Spagna e 5\u00ba duca di Galliera. Il governo spagnolo si oppose per\u00f2 ad un'unione dell'infante con una principessa britannica che, a differenza di Vittoria Eugenia, non voleva acconsentire a convertirsi al cattolicesimo. Re Alfonso XIII fu quindi costretto a mettere in chiaro che, nel caso il matrimonio avesse avuto luogo, la coppia avrebbe dovuto vivere in esilio.\nNonostante le avversit\u00e0, Beatrice ed Alfonso si sposarono con cerimonia cattolica e luterana a Coburgo il 15 luglio 1909; la coppia si stabil\u00ec a Coburgo fino al 1912, quando i due vennero autorizzati a fare ritorno in Spagna ed Alfonso venne restaurato nel suo titolo di infante.\nLa coppia ebbe tre figli maschi:\nScandalo ed esilio.\nDurante il suo infelice matrimonio, Alfonso XIII di Spagna ebbe numerose relazioni adulterine, alcune delle quali produssero dei figli illegittimi. Rimane a tutt'oggi un pettegolezzo senza alcuna prova che lo confermi la supposizione che egli abbia avuto una \"liaison\" con Beatrice; certamente essi erano grandi amici, ma d'altronde, nel contesto della rigida etichetta della corte spagnola, una relazione cos\u00ec intima sarebbe stata molto difficile da nascondere.\nLa regina madre Maria Cristina (1858-1929) si proclam\u00f2 oltraggiata dei pettegolezzi e si incontr\u00f2 con Beatrice a San Sebasti\u00e1n per chiederle di lasciare la Spagna; ella rifiut\u00f2 e quindi il Re non ebbe scelta e dovette ordinarle di partire in esilio.\nGuerra civile.\nLa famiglia di Beatrice si trasfer\u00ec quindi in Inghilterra, dove i tre figli della coppia vennero educati al Winchester College. Infine la famiglia reale spagnola ritorn\u00f2 sui suoi passi cosicch\u00e9 permise ad Alfonso e alla consorte di tornare in Spagna dove si stabilirono in una tenuta a Sanl\u00facar de Barrameda.\nGli anni 1930 furono un periodo infelice per la famiglia, dal momento che il collasso della monarchia spagnola e la conseguente guerra civile condussero alla perdita di gran parte delle loro ricchezze. Con l'istituzione della Seconda repubblica spagnola nel 1931, re Alfonso e la sua famiglia si rifugiarono in Italia; negli anni che seguirono la situazione politica nella penisola iberica peggior\u00f2, dal momento che vari gruppi lottavano tra loro per il potere. Verso la fine degli anni trenta i conflitti sfociarono in una guerra civile; Beatrice ed Alfonso persero quindi la loro tenuta durante la guerra ed il figlio secondogenito venne ucciso dai comunisti in battaglia.\nUltimi anni.\nBeatrice mor\u00ec nella sua tenuta di Sanl\u00facar de Barrameda il 13 luglio 1966 e suo marito le sopravvisse di altri nove anni. Il loro figlio Ataulfo mor\u00ec, senza essersi sposato, nel 1974. Gli unici nipoti di Beatrice furono i figli del principe Alvaro. Alla sua morte, Beatrice era l'ultima figlia sopravvissuta del principe Alfredo e della granduchessa Marija Aleksandrovna.\nTitoli nobiliari, onorificenze e stemma.\nStemma.\nLo stemma di Beatrice era lo stemma reale del Regno Unito, con uno scudo interno per la Sassonia, il tutto differenziato mediante un nastro d'argento a cinque punte, la centrale con una croce rossa, mentre le altre con ancore azzurre. Nel 1917 lo scudo centrale venne eliminato con decreto reale di re Giorgio V."}
{"id": "2446842", "revid": "1543377", "url": "https://it.wikipedia.org/wiki?curid=2446842", "title": "East Sutton", "text": "East Sutton \u00e8 una parrocchia civile a circa 10 chilometri a sudest di Maidstone nel contea del Kent in Inghilterra. East Sutton ha un'area molto grande ma un numero di abitanti veramente nodesto: la parrocchia ha una prigione femminile, sedici case ed una chiesa di san Pietro e san Paolo."}
{"id": "2446849", "revid": "765341", "url": "https://it.wikipedia.org/wiki?curid=2446849", "title": "Carolina Elisabetta di Hannover", "text": "Biografia.\nLa Principessa Carolina Elisabetta nacque ad Hannover, in Germania in quanto suo padre era il principe ereditario di Hannover, in quanto primogenito del predecessore. Sua madre era invece Carolina di Brandeburgo-Ansbach, figlia del margravio Giovanni Federico di Brandeburgo-Ansbach. Ella venne battezzata il giorno dopo la sua nascita al Palazzo di Herrenhausen.\nNel 1714 Carolina Elisabetta non aveva ancora un anno quando in Inghilterra mor\u00ec la Regina Anna e suo nonno Giorgio venne scelto quale erede al trono inglese. Carolina si spost\u00f2 cos\u00ec con la sua famiglia in Gran Bretagna e prese residenza al Palazzo di Saint James di Londra. Ella dovette quindi anche accettare i titoli che le spettavano in quanto figlia del futuro Re d'Inghilterra. Sulla base dell Act of Settlement del 1701, ella divenne cos\u00ec la settima in linea di successione al trono inglese, con flebili speranze di succedere al padre."}
{"id": "2446851", "revid": "729019", "url": "https://it.wikipedia.org/wiki?curid=2446851", "title": "Gaetano Tavoni", "text": "Biografia.\nNel 1906 entr\u00f2 volontario nel 6\u00ba Reggimento bersaglieri e complet\u00f2 la sua formazione all'Accademia Militare di Modena, da cui usc\u00ec nel 1911 con il grado di sottotenente. Entrato nel 10\u00ba reggimento, partecip\u00f2 sin dal maggio 1915 alla prima guerra mondiale e fu ferito nel 1916 presso il Pal Piccolo. Dopo le cure volle tuttavia raggiungere il fronte albanese e nel 1917, promosso a maggiore, fu posto al comando del 204\u00ba Reggimento fanteria \"Tanaro\".\nDestinato al 9\u00ba Reggimento alpini, nel 1927 divenne tenente colonnello e assumeva il comando della 3\u00aa Brigata alpina. Nel 1932 tornava al 9\u00ba Reggimento. Promosso a colonnello nel 1939, ebbe il comando del reggimento stesso e nell'aprile dello stesso anno partiva per l'Albania. Durante i combattimenti del 1941, venne ferito gravemente e mor\u00ec all'ospedale militare del Celio qualche mese dopo.\nOmaggi.\nComposta di Un Comandante, Direttore e Consegnatario materiali e di Fureria. Viene anche utilizzata per luogo di ricezione di dipendenti del esercito essendo vicino ad impianti sciistici.\nLa caserma era di propriet\u00e0 del Duca di Modena nel periodo estivo, poi divenne del Regio Demanio Militare, divenendo una base militare negli anni 30 per particolari esercitazioni essendo vicino al ex aeroporto militare del Aeronautica di Allievi a deltaplano Vela Paolucci di Pavullo nel Frigano MO, Realizzato da Italo Balbo."}
{"id": "2446852", "revid": "729019", "url": "https://it.wikipedia.org/wiki?curid=2446852", "title": "Scaled Composites Virgin Atlantic GlobalFlyer", "text": "Lo Scaled Composites Model 311 Virgin Atlantic GlobalFlyer (registrato con sigla N277SF) \u00e8 un aereo progettato da Burt Rutan col quale Steve Fossett vol\u00f2 nel primo volo non stop in solitario e senza rifornimenti attorno al mondo.\nIl volo fu effettuato in un tempo di 67 ore ed un minuto, con partenza il 28 febbraio 2005.\nLa velocit\u00e0 media fu di 590\u00a0km/h; il volo infranse ogni precedente record per il pi\u00f9 veloce volo di circumnavigazione del pianeta senza scalo, il primo in solitario.\nIn precedenza il record era detenuto da un altro aereo progettato da Burt Rutan, il Rutan Voyager, con il tempo di nove giorni e circa 3 minuti, ed una velocit\u00e0 media di 186,11\u00a0km/h, con due piloti.\nL'aereo fu condotto in solitario da Steve Fossett, economicamente supportato dalla compagnia aerea Virgin Atlantic del suo amico Richard Branson.\nLa costruzione fu eseguita dalla societ\u00e0 dello stesso Burt Rutan, la Scaled Composites. L'iniziativa era stata dichiarata come attivit\u00e0 congiunta con la Virgin Galactic.\nTra l'8 febbraio e l'11 febbraio 2006 il GlobalFlyer fu condotto da Fosset nel pi\u00f9 lungo volo aereo della storia: 41.467\u00a0km.\nCostruzione.\nIl GlobalFlyer \u00e8 il primo aereo con propulsione jet specificatamente progettato e costruito per il record di circumnavigazione del globo.\nIl velivolo ha un singolo motore a turbogetto a flusso incrementato (turbofan).\nLa forma dell'aereo \u00e8 convenzionale (ali anteriori e piani di governo posteriori) con due fusoliere, ed una navicella centrale sulla quale \u00e8 sovrapposto a sbalzo il motore.\nLa capsula pressurizzata per il pilota \u00e8 nella parte sporgente anteriore della navicella, ed alloggia in due metri e dieci centimetri di spazio, il pilota in posizione seduta e le sue dotazioni.\nCome sempre le fusoliere contengono carburante, oltre che alloggiare gli impennaggi ed i meccanismi di controllo del volo, le code delle fusoliere non sono interconnesse.\nLa struttura dell'aereo \u00e8 costruita in fibra di carbonio composita, (matrice di carbonio con interposizione di materiale epossidico).\nPoich\u00e9 la parte di maggior dimensione \u00e8 il corpo monolitico delle ali (35 metri di apertura alare), queste sono costituite in materiale composito differenziato, con la superficie in materiale grafite-epossidico, e l'interno in struttura alveolare aramidica.\nL'uso di materiali molto leggeri permette al carburante, distribuito in molti comparti separati, di costituire l'83% del peso dell'aereo in assetto di decollo.\n\u00c8 stato molto curato il rapporto \u201csollevamento su spinta\u201d (L/D) tale da raggiungere valori paragonabili con il volo a vela (aliante).\n\u00c8 stato stimato un valore L/D di 37.. Il perfezionamento del valore che quantifica il sostegno in volo delle superfici plananti determina un valore di discesa a motore spento non superiore ai 200 m a minuto. Per diminuire la velocit\u00e0 di planata verso i limiti di portanza, al momento dell'atterraggio, sono stati usati dei piccoli paracadute di frenata.\nNonostante che le superfici portanti fossero di tipo per il volo a vela, la struttura dovette essere rinforzata ed irrigidita per supportare la spinta del motore a turbogetto, d'altra parte lo scopo della spinta era quello di generare una elevata velocit\u00e0 di crociera, avendo come conseguenza sollecitazioni e vibrazioni ben al di sopra di quelle di un comune aliante.\nIl GlobalFlyer \u00e8 progettato per operare ad alta quota e quindi a temperatura molto bassa.\nPer economia di peso non fu previsto alcun sistema di preriscaldo del carburante, e peraltro fu preferito un motore di serie noto e collaudato, un turbofan Williams International FJ44-3 ATW, che normalmente funziona con il normale carburante Jet-A, il motore fu quindi ricalibrato per funzionare con il carburante JP-4, che ha un punto di congelamento notevolmente pi\u00f9 basso del Jet-A.\nIl primo volo di circumnavigazione senza scalo.\nSuccessivamente a voli di prova a Mojave con l'ingegnere Jon Karkow e Steve Fossett, Fossett trasfer\u00ec il GlobalFlyer a Salina, Kansas, nel gennaio del 2005 dove era stata ripristinata una pista di 12,300 piedi (3750 m) che poteva essere adatta per il \u201cdecollo lungo\", necessario per l'aereo.\nIl decollo fu rimandato fino al 28 febbraio del 2005 per avere favorevoli condizioni di bassa turbolenza, e condizioni di vento favorevoli.\nFu istituito un \u201cCentro di Controllo Missione\u201d nell'adiacente campus della Kansas State University.\nLe condizioni di vento favorevoli (non avere il vento contrario) \u00e8 condizione non trascurabile per poter percorrere i 36.787 chilometri e 559 metri (la lunghezza geografica del tropico del Cancro) fissati dalla Federazione Aeronautica Internazionale (FAI) affinch\u00e9 il volo possa essere definito \u201ccircumnavigazione del globo\u201d, avendo riserve di carburante minime.\nIl Virgin Atlantic GlobalFlyer part\u00ec il 28 febbraio ed atterr\u00f2 a Salina il 3 marzo 2005, avendo completato la circumnavigazione in 2 giorni 19 ore, 1 minuto e 46 secondi. La distanza coperta fu determinata in 36.912\u00a0km, solo 125\u00a0km oltre la minima richiesta.\nIl volo record per distanza coperta.\nSteve Fossett pianific\u00f2 una seconda circumnavigazione col GlobalFlyer, questa volta decollando dal Kennedy Space Center in Florida, volando verso est attorno al mondo quindi, riattraversando l'Atlantico, atterrare al Kent International Airport in Kent, Inghilterra.\nL'obiettivo era quello di infrangere il record della \u201cDistanza assoluta coperta da un volo senza scalo con qualunque tipo di aeromobile\u201d, superando il record raggiunto da Bertrand Piccard e Brian Jones con il loro volo in pallone aerostatico del 1999.\nL'8 febbraio 2006 decoll\u00f2 dal Kennedy Space Center e vol\u00f2 verso est; dopo un volo di 76 ore e 45 minuti fu certificata una distanza ufficiale percorsa di 41.467 chilometri, superando il record di 40.212\u00a0km con aereo, ed i 40814 in pallone.\nL'atterraggio fu drammatico e quasi a cieco, per il danneggiamento del sistema di generazione che alimentava la strumentazione, e per la formazione di ghiaccio sulle superfici trasparenti della capsula, le ruote del carrello furono bloccate dal ghiaccio formato ad alta quota, una era sgonfia, quindi al contatto con la pista esplosero per l'attrito, il carburante rimasto era meno di 100 chili.\nI danni all'aeromobile comunque furono, nel complesso, modesti.\nRecord di distanza su circuito chiuso.\nSteve Fossett condusse il GlobalFlyer ad altri record: il \u201cAbsolute Distance Over a Closed Circuit\u201d. Il record a Circuito Chiuso impone la partenza e l'arrivo nello stesso punto ma \u00e8 necessario il transito in punti di controllo concordati, e la distanza \u00e8 computata tra tali punti.\nFosset part\u00ec da Salina, Kansas, il 14 marzo del 2006 e vol\u00f2 verso est, dopo aver volato su Africa, Asia e Giappone si spost\u00f2 verso Sud attraversando in diagonale l'Oceano Pacifico fino all'equatore per aumentare il percorso.\nRitorn\u00f2 a Salina il 17 marzo 2006 dopo un percorso di 40.707 chilometri aggiudicandosi il record di percorso su circuito chiuso.\nIl GlobalFlyer \u00e8 esposto allo Smithsonian Institution National Air and Space Museum Steven F. Udvar-Hazy Center."}
{"id": "2446859", "revid": "1305772", "url": "https://it.wikipedia.org/wiki?curid=2446859", "title": "Il testamento", "text": ""}
{"id": "2446861", "revid": "1555966", "url": "https://it.wikipedia.org/wiki?curid=2446861", "title": "Il testamento (brano musicale)", "text": "Il testamento \u00e8 una canzone scritta da Fabrizio De Andr\u00e9. Fu pubblicata come singolo, la prima volta nel 1963, con l'arrangiamento musicale di Giampiero Boneschi, come lato A, nel 45 giri Il testamento/La ballata del Mich\u00e9.\nIl testo e l'ispirazione.\nIl testo \u00e8 ironico, l'autore scherza sulla morte e mette a nudo alcune ipocrisie. Un uomo immagina di lasciare in testamento, in punto di morte, a ciascuno degli \"artefici del girotondo intorno al letto di un moribondo,\" quello che si meritano, dopo averli pregati di non maledirlo in quanto andr\u00e0 comunque all'inferno. Gli ereditieri sono una vecchia contessa che dorme nel letto del morto speranzosa che egli le comunichi in sogno i numeri del lotto, a cui il defunto non vede l'ora di apparire in sogno per rivelarglieli sbagliati, e i \"protettori delle battone,\" a cui lascia un impiego da ragionieri ed il compito di informare la popolazione sulla rendita settimanale di una prostituta. Il defunto fa anche gli auguri all'eventuale futuro marito di \"Bianca Maria\", una donna dai facili costumi: \"con tanti auguri per chi ci \u00e8 caduto di conservarsi felice e cornuto.\" Premia poi il becchino che lo seppellir\u00e0, il cui lavoro \u00e8 in genere considerato poco nobile e disprezzato, consegnandogli una \"vanga d'oro\", e infine alla donna che lo ama lascia i migliori versi. \n L'ultimo personaggio a cui il defunto si rivolge \u00e8 la donna che fu pi\u00f9 contesa ma che non si dava a tutti ed ora, rimasta sola, vive di rimpianti. Nella strofa finale c'\u00e8 una riflessione rivolta a coloro che rimangono ancora in vita:\nL'argomento era stato riproposto dal cantautore francese Georges Brassens che nel 1955 aveva musicato alcuni versi del testo quattrocentesco di Fran\u00e7ois Villon \"Le testament\" (1461). Nel 1961 Jacques Brel aveva inciso \"Le Moribond\", De Andr\u00e9 prende diversi spunti dal testo dell'autore belga.\nSingolo del 1968.\nIl brano fu riproposto nel 1968, in un nuovo 45 giri insieme a \"Carlo Martello ritorna dalla battaglia di Poitiers\", in nuova versione rispetto alla precedente del 1963, mai ripubblicata altrove. Presenta qualche modifica nel testo: \"rivelarglieli tutti sbagliati\" invece dell'originale \"riferirglieli tutti sbagliati\", e \"sorella Morte, lasciami il tempo\" invece di \"sorella Morte, datemi il tempo\".\nLo stesso anno ne venne incisa una terza versione per l'album \"Volume III\" che conserva questi cambiamenti del testo, ma viene eseguita con un tempo pi\u00f9 veloce."}
{"id": "2446862", "revid": "25054613", "url": "https://it.wikipedia.org/wiki?curid=2446862", "title": "MC68030", "text": ""}
{"id": "2446863", "revid": "25054632", "url": "https://it.wikipedia.org/wiki?curid=2446863", "title": "MC68881", "text": ""}
{"id": "2446865", "revid": "574302", "url": "https://it.wikipedia.org/wiki?curid=2446865", "title": "Giorgio Guglielmo di Hannover", "text": "Biografia.\nIl principe Giorgio Guglielmo nacque al Palazzo di Saint James a Londra da Giorgio, principe del Galles, figlio di Giorgio I d'Inghilterra, e da Carolina di Ansbach, figlia del margravio Giovanni Federico di Brandeburgo-Ansbach.\nEgli venne battezzato ventisei giorni dopo la sua nascita, al Palazzo di Saint James dall'arcivescovo di Canterbury, William Wake, o dal vescovo di Londra, John Robinson. Suoi padrini furono il re Giorgio I suo nonno, il duca di Newcastle (lord Ciambellano) e la duchessa di St Albans (prima dama di camera della madre).\nIl giovane principe mor\u00ec ancora pressoch\u00e9 in fasce dopo soli tre mesi dalla sua nascita, molto tempo prima che suo padre potesse ascendere al trono. La sua morte caus\u00f2 un profondissimo scandalo per l'epoca perch\u00e9 i suoi genitori imputarono la morte del piccolo al nonno Giorgio I in quanto egli aveva lasciato partire il principe e la principessa del Galles lasciando il piccolo nelle sue mani, ma egli non se ne sarebbe curato a sufficienza, preso com'era dagli impegni di governo. Anche se questa storia \u00e8 oggi provata essere fantasiosa, il fatto peggior\u00f2 ulteriormente le relazioni tra Giorgio I e suo figlio che gi\u00e0 non versavano in ottime acque."}
{"id": "2446867", "revid": "98077", "url": "https://it.wikipedia.org/wiki?curid=2446867", "title": "Elettromotrice", "text": ""}
{"id": "2446869", "revid": "1573940", "url": "https://it.wikipedia.org/wiki?curid=2446869", "title": "Aprosmictus", "text": "Aprosmictus \u00e8 un genere della famiglia degli Psittaculidi.\nDescrizione.\nComprende due specie di pappagalli vicini agli \"Alisterus\", ma caratterizzati dal corpo pi\u00f9 compatto, dalla predominanza del colore verde nel piumaggio e da un becco leggermente pi\u00f9 grande e proporzionato alle forme dell'uccello. Entrambe le specie evidenziano un forte dimorfismo sessuale e hanno becco arancio e zampe grigio-verdastre. L'iride \u00e8 arancio nel maschio e bruna nella femmina.\nTassonomia.\nIl genere \"Aprosmictus\" comprende le seguenti specie:"}
{"id": "2446871", "revid": "1305772", "url": "https://it.wikipedia.org/wiki?curid=2446871", "title": "What We Do Is Secret", "text": "What We Do Is Secret (\"quello che facciamo \u00e8 segreto\" in lingua inglese) pu\u00f2 riferirsi a:"}
{"id": "2446875", "revid": "25054764", "url": "https://it.wikipedia.org/wiki?curid=2446875", "title": "MC68882", "text": ""}
{"id": "2446876", "revid": "767487", "url": "https://it.wikipedia.org/wiki?curid=2446876", "title": "Dinder", "text": "Il Dinder (in arabo \"Nahr ad-Dindar\") \u00e8 uno dei principali affluenti del Nilo azzurro. Nasce dalle montagne dell'Etiopia a ovest del lago Tana e, prima di gettarsi nel Nilo azzurro, scorre in una stretta e profonda gola incastonata nell'altopiano alto pi\u00f9 di 2000 .\nIl fiume \u00e8 lungo 480 chilometri, \u00e8 navigabile per un terzo della sua lunghezza durante la stagione di piena e attraversa il parco nazionale del Dinder."}
{"id": "2446877", "revid": "287204", "url": "https://it.wikipedia.org/wiki?curid=2446877", "title": "Aprosmictus erythropterus", "text": "Il pappagallo alirosse (Aprosmictus erythropterus) \u00e8 un uccello della famiglia degli Psittaculidi.\nDescrizione.\nSi presenta con taglia attorno ai 32\u00a0cm, le parti superiori di un verde carico, quelle inferiori pi\u00f9 pallide. Il maschio ha le copritrici primarie e secondarie rosse e sfumature nerastro-blu sul resto dell'ala, il groppone \u00e8 blu-azzurro. La femmina ha il rosso delle copritrici meno intenso, il resto dell'ala verde e l'iride bruna anzich\u00e9 arancio.\nBiologia.\nSi muove in coppia o in piccoli gruppi che si radunano in stormi anche di una settantina di individui quando le risorse alimentari sono abbondanti, come durante la fioritura degli eucalipti. \u00c8 essenzialmente arboricolo, riservato e scende a terra solo per bere o per raccogliere semi se non trova nulla di buono tra le fronde degli alberi. Il periodo riproduttivo va da agosto a febbraio, ma sono stati segnalati casi di riproduzione tra aprile e luglio; la femmina depone 3-6 uova che cova per 20 giorni. I piccoli lasciano il nido a circa 5 settimane ma restano con i genitori ancora a lungo.\nDistribuzione e habitat.\nVive nel nord della Nuova Guinea e nel nord-ovest dell'Australia. \u00c8 un uccello comune in tutto il suo areale e anche in cattivit\u00e0 \u00e8 presente e si riproduce con regolarit\u00e0.\nPredilige gli ambienti aridi, savane, boschetti di acacia, foreste di eucalipto, ma lo si pu\u00f2 trovare anche nelle foreste a galleria costiere e in quelle di mangrovie.\nTassonomia.\n\u00c8 classificato in tre sottospecie:"}
{"id": "2446878", "revid": "123154602", "url": "https://it.wikipedia.org/wiki?curid=2446878", "title": "Shalane Flanagan", "text": "Biografia.\nIl 21 ottobre 2019 ha annunciato il suo ritiro dall'attivit\u00e0 agonistica tramite un post sul suo profilo Instagram."}
{"id": "2446882", "revid": "287204", "url": "https://it.wikipedia.org/wiki?curid=2446882", "title": "Aprosmictus jonquillaceus", "text": "Il pappagallo spalleoliva (Aprosmictus jonquillaceus) \u00e8 un uccello della famiglia degli Psittaculidi.\nDescrizione.\nSimile e affine al pappagallo alirosse, da cui differisce per la colorazione pi\u00f9 chiara e la presenza del rosso alare solo sul bordo (accentuata nel maschio, quasi impercettibile nella femmina), ha il sopraccoda giallastro e sfumature gialle diffuse sui fianchi e sul ventre. Ha taglia attorno ai 25\u00a0cm.\nDistribuzione e habitat.\nAbita le foreste e le savane, fino ai 2600 metri di quota delle isole Timor e Wetar, nell'arcipelago della Sonda in Indonesia.\nTassonomia.\nComprende due sottospecie: "}
{"id": "2446889", "revid": "287204", "url": "https://it.wikipedia.org/wiki?curid=2446889", "title": "Clint Eastwood (album)", "text": ""}
{"id": "2446892", "revid": "25054917", "url": "https://it.wikipedia.org/wiki?curid=2446892", "title": "MC68020", "text": ""}
{"id": "2446894", "revid": "287204", "url": "https://it.wikipedia.org/wiki?curid=2446894", "title": "Clint Eastwood (brano musicale)", "text": ""}
{"id": "2446895", "revid": "765341", "url": "https://it.wikipedia.org/wiki?curid=2446895", "title": "Ara glaucogularis", "text": "L'ara golabl\u00f9 (Ara glaucogularis) \u00e8 un uccello della famiglia degli Psittacidi.\nCaratteristiche.\nL'ara golabl\u00f9 \u00e8 lunga 85 cm ed \u00e8 molto simile all\"'Ara ararauna\", ma il dorso \u00e8 pi\u00f9 chiaro e grigiastro, la gola \u00e8 azzurra, le parti inferiori sono gialle, le guance sono nude, bianche e orlate da piccole piume azzurre, il becco \u00e8 nero e l'iride \u00e8 gialla.\nHabitat.\nHa un areale frammentato, localizzato nella regione di Beni, nel nord della Bolivia. Frequenta le savane periodicamente allagate, i boschi di palme e le foreste secondarie.\nAbitudini.\nL'unica notizia sulle sue abitudini, riportata nel 1992 da Niger Collar, \u00e8 che sembra strettamente legata, sia per l'alimentazione sia per la nidificazione, alla palma \"Attalea phalerata\"."}
{"id": "2446897", "revid": "1305772", "url": "https://it.wikipedia.org/wiki?curid=2446897", "title": "Cloak and Dagger", "text": ""}
{"id": "2446899", "revid": "26415", "url": "https://it.wikipedia.org/wiki?curid=2446899", "title": "Grotte di San Biagio", "text": ""}
{"id": "2446900", "revid": "25055009", "url": "https://it.wikipedia.org/wiki?curid=2446900", "title": "MC68010", "text": ""}
{"id": "2446902", "revid": "834", "url": "https://it.wikipedia.org/wiki?curid=2446902", "title": "Cloak &amp; Dagger", "text": ""}
{"id": "2446903", "revid": "818367", "url": "https://it.wikipedia.org/wiki?curid=2446903", "title": "Ara militaris", "text": "L'ara militare (Ara militaris) \u00e8 un uccello della famiglia degli Psittacidi."}
{"id": "2446904", "revid": "767487", "url": "https://it.wikipedia.org/wiki?curid=2446904", "title": "Fran\u00e7ois-Xavier-Marc-Antoine de Montesquiou-F\u00e9zensac", "text": "Ha occupato il seggio 15 all'Acad\u00e9mie fran\u00e7aise dal 1816 fino alla morte."}
{"id": "2446909", "revid": "6923", "url": "https://it.wikipedia.org/wiki?curid=2446909", "title": "Ara rubrogenys", "text": "L'ara fronterossa (Ara rubrogenys ) \u00e8 un uccello della famiglia degli Psittacidi endemico di una piccola area montuosa semidesertica della Bolivia.\n\u00c8 una specie in pericolo critico d'estinzione e in natura ne rimangono ormai circa 150 esemplari; fortunatamente si riproduce molto bene in cattivit\u00e0 e, anche se di rado, viene allevata come animale da compagnia.\nDescrizione.\nL'ara fronterossa \u00e8 lunga 55\u201360\u00a0cm. Di colorazione generale verde, ha la fronte rossa, una macchia rossa sulla zona periauricolare e i margini inferiori delle copritrici rosso brillante o arancione. Attorno agli occhi presenta una zona di pelle rosata che si estende fino al becco. La base delle ali \u00e8 rossa e le remiganti azzurre.\nDistribuzione e habitat.\nL'ara fronterossa \u00e8 originaria di una piccola area montuosa della Bolivia centro-meridionale situata circa 200\u00a0km a ovest di Santa Cruz, nel Dipartimento omonimo, dove il clima \u00e8 semidesertico. La vegetazione dell'area \u00e8 costituita soprattutto da cactus (di piccole e grandi dimensioni) e da alberi e arbusti spinosi. Il clima \u00e8 semi-arido, freddo di notte e caldo di giorno. Piove solamente ogni tanto, nel corso di violente tempeste. L'ara fronterossa \u00e8 una specie piuttosto insolita, poich\u00e9 \u00e8 l'unica ara adattatasi a vivere in climi aridi. Quasi tutte le are nidificano su grandi alberi, ma dato che questa specie vive in un'area dove i grandi alberi non sono molto frequenti, essa nidifica in fessure verticali delle pareti scoscese. In passato questo uccello veniva catturato per essere venduto come animale da compagnia; inoltre veniva perseguitato dagli agricoltori locali perch\u00e9 razziava i raccolti."}
{"id": "2446915", "revid": "314826", "url": "https://it.wikipedia.org/wiki?curid=2446915", "title": "Costantino Cavafy", "text": ""}
{"id": "2446918", "revid": "298229", "url": "https://it.wikipedia.org/wiki?curid=2446918", "title": "Eunice Jepkorir", "text": ""}
{"id": "2446919", "revid": "818367", "url": "https://it.wikipedia.org/wiki?curid=2446919", "title": "Ara severus", "text": "L'ara frontecastana (Ara severus) \u00e8 un uccello della famiglia degli Psittacidi."}
{"id": "2446923", "revid": "287204", "url": "https://it.wikipedia.org/wiki?curid=2446923", "title": "Campionato ceco di calcio a 5 2008-2009", "text": "La 1. Futsal Liga 2008-2009 \u00e8 stata la diciassettesima edizione del Campionato ceco di calcio a 5, disputato nella stagione 2008/2009 con la formula del girone all'italiana e successivi play-off tra le prime otto squadre. La vittoria finale \u00e8 andata all', al suo quinto titolo nazionale, terzo consecutivo."}
{"id": "2446925", "revid": "767487", "url": "https://it.wikipedia.org/wiki?curid=2446925", "title": "Jean-Pierre Bachasson", "text": "Ha dato i natali a Marthe-Camille Bachasson, 3\u00ba conte di Montalivet, anch'egli ministro dell'interno (sotto Luigi Filippo)."}
{"id": "2446927", "revid": "122246", "url": "https://it.wikipedia.org/wiki?curid=2446927", "title": "Nazionale di pallavolo maschile del Venezuela", "text": "La nazionale di pallavolo maschile del Venezuela \u00e8 una squadra sudamericana composta dai migliori giocatori di pallavolo del Venezuela ed \u00e8 posta sotto l'egida della Federazione pallavolistica del Venezuela.\nRosa.\nSegue la rosa dei giocatori convocati per i Giochi della XXXII Olimpiade."}
{"id": "2446929", "revid": "84184", "url": "https://it.wikipedia.org/wiki?curid=2446929", "title": "Asiloidea", "text": "Asiloidea \u00e8 una superfamiglia cosmopolita di insetti dell'ordine dei ditteri, sottordine Brachycera.\nDescrizione.\nUn carattere comune a tutta la superfamiglia \u00e8 la presenza, nei pretarsi, dell'empodio, ovvero di un processo sottile, marcatamente diverso dai due pulvilli. Fa eccezione il genere \"Hilarimorpha\", nei quali \u00e8 assente il processo mediano.\nLa superfamiglia si presenta tuttavia morfologicamente eterogenea, con corpo di forma e dimensioni svariate, da pochi mm a diversi centimetri, come nel caso dei Mydidae, che comprendono alcuni fra i ditteri esistenti pi\u00f9 grandi. Il corpo \u00e8 spesso peloso ma non presenta setole di particolare sviluppo. Il capo \u00e8 relativamente piccolo, con antenne di tipo aristato e l'apparato boccale \u00e8 di tipo pungente-succhiante o succhiante, adattato a due specifici regimi dietetici. Le zampe sono spesso relativamente lunghe e le ali relativamente strette, con una nervatura abbastanza ricca, ma in diverse famiglie si rileva la tendenza alla riduzione delle ramificazioni della radio e della media e, quindi, ad una semplificazione. La cellula cup \u00e8 relativamente lunga, con cubito e anale convergenti in prossimit\u00e0 del margine.\nBiologia.\nLe larve di cui \u00e8 nota la biologia hanno un regime dietetico zoofago, a spese di altri insetti. L'entomofagia si manifesta in due differenti comportamenti: la maggior parte delle famiglie pi\u00f9 rappresentative (Asilidae, Therevidae, Mydidae, Scenopinidae) hanno larve predatrici, mentre i Bombyliidae hanno larve parassitoidi.\nGli adulti presentano invece tre differenti comportamenti trofici. Asilidae e Therevidae sono predatori, mentre gli adulti della maggior parte delle altre famiglie si nutrono di nettare. Gli adulti dei Bombyliidae hanno un regime dietetico specifico, basato sull'assunzione sia di nettare sia di polline, e costituiscono una delle famiglie pi\u00f9 importanti, per diffusione e numero di specie, fra i ditteri pronubi.\nSistematica e filogenesi.\nTradizionalmente inclusi fra gli Orthorrhapha, gli Asiloidea costituiscono uno dei problemi pi\u00f9 incerti e dibattuti nell'ambito della tassonomia dei Diptera. Questo raggruppamento comprende Brachiceri primitivi ma, nello stesso tempo, con caratteri che li distinguono dalle linee che fanno capo agli Homodactyla (Stratiomyomorpha, Xylophagomorpha, Tabanomorpha e Nemestrinoidea). Le indagini sulla filogenesi concordano sulla posizione degli Asiloidea come clade correlato agli Eremoneura (Empidoidea + Cyclorrhapha), ma sussistono dubbi sul carattere monofiletico all'interno dei singoli \"taxa\", da cui derivano differenti interpretazioni della suddivisione in famiglie. Nei lavori pi\u00f9 recenti sono perci\u00f2 frequenti gli scorpori di sottofamiglie o gruppi di generi da famiglie che in passato avevano un inquadramento tassonomico pi\u00f9 esteso, in particolare i Bombyliidae e i Therevidae.\nLa posizione tassonomica degli Asiloidea \u00e8 subordinata al criterio usato nella suddivisione dei Brachiceri in infraordini. Diverse fonti inquadrano gli Asiloidea nell'infraordine Asilomorpha, comprendente peraltro le superfamiglie Nemestrinoidea e Empidoidea. Le critiche opposte all'infraordine Asilomorpha risiedono soprattutto nel probabile carattere parafiletico di questo gruppo. A questa interpretazione, che separa nettamente i Muscomorpha dai Brachiceri inferiori, si oppone un'interpretazione pi\u00f9 estesa dei Muscomorpha, fra i quali andrebbero inclusi tutti i \"taxa\" non appartenenti alle linee pi\u00f9 primitive (Stratiomyomorpha + Xilophagomorpha + Tabanomorpha). Questa classificazione risponde meglio alle relazioni filogenetiche intercorrenti fra i Brachiceri primitivi, tuttavia non \u00e8 ancora organizzata su uno schema linneiano in quanto colloca le superfamiglie dei Nemestrinoidea, degli Asiloidea e degli Empidoidea allo stesso livello tassonomico dei Cyclorrhapha, che in realt\u00e0 \u00e8 un raggruppamento di superfamiglie:\nLa suddivisione interna, come si \u00e8 detto, \u00e8 incerta riguardo all'effettiva collocazione di alcuni \"taxa\" tradizionalmente inclusi in famiglie pi\u00f9 estese. Storicamente, gli insetti riconducibili agli Asiloidea erano inclusi nelle seguenti famiglie:\nIncerta e dibattuta \u00e8 stata la posizione sistematica del genere \"Hilarimorpha\". (1860) descrisse il genere includendolo nella famiglia degli Empididae. Nonostante una successiva ritrattazione dello stesso Autore, che attribu\u00ec l'appartenenza del genere ai Rhagionidae, (1881) e (1888) concordarono con l'appartenenza del genere agli Empididae. In seguito, il genere trov\u00f2 collocazione, secondo i vari Autori, nella famiglia dei Rhagionidae o in quella dei Therevidae o posizionato in una famiglia distinta. Nelle classificazioni pi\u00f9 recenti ricorrono tre differenti posizioni in merito all'inquadramento di \"Hilarimorpha\":\nOltre al caso specifico riguardante la posizione del genere \"Hilarimorpha\", la suddivisione sistematica della superfamiglia \u00e8 stata interessata dalle seguenti revisioni, in genere citate nella letteratura pi\u00f9 recente ma non sempre pienamente riconosciute.\n \"et al.\" (1991) separarono dai Therevidae i generi \"Apsilocephala\" e \"Clesthentia\", includendoli, insieme al genere di nuova descrizione \"Clesthentiella\", in una nuova famiglia denominata Apsilocephalidae. In questa famiglia \u00e8 stato recentemente inserito un altro genere di nuova descrizione, \"Kaurimyia\".\n (1994) separarono dai Bombyliidae il genere \"Apystomyia\", comprendente la sola specie \"Apystomyia elinguis\", e lo inserirono in una famiglia propria, Apystomyiidae.\nI Mythicomyiidae, comprendenti circa 350 specie, erano considerati in passato una sottofamiglia dei Bombyliidae. (1991) elev\u00f2 la sottofamiglia al rango di famiglia e sotto l'aspetto filogenetico la inquadr\u00f2 in una linea correlata al resto degli altri Bombyliidae \"sensu lato\". La separazione dei Mythicomyiidae \u00e8 stata in seguito supportata da .\n \"et al.\" (2003) descrissero una nuova specie, \"Ocoa chilensis\", includendola in una famiglia propria con il nome Ocoidae. Gli stessi Autori, tre anni pi\u00f9 tardi, rinominarono la specie come \"Evocoa chilensis\" e, di conseguenza, anche la famiglia, con il nome Evocoidae. Sotto l'aspetto filogenetico, il genere \"Evocoa\" si colloca in un clade correlato al ramo Scenopinidae + Therevidae dopo la disgiunzione degli Apsilocephalidae. \"Evocoa chilensis\" rientrerebbe perci\u00f2 nel gruppo dei \"Terevoidi\" (Therevidae \"sensu lato\") nello schema tassonomico tradizionale.\nUn'interpretazione pi\u00f9 ristretta dell'inquadramento tassonomico dei Bombyliidae e dei Therevidae porta perci\u00f2 alla distinzione di alcune altre famiglie, il cui riconoscimento non \u00e8 comunque universalmente supportato. Secondo questo orientamento, perci\u00f2, la superfamiglia si suddividerebbe nelle seguenti famiglie:"}
{"id": "2446930", "revid": "1543377", "url": "https://it.wikipedia.org/wiki?curid=2446930", "title": "Lega Volley Summer Tour 2009", "text": "La Lega Volley Summer Tour 2009 \u00e8 stata la 16\u00aa edizione del campionato femminile di sand volley 4x4 organizzato dalla FIPAV e dalla Lega Pallavolo Serie A femminile. Parallela alla manifestazione sono state le assegnazioni della Coppa Italia e della Supercoppa Italiana. Per ragioni di sponsor il campionato ha assunto in questa stagione la denominazione di Chiquita Cup.\nCampionato.\nIl campionato si \u00e8 disputato in due fasi. La prima fase ha avuto inizio a Milano il 27 e il 28 giugno 2009, \u00e8 proseguita a Reggio di Calabria l'11 e il 12 luglio ed \u00e8 terminata a Bellaria-Igea Marina il 18 e il 19 luglio; la seconda fase, che visto la Sorbini Scavolini Pesaro aggiudicarsi il titolo di Campione d'Italia, \u00e8 stata disputata a Bibione di San Michele al Tagliamento tra il 24 e il 26 luglio.\nFormula.\nIl campionato si \u00e8 disputato oggi in due fasi. Nove squadre, composte ognuna da 4 giocatrici, hanno disputato una fase preliminare in tre giornate; al termine di ogni tappa, a cui hanno preso parte sei squadre a turno, si \u00e8 stilata una classifica, in base alla quale si \u00e8 assegnato un certo numero di punti (10 alla 1\u00aa classificata, 8 alla 2\u00aa, 6 alla 3\u00aa, 4 alla 4\u00aa, 3 alla 5\u00aa e 2 alla 6\u00aa).\nIn base ai punti accumulati nelle tre classifiche, le squadre sono state suddivise in tre gironi; da questi scaturiscono poi nuovi accoppiamenti. Sulla base dei risultati ottenuti, \u00e8 stata stilata un'ultima graduatoria, tenendo conto anche dei risultati della prima fase. Le prime quattro classificate sono state ammesse alle semifinali (1\u00aa contro 4\u00aa e 2\u00aa contro 3\u00aa); \u00e8 stata successivamente la finale a decretare la squadra vincitrice del titolo.\nCoppa Italia.\nLa Coppa Italia, alla quale non ha preso parte la ConTatto Design Benevento, si \u00e8 disputata a Vieste il 4 e il 5 luglio. \u00c8 stata vinta dalla Sorbini Scavolini Pesaro.\nFormula.\nLe otto squadre sono state suddivise in due gironi all'italiana. Le prime due classificate di ogni girone sono state ammesse alle semifinali; \u00e8 stata successivamente la finale a decretare la squadra vincitrice del titolo.\nSupercoppa italiana.\nLa Supercoppa italiana si \u00e8 disputata a Salerno il 1\u00ba e il 2 agosto. Al torneo, vinto dalla Sorbini Scavolini Pesaro, non hanno preso parte Logitronic Vicenza e Prodomosport Pavia, mentre ha partecipato la Lavoro.Doc Pontecagnano Faiano.\nFormula.\nLe otto squadre partecipanti sono divise in due gironi all'italiana. Le prime due classificate di ogni girone sono ammesse alle semifinali; \u00e8 successivamente la finale a decretare la squadra vincitrice del titolo."}
{"id": "2446939", "revid": "25055544", "url": "https://it.wikipedia.org/wiki?curid=2446939", "title": "MC68EC030", "text": ""}
{"id": "2446941", "revid": "25055574", "url": "https://it.wikipedia.org/wiki?curid=2446941", "title": "MC68008", "text": ""}
{"id": "2446943", "revid": "25055592", "url": "https://it.wikipedia.org/wiki?curid=2446943", "title": "MC68012", "text": ""}
{"id": "2446946", "revid": "1543377", "url": "https://it.wikipedia.org/wiki?curid=2446946", "title": "DFB-Pokal 1958-1959", "text": "La DFB-Pokal 1959 fu la 16\u00aa edizione della competizione. In finale lo Schwarz-Weiss Essen sconfisse il Borussia Neunkirchen 5\u20132.\nFinale.\nSchwarz-Weiss Essen(1\u00ba successo)"}
{"id": "2446947", "revid": "25055640", "url": "https://it.wikipedia.org/wiki?curid=2446947", "title": "MC68060", "text": ""}
{"id": "2446953", "revid": "1573940", "url": "https://it.wikipedia.org/wiki?curid=2446953", "title": "Aratinga", "text": "Aratinga \u00e8 un genere di uccelli della famiglia degli Psittacidi.&lt;\nDescrizione.\nIl genere \"Aratinga\" comprende un folto gruppo di pappagalli, chiamati comunemente \u00abconuri\u00bb, dal volo veloce e radente, capaci di adattarsi con una certa facilit\u00e0 alle avversit\u00e0 ambientali. In generale non presentano dimorfismo sessuale e gli immaturi sono del tutto simili agli adulti, anche se con piumaggio pi\u00f9 tenue. Salvo alcune specie molto colorate, con il giallo come colore base, tra le quali spicca l\"'Aratinga solstitialis\" (parrocchetto del sole), il colore dominante che caratterizza la specie \u00e8 il verde solcato da qualche segno. In generale si tratta di uccelli sociali che vivono in bande anche numerose.\nTassonomia.\nIl genere \"Aratinga\" comprende le seguenti specie viventi:\nAl genere \u00e8 attribuita anche una specie estinta:\nAltre specie attribuite in passato al genere \"Aratinga\" sono oggi ascritte ai generi \"Eupsittula\", \"Psittacara\" e \"Thectocercus\"."}
{"id": "2446954", "revid": "838137", "url": "https://it.wikipedia.org/wiki?curid=2446954", "title": "Commodore Amiga, Inc.", "text": ""}
{"id": "2446956", "revid": "838137", "url": "https://it.wikipedia.org/wiki?curid=2446956", "title": "Commodore Amiga Inc.", "text": ""}
{"id": "2446958", "revid": "25055751", "url": "https://it.wikipedia.org/wiki?curid=2446958", "title": "Disastro di Viareggio", "text": ""}
{"id": "2446960", "revid": "25055763", "url": "https://it.wikipedia.org/wiki?curid=2446960", "title": "Disastro ferroviario di Viareggio", "text": ""}
{"id": "2446962", "revid": "709565", "url": "https://it.wikipedia.org/wiki?curid=2446962", "title": "M\u0101r Abh\u0101 di Kashkar", "text": ""}
{"id": "2446963", "revid": "1573940", "url": "https://it.wikipedia.org/wiki?curid=2446963", "title": "Thectocercus acuticaudatus", "text": "Il conuro capoazzurro (Thectocercus acuticaudatus ()) \u00e8 un uccello della famiglia degli Psittacidi. \u00c8 l'unica specie del genere Thectocercus.\nDescrizione.\nLa colorazione base \u00e8 verde, pi\u00f9 intenso nelle parti superiori, pi\u00f9 sfumato in quelle inferiori. Il colore blu \u00e8 presente sulla faccia in modo pi\u00f9 o meno esteso secondo l'et\u00e0, la sottospecie e il soggetto. \u00c8 presente un anello perioftalmico nudo di un colore bianco latte; ramo superiore del becco marroncino con punta nera, ramo inferiore nero. Le zampe sono rosate. A volte sono presenti riflessi bluastri sul petto. La taglia \u00e8 attorno ai 37\u00a0cm compresa la coda, di media lunghezza, con penne sfumate in rossiccio, visibili soprattutto quando l'uccello \u00e8 in volo. I giovani presentano il blu solo sulla fronte e parzialmente sulla corona.\nBiologia.\nVive in gruppi anche numerosi che compiono piccole migrazioni locali stagionali, alla ricerca del cibo. \nNidifica nelle cavit\u00e0 degli alberi a partire da dicembre. La femmina depone 2-5 uova che vengono covate per 25 giorni; i piccoli si involano attorno alle 8 settimane di vita.\nDistribuzione e habitat.\nAbita un areale vasto, dalla Colombia al Venezuela, al Brasile, al Paraguay, all'Uruguay e al nord dell'Argentina. Abbastanza comune in natura, non \u00e8 molto diffuso in cattivit\u00e0.\nAbita le foreste secondarie, le savane aride con boscaglie sparse e le savane erbose.\nTassonomia.\nComprende 5 sottospecie:"}
{"id": "2446964", "revid": "1573940", "url": "https://it.wikipedia.org/wiki?curid=2446964", "title": "Eupsittula aurea", "text": "Il parrocchetto frontepesca (Eupsittula aurea ()) \u00e8 un uccello della famiglia degli Psittacidi.\nDescrizione.\nColore generale verde, pi\u00f9 chiaro nelle parti ventrali; fronte di colore rosso dorato sfumato in blu, anello perioftalmico giallo, iride rossa, becco nero, zampe grigiastre; ha taglia attorno ai 26\u00a0cm. Le remiganti e le copritrici primarie sono blu negli adulti e azzurre nei giovani, che hanno anche la colorazione generale pi\u00f9 pallida e l'iride grigia.\nBiologia.\nPassa gran parte della giornata alla ricerca di semi sugli alberi, sugli arbusti e sul terreno e si muove in gruppi anche di 40-50 individui. Nidifica nelle cavit\u00e0 degli alberi deponendo 2-4 uova.\nDistribuzione e habitat.\nVive in Brasile, Bolivia, Paraguay e nel nord-ovest dell'Argentina. \u00c8 comune in tutto l'areale, salvo che in Argentina dove gi\u00e0 negli anni sessanta era raro.\nIl suo habitat \u00e8 vario e va dalle foreste secondarie lungo il bacino del Rio delle Amazzoni al \u00abcerrado\u00bb, un ambiente tipico del sud del Brasile, costituito da grandi pianure asciutte in cui crescono alberi semidecidui e bassi."}
{"id": "2446965", "revid": "1632387", "url": "https://it.wikipedia.org/wiki?curid=2446965", "title": "The Visitor (UFO)", "text": "The Visitor \u00e8 un album studio del gruppo musicale inglese UFO, pubblicato nel 2009 dalla SPV Records. Il bassista Pete Way non pot\u00e9 partecipare alla registrazione dell'album a causa di un problema di salute; le parti di basso furono dunque eseguite da Peter Pichl."}
{"id": "2446966", "revid": "239447", "url": "https://it.wikipedia.org/wiki?curid=2446966", "title": "Wiener AF", "text": ""}
{"id": "2446968", "revid": "1573940", "url": "https://it.wikipedia.org/wiki?curid=2446968", "title": "Aratinga auricapillus", "text": "Il parrocchetto capodorato (Aratinga auricapillus ) \u00e8 un uccello della famiglia degli Psittacidi.\nMolto simile al parrocchetto jandaya dal quale si diversifica per la presenza del giallo soltanto sulla corona e del verde sul resto del corpo, con l'eccezione del ventre bruno rossiccio. \u00c8 classificato in due sottospecie:\nVive nelle foreste fino ai 2000 metri del sud-est del Brasile."}
{"id": "2446976", "revid": "767487", "url": "https://it.wikipedia.org/wiki?curid=2446976", "title": "Sakis Tolis", "text": "\u00c8 il cantante e chitarrista del gruppo musicale black metal dei Rotting Christ, dove suona anche il fratello Themis Tolis. Nei primi album in studio utilizzava lo pseudonimo Necromayhem.\n\u00c8 inoltre il chitarrista dei Thou Art Lord, e negli ultimi album prodotti dalle sue band ha anche svolto il ruolo di produttore."}
{"id": "2446978", "revid": "287204", "url": "https://it.wikipedia.org/wiki?curid=2446978", "title": "A Step Too Far", "text": "A Step Too Far \u00e8 un brano composto ed interpretato da Elton John; il testo \u00e8 opera di Tim Rice.\nIl brano.\nSi tratta un pezzo di chiaro stampo pop (il titolo del testo di Tim Rice significa \"Un Passo Troppo In L\u00e0\").\nProviene dall'album del 1999 \"Elton John and Tim Rice's Aida\" ed \u00e8 stata composta per il musical intitolato, per l'appunto, \"Aida\". Elton canta insieme a due attrici dello spettacolo: Heather Headley (Aida) e Sherie Scott (Amneris). Quest'ultima appare soltanto in questa traccia in tutto il disco. Nel musical (e nel CD \"Elton John and Tim Rice's Aida: the Original Broadway Cast Recording\"), il brano \u00e8 cantato da Heather Headley, Sherie Scott e Adam Pascal (nel ruolo di Radames) e ricalca un momento di grande confusione instauratosi tra i tre personaggi.\n\"A Step Too Far\" \u00e8 stata pubblicata come singolo promo nel 1999."}
{"id": "2446981", "revid": "1573940", "url": "https://it.wikipedia.org/wiki?curid=2446981", "title": "Psittacara brevipes", "text": "Il parrocchetto di Socorro (Psittacara brevipes ()) \u00e8 un uccello della famiglia degli Psittacidi.\nDescrizione.\nQuasi identico al parrocchetto verde (\"Psittacara holochlorus\"), si differenzia da esso solamente per la taglia ridotta, il tarso pi\u00f9 corto e il piumaggio pi\u00f9 scuro.\nDistribuzione e habitat.\nVive solamente su Socorro, una piccola isola (132\u00a0km\u00b2) dell'Arcipelago delle Revillagigedo, un gruppo insulare messicano situato nell'Oceano Pacifico. Predilige le boscaglie e le terre aperte di collina e montagna, fino ai 1095 metri. Molto raro, ne rimangono solamente 400-500 esemplari."}
{"id": "2446984", "revid": "1573940", "url": "https://it.wikipedia.org/wiki?curid=2446984", "title": "Eupsittula cactorum", "text": "Il parrocchetto della caatinga (Eupsittula cactorum ) \u00e8 un uccello della famiglia degli Psittacidi.\nDescrizione.\nCon una taglia attorno ai 25\u00a0cm, e un aspetto timido, questo parrocchetto dal piumaggio generale verde nelle parti superiori e giallo-arancio in quelle inferiori presenta anello perioftalmico bianco, un cappuccio bruno che comprende fronte, gola e petto, copritrici secondarie blu, becco e zampe grigiastre e iride arancio. Gli immaturi hanno le parti brune sbiadite in verde.\nBiologia.\nVive in coppie o piccoli gruppi di 6-8 individui e si nutre di frutti, semi, bacche e fiori, che raccoglie sia dal terreno sia dagli arbusti sia dalle piante succulente. La femmina depone 4-6 uova e la cova dura circa 28 giorni; i giovani lasciano il nido a circa 6 settimane dalla nascita.\nDistribuzione e habitat.\nVive numeroso in un vasto areale del Brasile nord-orientale ed \u00e8 abbastanza noto anche in cattivit\u00e0 dove si \u00e8 riprodotto per la prima volta nel 1883.\n\u00c8 il tipico abitante di quelle comunit\u00e0 vegetali dette \u00abcaatinga\u00bb che si sviluppano in aree aride dove crescono pochi alberi decidui, arbusti, cactus e altre piante succulente; frequenta anche le foreste meno aperte e le savane alberate.\nTassonomia.\nComprende due sottospecie:"}
{"id": "2446987", "revid": "1573940", "url": "https://it.wikipedia.org/wiki?curid=2446987", "title": "Eupsittula canicularis", "text": "Il parrocchetto frontearancio (Eupsittula canicularis ) \u00e8 un uccello della famiglia degli Psittacidi.\nDescrizione.\nMolto simile al parrocchetto frontepesca, si differenzia per la colorazione frontale pi\u00f9 arancio, per una maggiore estensione del blu sul capo e per la colorazione chiara del becco. Ha taglia attorno ai 24\u00a0cm.\nDistribuzione e habitat.\nVive nelle boscaglie fino ai 1500 metri di Messico e Costa Rica.\nTassonomia.\n\u00c8 classificato in tre sottospecie assai simili tra loro: \"E. c. canicularis\", \"E. c. eburnirostrum\", \"E. c. clarae\"."}
{"id": "2446991", "revid": "1573940", "url": "https://it.wikipedia.org/wiki?curid=2446991", "title": "Psittacara chloropterus", "text": "Il parrocchetto di Hispaniola (Psittacara chloropterus ()) \u00e8 un uccello della famiglia degli Psittacidi.\nDescrizione.\nSi presenta con piumaggio generale verde con segni rossi sulle spalle e sul sottoala; anello perioftalmico bianco, iride arancio, becco e zampe grigiastre e taglia attorno ai 32\u00a0cm. Il colore rosso dei soggetti immaturi \u00e8 molto meno marcato.\nDistribuzione e habitat.\n\u00c8 presente solo in un'area della Repubblica Dominicana, la Sierra de Baoruco, dove \u00e8 abbastanza comune. \u00c8 praticamente estinta nelle altre regioni in cui era presente; per questo \u00e8 in pericolo di estinzione.\nVive nelle boscaglie e nelle foreste di palma fino a 3500 metri di quota.\nTassonomia.\nSono state descritte due sottospecie:"}
{"id": "2446996", "revid": "1573940", "url": "https://it.wikipedia.org/wiki?curid=2446996", "title": "Psittacara erythrogenys", "text": "Il parrocchetto mascherato (Psittacara erythrogenys ()) \u00e8 un uccello della famiglia degli Psittacidi.\nDescrizione.\nHa colorazione generale verde, faccia, spalle e calzoni rossi, anello perioftalmico bianco, becco grigio, iride gialla, zampe grigie. Ha taglia attorno ai 33\u00a0cm. Gli immaturi hanno la testa completamente verde.\nBiologia.\nHa abitudini nomadi e non esiste una popolazione residente, per cui il numero degli individui varia di anno in anno. Costruisce il nido nei cavi degli alberi dove la femmina depone normalmente 4 uova. La cova dura 29 giorni e i giovani s'involano a circa 6 settimane di et\u00e0.\nDistribuzione e habitat.\nVive in una ristretta area arida localizzata tra l'Ecuador sud-occidentale e il nord del Per\u00f9. Nonostante l'areale ridotto non sembra una specie a rischio perch\u00e9 essendosi adattata a un ambiente tutto sommato ostile non \u00e8 in competizione con gli insediamenti umani. Rarissima in cattivit\u00e0 dove \u00e8 presente in pochi allevamenti specializzati ma con ottimi risultati riproduttivi.\nVive prevalentemente nella savana alberata; \u00e8 stata segnalata spesso attorno ai 1000 metri di altitudine e in rarissimi casi fino ai 2500."}
{"id": "2447000", "revid": "1573940", "url": "https://it.wikipedia.org/wiki?curid=2447000", "title": "Psittacara euops", "text": "Il parrocchetto di Cuba (Psittacara euops ()) \u00e8 un uccello della famiglia degli Psittacidi.\nDescrizione.\nColore generale verde, pi\u00f9 scuro nelle parti superiori, tendente al giallognolo in quelle inferiori, ha taglia attorno ai 26\u00a0cm. Presenta macchie rosse sparse su testa, petto e spalle. Ha un evidentissimo anello perioftalmico bianco, l'iride gialla, il becco e le zampe rosa grigiastre. Gli immaturi hanno le macchie rosse molto ridotte, l'iride bruna e il piumaggio generale pi\u00f9 pallido.\nBiologia.\n\u00c8 erratico e si muove con una certa frequenza alla ricerca di cibo: dove maturano i frutti del jobo (\"Spondia luteos\") compare il parrocchetto di Cuba.\nLa stagione riproduttiva comincia a maggio; nidifica nelle cavit\u00e0 delle palme e talvolta occupa nidi abbandonati dal picchio verde di Cuba (\"Xiphidiopicus percussus\").\nDistribuzione e habitat.\n\u00c8 endemico di Cuba dove ancora sopravvive in alcune regioni remote del paese come la penisola di Zapata e la \"Cuchillas del Toa\".\nIl suo habitat \u00e8 rappresentato da boschi semidecidui e da savane alberate soprattutto con boschi di palme.\nConservazione.\nVulnerabile a causa dell'eccesso di catture e della distruzione dell'habitat."}
{"id": "2447001", "revid": "83531", "url": "https://it.wikipedia.org/wiki?curid=2447001", "title": "Tim Pawlenty", "text": "Biografia.\nEsponente del Partito Repubblicano, \u00e8 stato membro della Camera dei rappresentanti del Minnesota dal 1993 al 2003, operando anche come capogruppo del suo movimento dal 1999. Nel 2002 venne scelto come candidato dei repubblicani alla carica di governatore del Minnesota e alle elezioni vinse con il 44.4% dei consensi; quattro anni dopo si present\u00f2 per un secondo mandato e lo ottenne con il 46.7% dei voti, sconfiggendo con solo l'1% il rappresentante dei democratici.\nNel 2011, quando concluse la sua esperienza di governatore, sembrava orientato a candidarsi alle primarie repubblicane che avrebbero deciso il candidato presidente dell'Elefante alle elezioni presidenziali del 2012, ma alla fine prefer\u00ec appoggiare Mitt Romney."}
{"id": "2447002", "revid": "339392", "url": "https://it.wikipedia.org/wiki?curid=2447002", "title": "Riserva naturale di Decima Malafede", "text": ""}
{"id": "2447003", "revid": "12109", "url": "https://it.wikipedia.org/wiki?curid=2447003", "title": "Jeana Yeager", "text": "\u00c8 nota soprattutto per aver volato con Dick Rutan in uno storico volo, senza scalo e senza rifornimento attorno al mondo, con ritorno al punto di partenza con l'aereo Rutan Voyager dal 14 dicembre 1986 al 23 dicembre 1986. Il volo dur\u00f2 9 giorni, 3 minuti, and 44 secondi, e copr\u00ec una distanza di 40\u00a0212\u00a0km, doppiando la precedente distanza record coperta con rifornimenti in volo da un bombardiere Boeing B-52 nel 1962. \nIn riconoscimento di tale risultato ricevette la \"Presidential Medal of Freedom\" dal Presidente Reagan (1986), il Harmon Trophy, la De la Vaulx Medal della FAI, ed \u00e8 stata la prima donna a ricevere il Collier Trophy.\nJeana non \u00e8 parente di Charles \"Chuck\" Yeager, un noto pilota collaudatore.\nGiovent\u00f9.\nYeager ebbe la sua giovent\u00f9 nella cittadina di Commerce, Texas. \nSi appassion\u00f2 agli elicotteri, e fece studi di disegno tecnico.\nFrequent\u00f2 la scuola superiore di economia e fu diplomata nel 1970.\nA 19 anni spos\u00f2 un agente di polizia, ma il matrimonio naufrag\u00f2 e divorzi\u00f2 dopo cinque anni.\nDopo tale esperienza si trasfer\u00ec in Santa Rosa, (California) lavorando come disegnatrice tecnica in una Compagnia specializzata in prospezioni geotermiche, e sfruttamento di tale energia.\nA 26 anni, per poter pilotare elicotteri, il suo sogno da bambina, ottenne la licenza di pilota privato.\nAll'epoca dell'ottenimento della licenza fu coinvolta in un progetto di attrezzature aerospaziali e conobbe Robert (Bob) Truax, uno scienziato progettista di razzi, che stava sviluppando un sistema di vascelli spaziali riusabili in una societ\u00e0 chiamata Project Private Entreprise.\nLa Yeager and\u00f2 a lavorare con Truax in quella societ\u00e0 come disegnatrice.\nAzioni con i Rutan.\nLa Yeager dapprima incontr\u00f2 Dick Rutan, e poi suo fratello Burt, ad una manifestazione aerea a Chino, (California) nel 1980. \nA quel tempo Burt and Dick conducevano la loro piccola societ\u00e0 di costruzioni aeree, la Rutan Aircraft (ora Scaled Composites). Dick Rutan aveva volato in missioni di combattimento in Vietnam, era di 14 anni pi\u00f9 vecchio della Yeager, ed organizzava voli acrobatici alla manifestazione.\nIl suo incarico alla societ\u00e0 Rutan era di pilota collaudatore nella loro base nel deserto del Mojave.\nIn seguito alla relazione sentimentale con Dick la Yeager ottenne di lavorare come pilota degli aerei della societ\u00e0.\nCome pilota la Yeager ottenne quattro diversi record di velocit\u00e0 con aerei Rutan EZ nei primi anni ottanta.\nFu la Yeager che propose il progetto di giro del mondo in aereo, e pianific\u00f2 la costruzione dell'aereo adatto per questo, il \"Voyager\". \nPrepar\u00f2 i disegni di progetto ed organizz\u00f2 le condizioni per rendere il progetto stesso economicamente possibile, dopo avere preventivato accuratamente i costi.\nLa Yeager in un team specifico cur\u00f2 le donazioni private per sorreggere economicamente le spese.\nOltre a ci\u00f2 la Yeager si sottopose ad un pesante addestramento per poter essere abile nella navigazione strumentale e per poter operare sia come pilota che come copilota e navigatore.\nSuper\u00f2 inoltre un addestramento di sopravvivenza in mare, organizzato dall'aviazione militare, e fu il primo civile a superare con successo un tale addestramento.\nOttenne anche una licenza di volo commerciale ed una specializzazione come motorista e strumentista aereo.\nDopo il \"volo intorno al mondo\".\nDopo il volo-impresa del Voyager, Yeager and Rutan furono impegnati in giro per il mondo in conferenze e congressi, tale attivit\u00e0 permise una copertura delle spese del loro volo pionieristico, spese stimate in almeno 250000 dollari.\nLa relazione tra Rutan e la Yeager peggior\u00f2 dopo la conclusione dell'impresa, alla fine la Yeager si allontan\u00f2 da Dick e si spos\u00f2 con Bill Williams.\nIn seguito al coinvolgimento, da parte della Yeager, con valutazioni e critiche della Compagnia Rutan, questa ultima (nella persona di Dick Rutan) denunci\u00f2 la Yeager per diffamazione e danno.\nDick Rutan ritir\u00f2 comunque la denuncia quando si rese conto che l'azione poteva considerarsi per vari motivi sproporzionata ed inopportuna, dato che una inutile e pretestuosa polemica poteva danneggiare non solo la Yeager ma anche l'immagine stessa della Rutan."}
{"id": "2447005", "revid": "1573940", "url": "https://it.wikipedia.org/wiki?curid=2447005", "title": "Psittacara finschi", "text": "Il parrocchetto frontecremisi (Psittacara finschi ()) \u00e8 un uccello della famiglia degli Psittacidi.\nDescrizione.\nDi colore generale verde, con una taglia intorno ai 28\u00a0cm; fronte, spalle e sottoala rossi, anello perioftalmico bianco, iride arancio, becco grigio rosato, zampe grigie. I soggetti immaturi hanno il rosso sulla fronte ridotto o del tutto assente e anche la colorazione del sottoala \u00e8 molto meno evidente.\nBiologia.\nFrequenta principalmente la foresta secondaria e solo stagionalmente la fitta foresta caraibica di pianura. Vive in grandi stormi all'interno dei quali le singole coppie non si abbandonano mai, volano vicine e vicine si appollaiano sui grandi alberi dormitorio. \u00c8 una specie in cui le coppie hanno moltissimi e costanti gesti affettuosi in ogni momento della giornata. Quando piove copiosamente questi uccelli, normalmente chiassosi, restano inattivi e silenziosi rimandando anche il primo volo mattutino alla ricerca di cibo. \u00c8 facile osservare anche gruppi numerosissimi, oltre i cinquecento individui, radunati su un grande albero dormitorio; ma \u00e8 difficile poter osservare gruppi numerosi in movimento durante la giornata. Il gruppo ha quindi l'abitudine di suddividersi in piccole bande, 20-30 individui al massimo, nei pascoli alla ricerca del cibo. La nidificazione avviene attorno al mese di luglio con le coppie che si isolano dal gruppo.\nDistribuzione e habitat.\n\u00c8 presente in America Centrale (Costa Rica, Nicaragua e Panama)."}
{"id": "2447007", "revid": "1573940", "url": "https://it.wikipedia.org/wiki?curid=2447007", "title": "Psittacara holochlorus", "text": "Il parrocchetto verde (Psittacara holochlorus ) \u00e8 un uccello della famiglia degli Psittacidi.\nDescrizione.\nSi presenta completamente verde, con taglia attorno ai 32\u00a0cm; becco grigio brunastro, anello perioftalmico bianco, iride arancio, zampe grigie.\nDistribuzione e habitat.\nDal Messico al Nicaragua; poco diffuso sia in natura sia in cattivit\u00e0.\nPredilige le boscaglie e le terre aperte di collina e montagna, fino ai 2500 metri."}
{"id": "2447009", "revid": "339392", "url": "https://it.wikipedia.org/wiki?curid=2447009", "title": "Monitor per computer", "text": ""}
{"id": "2447010", "revid": "298171", "url": "https://it.wikipedia.org/wiki?curid=2447010", "title": "Deus ex-machina", "text": ""}
{"id": "2447011", "revid": "122246", "url": "https://it.wikipedia.org/wiki?curid=2447011", "title": "Pallavolo Aragona", "text": "La Pallavolo Aragona \u00e8 una societ\u00e0 pallavolistica femminile italiana con sede ad Aragona: milita nel campionato di Serie A2."}
{"id": "2447015", "revid": "1573940", "url": "https://it.wikipedia.org/wiki?curid=2447015", "title": "Aratinga jandaya", "text": "Il parrocchetto jandaya (Aratinga jandaya ) \u00e8 un uccello della famiglia degli Psittacidi.\nDescrizione.\nParrocchetto molto variopinto: testa e petto giallo oro, con mascherina facciale attorno agli occhi arancio vivo; dorso, ali e coda verdi; remiganti verdi con la punta blu e nera; anello perioftalmico bianco, iride marrone; becco e zampe nere. Nelle parti inferiori compaiono mescolati il giallo e un verde tenue. Ha taglia intorno ai 30\u00a0cm. I soggetti immaturi presentano una colorazione generale verde tenue con petto e addome rosso-arancio.\nDistribuzione.\nQuesto pappagallo vive nel Brasile centro-orientale, nelle province di Alagoas, Pernambuco, Cear\u00e1, Maranh\u00e3o, Piau\u00ed, e Goi\u00e1s.\nBiologia.\nVive generalmente solo con la coppia o anche in piccoli stormi tra i 30 e i 50 individui che cercano rifugio e protezione nella foresta primaria. La nidificazione avviene in alberi cavi dove la femmina depone 3-4 uova che inizia a covare dopo la deposizione dell'ultimo\n. L'incubazione dura in genere 28 giorni e i giovani s'involano a circa 8 settimane dalla schiusa."}
{"id": "2447021", "revid": "709565", "url": "https://it.wikipedia.org/wiki?curid=2447021", "title": "M\u0101r Abh\u0101 di Kashkar (scrittore)", "text": "Biografia.\nVissuto sotto il regno di Cosroe II, fu da questi inviato come ambasciatore presso l'imperatore bizantino Maurizio.\nUomo di vasta cultura, \u00e8 conosciuto come traduttore e commentatore di Aristotele (gli \u00e8 attribuita un'opera su tutta la logica di Aristotele, della quale per\u00f2 non si \u00e8 conservata nessuna copia), nonch\u00e9 come scrittore di astronomia e medicina e di diverse lettere e commentari.\nOltre al greco, conosceva anche l'ebraico e il persiano."}
{"id": "2447023", "revid": "599013", "url": "https://it.wikipedia.org/wiki?curid=2447023", "title": "Lorenzo Gordon", "text": "Giocava da ala grande/pivot nonostante la sua altezza sfiorasse appena i 2 metri.\nCarriera.\nNella stagione 2009-10 \u00e8 stato il miglior giocatore nella classifica dei tiri da due punti con il 63%.\nNella stagione 2010\u201311 ha giocato con la Fulgor Libertas Forl\u00ec squadra militante in Legadue. Il 2 marzo 2011 viene tagliato dalla societ\u00e0 per alcune divergenze avute e sostituito da Bobby Jones in uscita da Montegranaro."}
{"id": "2447024", "revid": "729019", "url": "https://it.wikipedia.org/wiki?curid=2447024", "title": "Stazione di Raddusa-Agira", "text": "La stazione di Raddusa-Agira \u00e8 una stazione ferroviaria posta sulla linea Palermo-Catania. Sita nel territorio comunale di Assoro, in localit\u00e0 Cuticchi, prende il nome dai comuni limitrofi di Raddusa e di Agira. \u00c8 attualmente in uso solo come posto di movimento.\nStoria.\nLa stazione, in origine denominata \"Raddusa\", situata sulla linea ferroviaria tra Catania ed Enna, venne inaugurata il 27 giugno 1870 e nell'ottobre dello stesso anno fu collegata alla stazione di Pirato in concomitanza con l'apertura della successiva tratta ferroviaria.\nIl 1\u00ba settembre 1908 assunse la denominazione di \"Raddusa-Agira\".\nLa stazione fu importante nel passato perch\u00e9 al servizio dell'industria zolfifera e come scalo agricolo per il carico di grano e cereali. Dalla stazione nella quale erano presenti strutture di carico, scarico e magazzinaggio, i \"Magazzini Cuticchi\", partiva anche una piccola ferrovia industriale per il bacino minerario di Sant'Agostino. Verso la fine degli anni trenta venne trasformata in \"Assuntoria\" in conseguenza della trasformazione a Dirigenza unica dell'intera linea ferroviaria. Fino agli anni sessanta, dato che aveva l'interscambio con autobus per le localit\u00e0 servite di Raddusa e di Agira, vi fermavano molte categorie di treni viaggiatori compresi alcuni diretti nonostante il traffico viaggiatori fosse modesto. A partire dagli anni settanta la stazione ha perso del tutto importanza, in seguito \u00e8 stata completamente impresenziata ed esercita in telecomando DCO e non vi fermano treni se non per motivi di servizio.\nStrutture e impianti.\nLa stazione di Raddusa-Agira \u00e8 ubicata a fianco della strada statale 192 a poca distanza dal fiume Dittaino. Consta di un binario di corsa, di due binari di incrocio e di precedenza ed alcuni binari tronchi in disuso per servizio merci e ricovero. Adiacenti alla stazione alcuni fabbricati civili con bar e posto di ristoro. \u00c8 posta a notevole distanza dalle due citt\u00e0 di Agira e di Raddusa e pertanto in atto non svolge altra funzione che quella relativa alla circolazione dei treni."}
{"id": "2447025", "revid": "767487", "url": "https://it.wikipedia.org/wiki?curid=2447025", "title": "Al Negratti", "text": ""}
{"id": "2447032", "revid": "1573940", "url": "https://it.wikipedia.org/wiki?curid=2447032", "title": "Aratinga labati", "text": "Il parrocchetto della Guadalupa (Aratinga labati ) era un uccello della famiglia degli Psittacidi.\nDescrizione.\nCome tutti i parrocchetti del genere \"Aratinga\", era un pappagallo di piccola-media taglia (all'incirca 32\u00a0cm), dotato di lunga coda sfumata, cerchi intorno agli occhi privi di piume e di un largo e massiccio becco.\nNoi conosciamo questa particolare specie endemica della Guadalupa dal \"Nouveau Voyage aux Isles de l'Am\u00e9rique\" di Jean-Baptiste Labat del 1722, da cui l'uccello prende il nome specifico.\nEgli scrisse: \u00abQuelli della Guadalupa sono circa della grandezza di un merlo, completamente verdi, eccetto qualche piuma rossa piccola che hanno sul capo\u00bb.\nPrecedentemente Du Tertre nella sua \"Histoire g\u00e9n\u00e9rale des Antilles habit\u00e9es par les Fran\u00e7ais\" del 1667 aveva distinto i parrocchetti dalle ara e dai \"perroquets\" (amazzoni) dicendo: \u00abQuelli che chiamiamo \"perriques\" sono i piccoli \"perroquets\", verdi in tutto il corpo e della stessa grandezza di una gazza\u00bb."}
{"id": "2447034", "revid": "260676", "url": "https://it.wikipedia.org/wiki?curid=2447034", "title": "Decima Edizione", "text": "Decima Edizione (\"Core Set - Tenth Edition\" in inglese) \u00e8 la decima edizione del set base del gioco di carte collezionabili \"\", edito da Wizards of the Coast, in vendita in tutto il mondo dal 14 luglio 2007.\nAmbientazione.\nI set base del gioco non seguono cronologicamente lo svolgersi della storia, quindi al loro interno si possono trovare luoghi e personaggi molto distanti fra loro nel tempo e nello spazio.\nCaratteristiche.\nLa \"Decima Edizione\" \u00e8 composta da 383 carte, stampate a bordo nero, cos\u00ec ripartite:\nIl simbolo dell'espansione \u00e8 il numero dieci in cifre romane, e si presenta nei consueti tre colori a seconda della rarit\u00e0: nero per le comuni, argento per le non comuni, e oro per le rare.\n\"Decima Edizione\" era disponibile in bustine da 15 carte casuali, in mazzi da torneo contenenti 75 carte assortite casualmente, e in 5 mazzi tematici precostituiti da 40 carte ciascuno:\nAll'interno delle bustine sono come di consueto assortite casualmente le versioni olografiche delle carte del set. A differenza degli altri set per\u00f2, dove le due versioni sono identiche e differiscono soltanto per il processo di stampa olografico, le carte olografiche della \"Decima Edizione\" che hanno un \"reminder text\", ovvero un testo fra parentesi e in corsivo che spiega nel dettaglio il funzionamento di alcune regole o abilit\u00e0, lo perdono nella propria versione olografica. Spesso per lasciare spazio a un testo di colore che nella versione normale della carta non \u00e8 presente, ma talvolta invece viene semplicemente centrato nel quadro il testo della carta, per avere un maggiore impatto visivo.\nRistampe.\nCome di consueto per i set base, tutte le carte che compongono la \"Decima Edizione\" sono ristampe di carte gi\u00e0 apparse in precedenti o set base.\nNovit\u00e0.\nIn occasione del quindicesimo anniversario del gioco, la \"Decima Edizione\" \u00e8 il primo set base dai tempi della \"Limited Edition\" a essere stampato con il bordo delle carte nero invece che bianco, come accade solitamente per i set base o di ristampa speciali.\nNelle bustine oltre alle 15 carte da gioco \u00e8 presente per la prima volta una carta promozionale, da un lato presenta un messaggio pubblicitario riguardo Magic, dall'altro raffigura una pedina da utilizzare nel gioco o spiega un concetto delle regole o suggerisce dei trucchi strategici nel gioco. In tutto in Decima Edizione sono presenti dieci tipi di pedina differenti. Questa sedicesima carta non \u00e8 quindi una carta da gioco a tutti gli effetti. In tutti i set base e i set di espansione futuri verr\u00e0 mantenuta questa carta aggiuntiva.\nMolte carte del set hanno subito un errata corrige per adeguare i loro tipi di Creatura ai moderni standard del gioco, ci\u00f2 ha portato all'eliminazione del tipo di creatura \"Signore\". Inoltre per la prima volta in un set base vengono stampate delle carte con il supertipo \"Leggendario\", (due per colore), queste carte rappresentano eroi e personaggi della storia di Magic.\nNuove abilit\u00e0.\nAlcune abilit\u00e0 presenti fin dalle primissime edizioni del gioco hanno ricevuto con l'uscita di Decima Edizione una parola-chiave che le identifica, in modo da non dover stampare sulle carte il testo completo dell'abilit\u00e0.\nLampo.\nLe magie con questa abilit\u00e0 possono essere lanciate ogni volta che potrebbe essere lanciato un istantaneo, (quindi praticamente sempre, anche durante il turno dell'avversario), mentre normalmente le magie che non sono istantanei possono essere lanciate solo durante la fase principale del proprio giocatore.\nLegame vitale.\nOgniqualvolta una carta con \"Legame vitale\" infligge del danno, (a una creatura o a un giocatore), il controllore di quella carta guadagna altrettanti punti vita.\nRaggiungere.\nLe creature con \"Raggiungere\" possono bloccare in combattimento le creature con \"Volare\", (che normalmente possono essere bloccate solo da altre creature con Volare).\nVelo.\nI \"permanenti\" (cio\u00e8 le carte che rimangono in gioco dopo essere state lanciate, come le creature) con \"Velo\" non possono essere bersagliati da magie o abilit\u00e0, neanche se provenienti dal giocatore che le controlla."}
{"id": "2447040", "revid": "83531", "url": "https://it.wikipedia.org/wiki?curid=2447040", "title": "Arrows A1B", "text": "La Arrows A1B fu una vettura di Formula 1 impiegata dalla scuderia inglese nella parte iniziale della stagione 1979. Disegnata da Tony Southgate, in monoscocca d'alluminio, era spinta dal tradizionale motore Ford Cosworth DFV, aveva il cambio Hewland FGA400 ed era gommata Goodyear. Venne impegnata nelle prime 8 gare stagionali da Riccardo Patrese e Jochen Mass, prima dell'arrivo dell'innovativa A2, che per\u00f2 non riscosse il successo sperato."}
{"id": "2447041", "revid": "1652635", "url": "https://it.wikipedia.org/wiki?curid=2447041", "title": "Medaglia d'oro del Congresso", "text": "La medaglia d'oro del Congresso \u00e8 il pi\u00f9 alto riconoscimento civile, assieme alla medaglia presidenziale della libert\u00e0, conferito dagli Stati Uniti.\nLa decorazione, accordata dal Congresso degli Stati Uniti d'America, \u00e8 conferita a tutte quelle persone che si sono distinte nella realizzazione di un servizio per la sicurezza, la prosperit\u00e0 o gli interessi nazionali degli Stati Uniti.\nL'importanza della medaglia presidenziale della libert\u00e0 e della medaglia d'oro del Congresso \u00e8 considerata equivalente. La differenza risiede solo nel fatto che la prima viene concessa per volont\u00e0 del presidente, la seconda su atto del Congresso. La decorazione riveste una qualit\u00e0 talmente alta che \u00e8 stata concessa a meno di 400 persone."}
{"id": "2447043", "revid": "1573940", "url": "https://it.wikipedia.org/wiki?curid=2447043", "title": "Psittacara leucophthalmus", "text": "Il parrocchetto occhibianchi (Psittacara leucophthalmus ()) \u00e8 un uccello della famiglia degli Psittacidi.\nDescrizione.\nAffine al parrocchetto frontecremisi (\"Psittacara finschi\"), sarebbe anche del tutto identico se non fosse per la colorazione rossa facciale che invece di essere ben localizzata su fronte e corona come nella \"P. finschi\" \u00e8 costituita da una serie di macchie pi\u00f9 o meno diffuse. Ha taglia attorno ai 32\u00a0cm.\nDistribuzione e habitat.\nVive in Ecuador, Colombia, Guyana francese, Guyana, Suriname, Venezuela, Bolivia, Per\u00f9, Argentina settentrionale, Brasile, Paraguay e Uruguay.\nTassonomia.\n\"Psittacara leucophthalmus\" era in precedenza inquadrata nel genere \"Aratinga\" come \"A. leucophthalma\".\nSono note 3 sottospecie:"}
{"id": "2447044", "revid": "838137", "url": "https://it.wikipedia.org/wiki?curid=2447044", "title": "Internazionali BNL d'Italia 2008 - Doppio femminile", "text": "Il doppio femminile degli Internazionali BNL d'Italia 2008 \u00e8 stato un torneo di tennis facente parte del WTA Tour 2008.\nNathalie Dechy e Mara Santangelo erano le detentrici del titolo, ma la Dechy non ha partecipato quest'anno, solo la Santangelo ha partecipato facendo coppia con Alicia Molik, ma ha perso nel 2\u00ba turno contro Marija Kirilenko e Agnieszka Radwa\u0144ska.\nYung-jan Chan e Chia-jung Chuang hanno vinto in finale 7\u20136(5), 6\u20132, contro Iveta Bene\u0161ov\u00e1 e Janette Hus\u00e1rov\u00e1.\nTeste di serie.\nLe prime 4 teste di serie hanno ricevuto un bye per il 2\u00ba turno."}
{"id": "2447045", "revid": "1573940", "url": "https://it.wikipedia.org/wiki?curid=2447045", "title": "Psittacara mitratus", "text": "Il parrocchetto mitrato (Psittacara mitratus ()) \u00e8 un uccello della famiglia degli Psittacidi.\nDescrizione.\nSpecie simile al parrocchetto mascherato (\"Psittacara erythrogenys\") e al parrocchetto frontescarlatta (\"Psittacara wagleri\"), si presenta con piumaggio base verde e segni rossi facciali che coprono la fronte e la zona perioculare; compaiono anche macchie rosse sul collo e sui calzoni. Ha taglia attorno ai 38\u00a0cm.\nDistribuzione e habitat.\nAbita le foreste della parte sud-occidentale del Sudamerica, dal Per\u00f9 all'Argentina, preferibilmente tra i 1000 e i 2500 metri, ma \u00e8 stato segnalato fino a 4000 metri di quota.\nTassonomia.\nSi distingue in tre sottospecie:"}
{"id": "2447046", "revid": "1573940", "url": "https://it.wikipedia.org/wiki?curid=2447046", "title": "Eupsittula nana", "text": "Il parrocchetto golaoliva (Eupsittula nana ) \u00e8 un uccello della famiglia degli Psittacidi.\nDescrizione.\nTaglia attorno ai 26\u00a0cm, colorazione generale verde, molto intenso nelle parti superiori, tendente al bruno olivaceo su petto e ventre; presenta remiganti blu, un anello perioftalmico chiaro, iride arancio, becco e zampe grigio-neri. I giovani sono simili agli adulti ma con occhi marroni.\nDistribuzione e habitat.\nLa specie \u00e8 presente in Giamaica, Messico e Panama.\nAbita le boscaglie fino ai 1100 metri di quota e frequenta le foreste rivierasche.\nTassonomia.\nSono note 3 sottospecie:"}
{"id": "2447052", "revid": "357043", "url": "https://it.wikipedia.org/wiki?curid=2447052", "title": "Bulimico", "text": ""}
{"id": "2447054", "revid": "1573940", "url": "https://it.wikipedia.org/wiki?curid=2447054", "title": "Eupsittula pertinax", "text": "Il parrocchetto golabruna (Eupsittula pertinax ) \u00e8 un uccello della famiglia degli Psittacidi.\nDescrizione.\nHa colore generale verde, pi\u00f9 scuro nelle parti superiori e pi\u00f9 chiaro in quelle inferiori con un effetto di squamatura bruna su gola e petto dovuto all'alternanza di penne e piume verdi con penne e piume marroni. La fronte e le guance sono color ocra dorato, la corona \u00e8 azzurra, la nuca e il groppone verdi. Sul ventre \u00e8 ben visibile una macchia ocra dorata. Il becco \u00e8 nero, l'iride gialla e le zampe nero rosate. Ha taglia attorno ai 25\u00a0cm. Gli immaturi hanno la corona, la gola e il petto verdi.\nBiologia.\nLa sua alimentazione \u00e8 molto varia: semi, frutta, noci, insetti, larve e fiori. Il nido viene scavato in un termitaio arboreo e solo occasionalmente viene collocato nelle cavit\u00e0 degli alberi. La femmina depone 4-7 uova che cova per 23 giorni; i giovani lasciano il nido a circa 6 settimane dalla schiusa.\nDistribuzione e habitat.\nL'areale comprende Panama, Antille, Colombia, Venezuela e nord del Brasile; a sud del Rio delle Amazzoni vive isolata nel bacino del fiume Tapaj\u00f3s la sottospecie \"A. p. paraensis\".\nFrequenta vari tipi di habitat, in particolare le aree semidesertiche caratterizzate da cactus e acacie, le boscaglie secche, le foreste aperte, le aree coltivate e le foreste rivierasche di palme e mangrovie.\nTassonomia.\nSi presenta con 14 sottospecie classificate le cui differenze sono minime e legate alla maggiore o minore estensione della zona ocra dorata sul capo e sul ventre e alla presenza maggiore o minore della colorazione azzurra sulla corona:"}
{"id": "2447055", "revid": "2043462", "url": "https://it.wikipedia.org/wiki?curid=2447055", "title": "Edoardo Augusto di Hannover (1739-1767)", "text": "Egli era nipote di re Giorgio II di Gran Bretagna, figlio di Federico di Hannover e fratello minore (nonch\u00e9 prediletto) di re Giorgio III del Regno Unito.\nBiografia.\nInfanzia.\nIl principe Edoardo Augusto venne battezzato a Norfolk House, dal Vescovo di Oxford, Thomas Secker, e suoi padrini furono il prozio re di Prussia (rappresentato dal Duca di Queensberry), il Duca di Brunswick-Wolfenb\u00fcttel (rappresentato da Lord Carnarvon), sua zia materna la Duchessa di Sassonia-Weissenfels (rappresentata da Lady Charlotte Edwin, figlia del futuro IV Duca di Hamilton).\nDuca di York e Albany.\nEgli fu creato Duca di York e Albany e Conte di Ulster, dal nonno re Giorgio II il 1\u00ba aprile 1760. Il 25 ottobre di quello stesso anno mor\u00ec re Giorgio II e sal\u00ec al trono suo fratello diventando Re di Gran Bretagna col nome di Giorgio III, di cui egli divenne consigliere privato.\nSoggiorno a Monaco e morte.\nEgli intraprese successivamente un viaggio in Europa ma nel 1767, sulla via per Genova, Edoardo si ammal\u00f2 e fece tappa a Monaco. Malgrado le attenzioni che ottenne da parte di Onorato III, Principe di Monaco, egli spir\u00f2 nel Palazzo dei Principi di Monaco il 17 settembre di quell'anno. La camera nella quale alloggi\u00f2 e mor\u00ec \u00e8 ancora oggi conservata come allora ed ha il nome di Sala York. Dopo la sua morte, la salma fece ritorno in patria e venne sepolto all'Abbazia di Westminster."}
{"id": "2447060", "revid": "599013", "url": "https://it.wikipedia.org/wiki?curid=2447060", "title": "Fred Jacobs", "text": ""}
{"id": "2447062", "revid": "486946", "url": "https://it.wikipedia.org/wiki?curid=2447062", "title": "Major release", "text": ""}
{"id": "2447063", "revid": "831312", "url": "https://it.wikipedia.org/wiki?curid=2447063", "title": "Sonia Magarelli", "text": "Carriera Sportiva.\nHa partecipato con la Nazionale Italiana Femminile di Pallanuoto, il Setterosa, alle edizioni dei campionati europei di Bonn (1989) ed Atene (1991).\nVita privata.\nAttualmente vive a Roma coniugata con l'ex pallanuotista Ferdinando Gandolfi, noto per aver segnato la rete decisiva nelle finale dell'Olimpiade del 1992 contro la Spagna."}
{"id": "2447064", "revid": "486946", "url": "https://it.wikipedia.org/wiki?curid=2447064", "title": "Minor release", "text": ""}
{"id": "2447065", "revid": "302662", "url": "https://it.wikipedia.org/wiki?curid=2447065", "title": "Haiyantang", "text": ""}
{"id": "2447067", "revid": "1564499", "url": "https://it.wikipedia.org/wiki?curid=2447067", "title": "Lingue romanze italo-occidentali", "text": "Le lingue romanze italo-occidentali rappresentano il pi\u00f9 esteso sottogruppo delle lingue romanze. Comprende 35 idiomi suddivisi in due sottogruppi:"}
{"id": "2447071", "revid": "599013", "url": "https://it.wikipedia.org/wiki?curid=2447071", "title": "John Barr", "text": ""}
{"id": "2447073", "revid": "1714743", "url": "https://it.wikipedia.org/wiki?curid=2447073", "title": "Elisabetta Carolina di Hannover", "text": "Biografia.\nLa Principessa Elisabetta Carolina nacque a Norfolk House, St James's Square, Londra. suo padre era il Principe del Galles, Federico di Hannover, figlio primogenito del Re inglese Giorgio II e di Carolina di Ansbach. Sua madre era invece Augusta di Sassonia-Coburgo-Gotha.\nElla venne battezzata venticinque giorni dopo la sua nascita a Norfolk House dal Vescovo di Oxford, Thomas Secker. Suoi padrini furono il Margravio di Brandeburgo-Ansbach (rappresentato da Lord Baltimore), la Regina di Danimarca (rappresentata da Anna, Viscontessa di Irvine) e la Duchessa di Sassonia-Gotha (zia materna, rappresentata da Lady Jane Hamilton).\nIn una lettera di Horace Walpole a Hotatio Mann apprendiamo alcune note sulla sua personalit\u00e0 e sulla sua breve vita: ella mor\u00ec di un'infezione intestinale nel giro di due giorni. La sua salute l'aveva per\u00f2 penalizzata sin da piccola e l'aveva resa sovente infelice, ma le sue qualit\u00e0 erano straordinarie. Di lei sappiamo inoltre dalla stessa lettera che era un'ottima attrice ed alla tenera et\u00e0 di 8 anni aveva gi\u00e0 preso parte a spettacoli di gran classe alla corte, recitando meglio dei suoi fratelli e sorelle.\nLa Principessa Elisabetta Carolina mor\u00ec il 4 settembre 1759 a Kew Palace a Londra, e venne sepolta nell'Abbazia di Westminster Abbey."}
{"id": "2447078", "revid": "190231", "url": "https://it.wikipedia.org/wiki?curid=2447078", "title": "The All American Rejects (album)", "text": ""}
{"id": "2447079", "revid": "767487", "url": "https://it.wikipedia.org/wiki?curid=2447079", "title": "The Muse Soundtrack", "text": "The Muse: Original Motion Picture Soundtrack \u00e8 una colonna sonora composta dall'artista britannico Elton John. Fu pubblicata il 24 agosto 1999.\nIl disco.\nSi tratta della terza colonna sonora di Elton, dopo \"Friends Soundtrack\" (1971) e \"The Lion King Soundtrack\" (1994). Il film di riferimento \u00e8 \"The Muse\" (in Italia \"La dea del successo\"). Elton si cimenta con risultati soddisfacenti in brani chiaramente influenzati dalla musica classica, quasi tutti strumentali; l'unico brano cantato dalla rockstar (con testo di Bernie Taupin) \u00e8 la penultima traccia, la title-track \"The Muse\". L'ultima canzone del disco non \u00e8 altro che un remissaggio della canzone in questione.\nLo scarsissimo successo commerciale del film azzopp\u00f2 questa colonna sonora, non facendola entrare in classifica n\u00e9 negli Stati Uniti n\u00e9 nel Regno Unito; non furono nemmeno distribuiti dei singoli. Tutto questo rese \"The Muse Soundtrack\" uno degli album eltoniani meno conosciuti dal grande pubblico."}
{"id": "2447081", "revid": "919135", "url": "https://it.wikipedia.org/wiki?curid=2447081", "title": "Condizioni di Karush-Kuhn-Tucker", "text": "In matematica, le condizioni di Karush\u2013Kuhn\u2013Tucker (anche conosciute come condizioni di Kuhn-Tucker o condizioni KKT) sono condizioni necessarie per la soluzione di un problema di programmazione non lineare in cui i vincoli soddisfino una delle condizioni di regolarit\u00e0 dette condizioni di qualificazione dei vincoli. Si tratta di una generalizzazione del metodo dei moltiplicatori di Lagrange, applicato a problemi in cui siano presenti anche vincoli di disuguaglianza. Tali considerazioni prendono il proprio nome da William Karush, Harold W. Kuhn, e Albert W. Tucker e sono derivate, come caso particolare in cui siano soddisfatte le condizioni di qualificazione dei vincoli, dalle condizioni di Fritz-John.\nConsiderato il seguente problema di ottimizzazione non lineare:\nin cui formula_4 \u00e8 la funzione da minimizzare (detta anche funzione obiettivo), formula_5 sono i vincoli monolateri e formula_6 sono i vincoli bilateri.\nLe condizioni necessarie per questo generico problema di ottimizzazione vincolata furono inizialmente pubblicate, nella sua tesi di laurea magistrale, da William Karush, anche se furono conosciute solamente dopo l'articolo di Harold W. Kuhn e Albert W. Tucker..\nCondizioni necessarie.\nSi suppone che formula_7 e che formula_8 e formula_9. Inoltre si suppone che esse siano funzioni continuamente differenziabili nell'intorno del punto formula_10. Se formula_10 \u00e8 un punto di minimo locale che soddisfa le condizioni di regolarit\u00e0 dei vincoli, allora esistono dei moltiplicatori formula_12 con formula_13 e formula_14 con formula_15 tali che:\nLa prima condizione \u00e8 la condizione di annullamento del gradiente della funzione lagrangiana associata al problema, la seconda e la terza condizione sono i vincoli di ammissibilit\u00e0 del punto formula_10, la quarta condizione \u00e8 la condizione di non negativit\u00e0 del moltiplicatore associato ai vincoli di disuguaglianza, e infine l'ultima condizione viene detta \"condizione di complementarit\u00e0\" o di \"scarto complementare\" in quanto il moltiplicatore di un vincolo inattivo deve essere nullo.\nLe condizioni possono essere scritte anche come\nQui formula_27 indica il prodotto scalare, formula_28 e formula_29 sono funzioni vettoriali a valori vettoriali, rispettivamente con componenti le funzioni dei vincoli formula_30 e formula_31, e formula_32 e formula_33 sono i vettori dei moltiplicatori; inoltre formula_34 indica il vettore nullo con formula_35 componenti e formula_36 va inteso componente per componente, ossia formula_37.\nRegolarit\u00e0 dei vincoli.\nAffinch\u00e9 le condizioni necessarie di KKT permettano di individuare dei punti di minimo locale, deve essere soddisfatta l'ipotesi di regolarit\u00e0 dei vincoli. In generale si pu\u00f2 richiedere la regolarit\u00e0 dell'insieme ammissibile, ma in pratica \u00e8 sufficiente che formula_10 sia un punto di regolarit\u00e0. Questa pu\u00f2 essere dimostrata in pi\u00f9 modi:"}
{"id": "2447086", "revid": "1543377", "url": "https://it.wikipedia.org/wiki?curid=2447086", "title": "Dawan Robinson", "text": "Carriera.\nUna volta uscito dalla University of Rhode Island, Robinson gioca la preseason coi Los Angeles Clippers senza strappare un contratto, quindi vola prima in Francia (ProB) dove \u00e8 tra le file del Limoges e poi in Polonia dove veste la casacca dello \u015al\u0105sk Wroc\u0142aw con medie pari a 11,3 punti, 2,6 assist e 3,2 rimbalzi nei 24,5 minuti a sua disposizione.\nNel 2008 approda nel campionato italiano di Legadue con l'ingaggio da parte del Veroli Basket, ma disputa soltanto 10 partite a causa di problemi fisici a un piede e a una mano. Inizia con i verolani anche l'annata successiva, ma scende in campo solamente in tre occasioni a causa di un nuovo infortunio, ancora al piede.\nNel febbraio 2010 raggiunge un accordo con la Reyer Venezia, che lo tessera per far fronte all'infortunio di Kiwane Garris, ma non viene mai utilizzato a causa di nuovi guai fisici al piede sopraggiunti dopo nemmeno una settimana di allenamenti. Fa poi ritorno in patria legandosi agli Erie BayHawks nella lega di sviluppo D-League.\nNel gennaio 2011 raggiunge un accordo con la Pallacanestro Reggiana, tornando di fatto in Legadue.\nNella sua prima stagione in Emilia gioca subito titolare e la squadra si salva in modo miracoloso all'ultima giornata. Anche al suo secondo anno con la Trenkwalder parte sempre in quintetto nel ruolo di playmaker e garantisce buone percentuali al tiro contribuendo alla promozione dopo 5 anni di Reggio Emilia in serie A1. Nell'estate del 2012 rimane coinvolto in un incidente d'auto che gli provoca un serissimo infortunio al braccio. Per questo motivo la societ\u00e0 decide di non includerlo nel roster per il campionato 2012-2013 e di ingaggiare Dominic James, un altro playmaker. Dal 4 settembre 2012 \u00e8 un giocatore free agent, ma a dicembre firma con gli Skyliners Francoforte.\nIl 23 luglio 2014 passa alla Pallacanestro Varese. Rescinde il proprio contratto il 19 gennaio 2015 e il giorno successivo viene ingaggiato dai tedeschi del Bamberg con i quali vince il titolo in Germania.\nIl 1\u00ba agosto firma il contratto che lo lega con la neopromossa Auxilium Torino.\nIl 7 gennaio si trasferisce all'Union Olimpija in Slovenia.\nNel settembre 2016 firma per la Scaligera Basket Verona."}
{"id": "2447089", "revid": "765341", "url": "https://it.wikipedia.org/wiki?curid=2447089", "title": "Luisa Anna di Hannover", "text": "Biografia.\nLa Principessa Luisa Anna di Gran Bretagna nacque il 19 marzo 1749 a Leicester House a Londra, e venne battezzata in quel luogo l'11 aprile di quello stesso anno. Suo padre era Federico di Hannover, Principe del Galles, figlio primogenito del Re Giorgio II d'Inghilterra e di Carolina di Ansbach. Sua madre era invece Augusta di Sassonia-Gotha-Altenburg. Suoi padrini furono il Principe Federico d'Assia-Kassel e la Regina di Danimarca, oltre alla Principessa di Orange, tutti rappresentati da nobiluomini e nobildonne inglesi agenti per loro conto.\nLa giovane principessa, ad ogni modo, era sempre stata di salute molto cagionevole, al punto che mor\u00ec a Carlton House, Londra, il 13 maggio 1768, alla sola et\u00e0 di 19 anni."}
{"id": "2447096", "revid": "359266", "url": "https://it.wikipedia.org/wiki?curid=2447096", "title": "Condizioni di Kuhn-Tucker", "text": ""}
{"id": "2447099", "revid": "190231", "url": "https://it.wikipedia.org/wiki?curid=2447099", "title": "Martin Karl Sandberg", "text": ""}
{"id": "2447100", "revid": "190231", "url": "https://it.wikipedia.org/wiki?curid=2447100", "title": "Martin Sandberg", "text": ""}
{"id": "2447101", "revid": "359266", "url": "https://it.wikipedia.org/wiki?curid=2447101", "title": "Condizioni KKT", "text": ""}
{"id": "2447102", "revid": "765341", "url": "https://it.wikipedia.org/wiki?curid=2447102", "title": "Federico Guglielmo di Hannover", "text": "Biografia.\nIl principe Federico Guglielmo di Hannover nacque il 13 maggio 1750 a Leicester House a Londra, e venne battezzato in quel luogo quattro giorni dopo la sua nascita, dal Vescovo di Oxfors, Thomas Secker. Suo padre era Federico di Hannover, Principe del Galles, figlio primogenito del Re Giorgio II d'Inghilterra e di Carolina di Brandeburgo-Ansbach. Sua madre era invece Augusta di Sassonia-Gotha-Altenburg. Suoi padrini furono il fratello maggiore Giorgio, suo zio materno Guglielmo di Sassonia-Gotha-Altenburg e sua sorella Augusta.\nIl principe mor\u00ec ancora giovane il 29 dicembre 1765 a Leicester House."}
{"id": "2447104", "revid": "287204", "url": "https://it.wikipedia.org/wiki?curid=2447104", "title": "Providence Steamrollers 1947-1948", "text": "La stagione 1947-48 dei Providence Steamrollers fu la 2\u00aa nella BAA per la franchigia.\nI Providence Steamrollers arrivarono quarti nella \"Eastern Division\" con un record di 6-42, non qualificandosi per i play-off."}
{"id": "2447105", "revid": "938", "url": "https://it.wikipedia.org/wiki?curid=2447105", "title": "UKIP", "text": ""}
{"id": "2447114", "revid": "300067", "url": "https://it.wikipedia.org/wiki?curid=2447114", "title": "Lee Robbins", "text": ""}
{"id": "2447116", "revid": "1782831", "url": "https://it.wikipedia.org/wiki?curid=2447116", "title": "Ottavio di Hannover", "text": "Biografia.\nIl principe Ottavio nacque il 23 febbraio 1779 a Buckingham Palace, Londra, figlio del re Giorgio III d'Inghilterra e di sua moglie, Carlotta di Meclemburgo-Strelitz. Il nome del principe deriva dal latino \"octavus\", \"ottavo\", ad indicare che era l'ottavo figlio dei suoi genitori. La Camera dei Lord invi\u00f2 al re le congratulazioni per la sua nascita.\nOttavio venne battezzato il 23 marzo 1779 nella Great Council Chamber di St James's Palace per mano di Frederick Cornwallis, arcivescovo di Canterbury. Suoi padrini furono il duca di Brunswick-Wolfenb\u00fcttel (in nome del quale fu delegato il conte di Hertford, Lord Ciambellano), il duca di Meclemburgo (in nome del quale presenzi\u00f2 il conte di Ashburnham, Groom of the Stole); e la duchessa di Sassonia-Weimar-Eisenach (moglie di Carlo Augusto di Sassonia-Weimar-Eisenach, in nome della quale presenzi\u00f2 Alicia Wyndham, contessa di Egremont, dama di compagnia della regina Carlotta).\nRe Giorgio III era molto affezionato a questo suo figlio e molto indulgente nei suoi confronti, preoccupandosi di partecipare personalmente a tutte le sue feste di compleanno e ad altri eventi organizzati per la sua allegria; in un'occasione un amico assistette a una felice scena domestica in cui George \"portava tra le braccia a turno Sofia e l'ultimo principe, Ottavio\". Da buon padre, Giorgio III pretese sempre di essere aggiornato sull'educazione di questo suo figlio e sui progressi che faceva.\nOttavio era molto legato alla sorella maggiore Sofia, che chiamava Ottavio \"suo figlio\", e and\u00f2 con lei e i loro fratelli, Elisabetta ed Edoardo a Eastbourne sulla costa del Sussex, dove poteva respirare la fresca aria di mare durante l'estate del 1780. Quando aveva diciannove mesi, Ottavio divenne un fratello maggiore con la nascita del fratello minore, il principe Alfredo. Ottavio aveva tre anni quando Alfredo mor\u00ec il 20 agosto 1782, e divenne di nuovo il bambino sopravvissuto pi\u00f9 giovane. Horace Walpole scrisse a Sir Horace Mann circa la morte del principe Alfredo, che re Giorgio aveva dichiarato \"Sono molto dispiaciuto per Alfredo; ma se fosse stato Ottavio, sarei morto anch'io.\" Nel 1820, lo storico Edward Holt scrisse del carattere del principe: \"Sebbene il principe Ottavio non avesse superato il quinto anno, era considerato molto docile e possedeva buona natura e un buon senso cos\u00ec insolito, al punto che tutti lo amavano.\" Il biografo John Watkins ha aggiunto che Ottavio era \"considerato uno dei migliori della progenie reale.\"\nMorte e conseguenze.\nSei mesi dopo la morte di Alfredo, Ottavio e Sofia furono portati a Kew Palace a Londra per essere vaccinati contro il vaiolo. Entrambi contrassero la malattia, ma mentre Sofia si riprese senza problemi, Ottavio mor\u00ec diversi giorni dopo, il 3 maggio 1783 intorno alle 8 di sera. Aveva quattro anni. Come era tradizione, la famiglia non and\u00f2 in lutto per la morte dei figli reali di et\u00e0 inferiore ai quattordici anni.\nOttavio ha la particolarit\u00e0 di essere l'ultimo membro della famiglia reale britannica ad essersi ammalato di vaiolo. Il 10 maggio venne sepolto accanto al fratello nell'abbazia di Westminster. L'11 febbraio 1820, il loro fratello maggiore, divenuto Re Giorgio IV, ordin\u00f2 che i loro resti fossero trasferiti presso la cappella di San Giorgio del castello di Windsor.\nSecondo le memorie lasciateci dalla regina Carlotta, la morte di Ottavio fu inaspettata. Ella scrisse ad un amico che aveva dovuto soffrire una medesima tragedia in famiglia: \"Due volte ho provato ci\u00f2 che voi avete provato, l'ultima volta senza nemmeno aver avuto una preparazione ad una tal tragedia; quarantotto ore prima avevo tra le braccia mio figlio Ottavio, in perfetta salute, salvo poi trovarmelo malato e morente.\" La morte del secondo principe nel giro di breve tempo compromise seriamente la salute mentale e fisica della regina, che all'epoca era in attesa della principessa Amelia, l'ultima nata della coppia reale.\nLa morte di Ottavio ebbe effetti devastanti sul padre, Giorgio III. A tal proposito Walpole scrisse \"il re ha perso un altro dei suoi figli minori; un bambino adorabile, dissero, sul quale i monarchi puntavano molto.\" Poco dopo, re Giorgio scrisse: \"Non ci sar\u00e0 paradiso per me se Ottavio non \u00e8 qui.\" Il giorno successivo alla morte del piccolo principe, il re si rec\u00f2 in una stanza dove il pittore Thomas Gainsborough stava completando gli ultimi ritocchi su un ritratto della famiglia reale. Il re gli chiese di smettere di dipingere, ma quando scopr\u00ec che era il dipinto di Ottavio, permise al pittore di continuare. Quando questo stesso dipinto fu esposto una settimana dopo, le sorelle di Ottavio erano cos\u00ec sconvolte che si misero a piangere davanti a tutti. Tre mesi dopo la morte di Ottavio, suo padre si stava ancora soffermando su suo figlio, scrivendo a Lord Dartmouth che ogni giorno \"aumenta l'abisso che sento per la mancanza di quell'amato oggetto [Ottavio].\" Negli anni successivi, re Giorgio immagin\u00f2 conversazioni con i suoi due figli pi\u00f9 piccoli. Durante uno degli attacchi di follia del re nel 1788, Giorgio scambi\u00f2 un cuscino per Ottavio, che a quel tempo era morto da cinque anni."}
{"id": "2447117", "revid": "34392", "url": "https://it.wikipedia.org/wiki?curid=2447117", "title": "Pair Programming", "text": ""}
{"id": "2447119", "revid": "767487", "url": "https://it.wikipedia.org/wiki?curid=2447119", "title": "Mel Thurston", "text": ""}
{"id": "2447121", "revid": "38120", "url": "https://it.wikipedia.org/wiki?curid=2447121", "title": "Saluto (scout)", "text": ""}
{"id": "2447123", "revid": "373458", "url": "https://it.wikipedia.org/wiki?curid=2447123", "title": "Thomas West, IX barone De La Warr", "text": "Biografia.\nEgli venne insignito dell'onorificenza di cavaliere dell'Ordine della Giarrettiera nel 1549 dopo aver combattuto in Francia. Non avendo avuto figli, pass\u00f2 la sua discendenza a suo nipote William, ma essendo rimasto vittima di un tentativo di avvelenamento, venne incriminato suo nipote William. Quando Thomas mor\u00ec, il titolo pass\u00f2 in sospensione, tramite le sorelle, al fratellastro sir Owen West. \nLa baronia De La Warr (ma non quella West) venne ricreata nella persona di William, l'avvelenatore, e nella nuova creazione fu permessa l'originale precedenza. L'elenco generale dei pari d'Inghilterra sembra indicare che l'antica baronia De La Warr sia di fatto andata estinta o unita. Non vi sono dubbi sullo stato della baronia di West passata in sospensione a sir Owen West. "}
{"id": "2447124", "revid": "466539", "url": "https://it.wikipedia.org/wiki?curid=2447124", "title": "Victor Buono", "text": "Divenne noto in particolare per la sua interpretazione dell'arcicriminale Re Tut nella serie televisiva \"Batman\" (1966\u20131968) e per quella del musicista Edwin Flagg in \"Che fine ha fatto Baby Jane?\" (1962), film che gli valse la candidatura all'Academy Award e al Golden Globe. \nDurante la sua carriera, dalla prima giovinezza sino alla morte, avvenuta prematuramente a 43 anni di et\u00e0, si distinse per l'imponente presenza fisica e la voce sonora, caratteristiche che lo portarono spesso a interpretare ruoli di uomini pi\u00f9 anziani di quanto egli fosse in realt\u00e0.\nBiografia.\nFiglio di Victor Francis Buono, poliziotto, e di sua moglie Myrtle Belle, impar\u00f2 a cantare e recitare grazie agli insegnamenti della nonna materna Myrtle Glied, a suo tempo attrice di \"vaudeville\" dell'Orpheum Circuit.\nDopo aver partecipato a diversi programmi radiofonici e televisivi locali, alla met\u00e0 degli anni cinquanta inizi\u00f2 a lavorare come attore di teatro. Raggiunse il successo cinematografico grazie al regista Robert Aldrich che nel 1962 lo scelse per interpretare la parte del pianista Edwin Flagg in \"Che fine ha fatto Baby Jane?\", dopo che il ruolo era stato lasciato da Peter Lawford. Uno dei ruoli che maggiormente lo fece conoscere al grande pubblico fu per\u00f2 quello del criminale faraone Re Tut nella serie televisiva \"Batman\" (1966\u20131968). Nel 1969 recit\u00f2 in Italia diretto da Giuseppe Colizzi nel film western \"La collina degli stivali\" a fianco di Bud Spencer e Terence Hill.\nMor\u00ec per un attacco cardiaco nella sua casa di Apple Valley, in California, il giorno di Capodanno dell'anno 1982. Le sue spoglie riposano accanto a quelle della nonna Myrtle al Greenwood Memorial Park di San Diego, ma il suo nome non \u00e8 indicato nella cripta.\nVita personale.\nBuono era un ottimo lettore e scrittore, con un notevole riguardo a Shakespeare. \"Pi\u00f9 lo studi\" ebbe modo di dire \"pi\u00f9 lui cresce\". Era anche un noto gourmet.\nPer quanto riguarda la sua omosessualit\u00e0, Buono dichiar\u00f2: \"Ho sentito o letto di diversi attori a cui \u00e8 stata fatta questa domanda immortale: 'Perch\u00e9 non ti sei mai sposato?' La risposta immortale \u00e8 sempre: 'Non ho mai trovato la ragazza giusta.' Siccome sono grasso, nessuno me lo ha mai chiesto. Se mi facessero questa domanda, questa \u00e8 la risposta che darei. Dopotutto \u00e8 andata bene per Monty Clift o Sal Mineo\". Buono era in buona sostanza gay e viveva apertamente coi suoi partner, anche se non amava dare spettacolo della sua vita privata e si definiva un \"obbiettore di coscienza\" nella \"rivoluzione morale\" degli anni '60.\nMalgrado la sua mole, Victor Buono era un noto playboy secondo il commento all'edizione DVD di \"Hush... Hush, Sweet Charlotte\".\nRiconoscimenti.\nCandidatura al premio Oscar 1963 come migliore attore non protagonista per \"Che fine ha fatto Baby Jane?\" (\"What Ever Happened to Baby Jane?\") di Robert Aldrich."}
{"id": "2447132", "revid": "38120", "url": "https://it.wikipedia.org/wiki?curid=2447132", "title": "Vacanze di Branco", "text": ""}
{"id": "2447134", "revid": "119885854", "url": "https://it.wikipedia.org/wiki?curid=2447134", "title": "Lisa Morandini", "text": "Biografia.\nOriginaria di Predazzo, in carriera prese parte a tre gare dei Mondiali juniores (8\u00aa nella staffetta del 2009 il miglior piazzamento). Non esord\u00ec mai in Coppa del Mondo e gareggi\u00f2 prevalentemente in Alpen Cup.\nAppartenente alla Stazione del Soccorso Alpino della Guardia di Finanza di Passo Rolle."}
{"id": "2447136", "revid": "399", "url": "https://it.wikipedia.org/wiki?curid=2447136", "title": "Google Sites", "text": "Google Sites \u00e8 un'applicazione web gratuita fornita da Google, che permette la creazione di siti web. Attualmente Google Sites \u00e8 uno dei servizi base inclusi nel pacchetto Google Apps.\nStoria.\nIl progetto \u00e8 nato da JotSpot, un'azienda di produzione software aziendale. L'azienda era stata fondata da Joe Kraus e Graham Spencer, cofondatori di Excite. Nel Febbraio 2006 JotSpot \u00e8 stato nominato come parte di Business 2.0, \"Next Net 25\" e nel Maggio 2006 \u00e8 stato onorato come uno degli InfoWorld's \"15 Start-ups to Watch\". Nell'Ottobre 2006 JotSpot \u00e8 stato acquisito da Google.\nSpazio di archiviazione.\nIl file di Google Sites \u00e8 ospitato sul profilo Google Drive dell'utente che lo ha creato. Il sito non occupa per\u00f2 parte dello spazio di archiviazione che appartiene all'utente a seconda del piano sottoscritto."}
{"id": "2447139", "revid": "299314", "url": "https://it.wikipedia.org/wiki?curid=2447139", "title": "Google Site", "text": ""}
{"id": "2447141", "revid": "61051", "url": "https://it.wikipedia.org/wiki?curid=2447141", "title": "Antoine-Laurent de Jussieu", "text": "Famoso per essere stato il primo a proporre una naturale classificazione delle Magnoliophyta o \"piante fiorite\". Larga parte del sistema di classificazione da lui elaborato \u00e8 ancor oggi in uso.\nMassone, fu membro della loggia parigina \"Les Neuf S\u0153urs\" del Grande Oriente di Francia."}
{"id": "2447148", "revid": "1543377", "url": "https://it.wikipedia.org/wiki?curid=2447148", "title": "Trasferimento genico orizzontale", "text": "Il trasferimento di geni orizzontale o trasferimento genico orizzontale (acronimo TGO, in inglese HGT da \"horizontal gene transfer\"), anche conosciuto come trasferimento di geni laterale (acronimo TGL), \u00e8 un processo nel quale un organismo trasferisce materiale genetico ad un'altra cellula non discendente.\nIl suo contrario \u00e8 il \"trasferimento verticale\", vale a dire il fenomeno della riproduzione, col quale un organismo riceve il materiale genetico dei suoi antenati dai suoi genitori. . Il trasferimento artificiale di geni orizzontali \u00e8 una forma di ingegneria genetica.\nStoria.\nQuesto meccanismo fu scoperto per caso nel 1928 dall'ufficiale sanitario inglese Fred Griffith nel laboratorio di patologia del ministero, in cui lavorava indagando sulla polmonite batterica con William M.Scott. Gli studi vennero ripresi negli anni quaranta da Oswald Awery che pubblic\u00f2 i risultati nel 1944.\nDescrizione.\n\"Sempre pi\u00f9, gli studi sopra i geni e genomi indicano che un considerevole trasferimento di geni orizzontale \u00e8 successo tra i procarioti\". \"Mentre il trasferimento di geni orizzontale \u00e8 un fenomeno conosciuto tra i batteri, \u00e8 per\u00f2 solo verso gli ultimi 10 anni che la sua esistenza \u00e8 stata riconosciuta anche per le piante complesse e gli animali. L'ambito del trasferimento di geni orizzontali \u00e8 essenzialmente tutta la biosfera, dove i batteri e i virus agiscono sia come intermediari del traffico di geni che come magazzini per la moltiplicazione e ricombinazione di geni (il processo di creazione di nuove combinazioni di materiale genetico)\".\nIl trasferimento genico orizzontale \u00e8 stato trattato erroneamente in alcuni gruppi come \"il nuovo paradigma della biologia\"; bench\u00e9 per la comunit\u00e0 scientifica sarebbe soltanto un altro meccanismo biologico in pi\u00f9 nell'evoluzione biologica, che produce anche variazione genetica. Allo stesso modo si utilizza come argomento dei \"pericoli dell'ingegneria genetica\".\nTGO nei procarioti.\nIl trasferimento genico orizzontale \u00e8 comune fra i batteri, anche fra quelli che sono distanti. Questo processo si considera come una causa importante nella resistenza ai farmaci. Quando una cellula batterica consegue tale resistenza, pu\u00f2 trasferire rapidamente questi geni ad altre specie. I batteri enterici interscambiano materiale genetico attraverso l'apparato gastrointestinale nel quale vivono. Esistono 3 meccanismi comuni di trasferimento genico orizzontale:\nTGO negli eucarioti.\nL'analisi delle sequenze di DNA suggerisce che il trasferimento di geni orizzontale sia accaduto molto raramente anche tra gli eucarioti, dal loro cloroplasto e dal genoma mitocondriale fino al genoma nucleare. Come viene stabilito dalla teoria endosimbiotica, i cloroplasti e i mitocondri si originarono probabilmente come endosimbiosi di un progenitore con una cellula eucariota. Il trasferimento di geni orizzontale dai batteri ad alcuni funghi \u00e8 molto ben documentato, specialmente per quel che riguarda il lievito \"Saccharomyces cerevisiae\". Ci sono anche evidenze recenti del fatto che la coccinella del fagiolo messicano (\"Epilachna varivestis\") ha conseguito materiale genetico tramite le sue endosimbiosi (senza beneficio) con la \"Wolbachia\". Tuttavia, questa affermazione \u00e8 discussa e l'evidenza \u00e8 inconcludente.\nIl confronto di sequenze suggerisce il grande trasferimento recente di geni orizzontali tra molte specie, anche attraverso le frontiere dei domini filogenetici. In questo modo determinare la storia filogenetica di una specie non pu\u00f2 ottenersi in tutti i casi, ma soltanto determinando gli alberi evolutivi di ogni gene\" separatamente ; per il quale ugualmente si utilizza il confronto tra i risultati ottenuti dai vari geni, onde evitare questo problema.\nTrasferimento di geni endosimbiotico.\nTermine coniato dal genetista tedesco Bill Martin nel 1988 per descrivere un trasferimento genico orizzontale che si sviluppa entro i confini di una sola cellula."}
{"id": "2447150", "revid": "120721298", "url": "https://it.wikipedia.org/wiki?curid=2447150", "title": "Processi di nobilt\u00e0", "text": "Un processo di nobilt\u00e0 \u00e8 l'articolato e formalizzato procedimento volto ad accertare lo status dei candidati che desiderano essere ricevuti in un determinato ordine cavalleresco. \u00c8 composto da un fascicolo che contiene tutta la documentazione necessaria a corroborare i requisiti d'idoneit\u00e0 che ogni ordine regola secondo i propri statuti, costituzioni o codici. Vi sono dei documenti comuni (nascita, battesimo, matrimonio, attestato di moralit\u00e0 ecc.) e altri specifici per alcune categorie (prove nobiliari, alberi genealogici, stemmi ecc.). Il fascicolo \u00e8 posto \"sotto processo\" dagli organi preposti ed esaminato nei suoi contenuti.\nSanta Sede.\nLa Santa Sede ha visto due soli conferimenti concessi su prove di nobilt\u00e0: la Milizia Aurata o Speron d'Oro, per secoli, quale titolo di rango e nobilitazione (fino al 1841), primo conferimento pontificio, in senso storico, a pretendere e riconoscere nobilt\u00e0 gentilizia, nonch\u00e9 a concedere nobilt\u00e0 ereditaria; sostituito poi, con analogo valore, dall'Ordine Piano e in particolare dal Cavalierato di Prima Classe, poi di Gran Croce, fondato da Pio IX e anch'esso denobilitato da Pio XII nel 1939. \nDal 1939 la Santa Sede ha solo titoli di merito.\nSovrano Militare Ordine di Malta.\nA titolo indicativo per la ricezione nel Sovrano Militare Ordine di Malta in qualit\u00e0 di Cavaliere di Grazia e Devozione sono richiesti i seguenti documenti:\nSacro Militare Ordine Costantiniano di San Giorgio.\nA titolo indicativo per la ricezione nel Sacro Militare Ordine Costantiniano di San Giorgio in qualit\u00e0 di Cavaliere di Jure Sanguinis sono richiesti i seguenti documenti:"}
{"id": "2447151", "revid": "1543377", "url": "https://it.wikipedia.org/wiki?curid=2447151", "title": "Coming to Terms", "text": "Coming to Terms \u00e8 il primo album del gruppo alternative rock statunitense Carolina Liar, pubblicato il 20 maggio 2008."}
{"id": "2447161", "revid": "27723", "url": "https://it.wikipedia.org/wiki?curid=2447161", "title": "Cinzia Bomoll", "text": "Biografia.\nEsordisce come scrittrice nel 1998 quando Einaudi Stile Libero pubblica un suo racconto nell'antologia \"Quello che ho da dirvi\" curata da Giulio Mozzi. \nNel 1999 gira uno dei suoi primi cortometraggi, \"Gara di resistenza\" con Emidio Clementi del gruppo musicale underground Massimo Volume. \nSi laurea in Scienze della formazione all'universit\u00e0 di Bologna e si trasferisce a Roma dove frequenta un corso di sceneggiatura della RAI, e la scuola di fiction Mediaset e inizia a lavorare per la televisione come regista programmista poi regista e autrice alternando RAI, Mediaset e LA7.\nNel 2006 pubblica il suo primo romanzo, un noir intitolato \"Lei che nelle foto non sorrideva\" (Fazi Editore) e nel 2007 firma il primo lungometraggio, \"Il segreto di Rahil,\" distribuito in Stati Uniti e Canada. Nel 2010 gira il suo secondo film, il musical \"Balla con noi \"prodotto da Rai Cinema e Giannandrea Pecorelli e distribuito nelle sale nel maggio 2011. Sempre nel 2011 torna alla narrativa, pubblicando il romanzo \"Sessantanove\", con Fazi Editore, un romanzo storico sentimentale ambientato nella Torino dell'Autunno caldo.\nDal 2012 al 2018 decide di abbandonare per un periodo il cinema, ritirandosi nel Deserto del Mojave, dove continua l'attivit\u00e0 di scrittrice e nel 2016 nasce la figlia Zoe. In questo periodo pubblica diversi racconti in antologie pubblicate da Fandango Libri, Fazi Editore, Hacca e Neo. Nel 2019 esce il suo terzo romanzo \"Cuori A Spigoli\" per Ianieri Edizioni e viene ristampato il romanzo \"Lei che nelle foto non sorrideva\".\nCon la produzione cinematografica Amarcord dal 2019 produce corti, film e documentari a livello internazionale.\nNel 2020 vince il Premio Solinas Italia-Spagna, con la sceneggiatura di un film horror, subito opzionata da una produzione spagnola.\nNel 2021 il suo film \"Il segreto di Rahil\" \u00e8 su Amazon Prime."}
{"id": "2447167", "revid": "25058940", "url": "https://it.wikipedia.org/wiki?curid=2447167", "title": "Zoo di vetro", "text": ""}
{"id": "2447168", "revid": "287204", "url": "https://it.wikipedia.org/wiki?curid=2447168", "title": "Providence Steamrollers 1948-1949", "text": "La stagione 1948-49 dei Providence Steamrollers fu la 3\u00aa e ultima nella BAA per la franchigia.\nI Providence Steamrollers arrivarono sesti nella \"Eastern Division\" con un record di 12-48."}
{"id": "2447171", "revid": "767487", "url": "https://it.wikipedia.org/wiki?curid=2447171", "title": "Otto Schnellbacher", "text": ""}
{"id": "2447185", "revid": "767487", "url": "https://it.wikipedia.org/wiki?curid=2447185", "title": "Les Pugh", "text": ""}
{"id": "2447190", "revid": "287204", "url": "https://it.wikipedia.org/wiki?curid=2447190", "title": "Thomas West, VIII barone De La Warr", "text": "Biografia.\nThomas succedette nel titolo all'et\u00e0 di 19 anni. Ebbe una ottima carriera militare sia sotto re Enrico VII che sotto Enrico VIII, ed ottenne numerose onorificenze.\nEgli si spos\u00f2 tre volte ed ebbe dieci figli in tolale, compreso il suo erede, Thomas, e sie Owen West, tramite il quale la baronia dei West rimase sospesa in attesa di eredi diretti.\n1. Lady Eleanor Percy (b. 1455), figlia di Henry Percy, III conte di Northumberland e Lady Eleanor Poynings. Da questo matrimonio non ebbe figli.\n2. Lady Elizabeth Mortimer (d. 1502), figlia di Lord Hugh Mortimer di Mortimer's Hall e Lady Eleanor Cornwall. Dal matrimonio nacquero sei figli:\n3. Lady Eleanor Copley, figlia di Sir Roger Copley e Jane Hoo. Da questo matrimonio nacquero quattro figli:\n\u00c8 stato tumulato nella \"Broadwater Church\", a Broadwater (ora un sobborgo di Worthing) nel Sussex."}
{"id": "2447194", "revid": "599013", "url": "https://it.wikipedia.org/wiki?curid=2447194", "title": "Carl Meinhold", "text": ""}
{"id": "2447195", "revid": "25134216", "url": "https://it.wikipedia.org/wiki?curid=2447195", "title": "Styler", "text": ""}
{"id": "2447199", "revid": "599013", "url": "https://it.wikipedia.org/wiki?curid=2447199", "title": "Bob Brown (cestista)", "text": ""}
{"id": "2447201", "revid": "1602064", "url": "https://it.wikipedia.org/wiki?curid=2447201", "title": "Arrows A9", "text": "La Arrows A9 fu una vettura di Formula 1 impiegata dalla scuderia inglese nella stagione 1986 in sostituzione al modello A8. Disegnata da Dave Wass, in monoscocca di carbonio, era spinta dal potente motore turbo BMW, aveva il cambio Hewland ed era gommata Goodyear.\nSi present\u00f2 come molto deludente e costrinse la squadra a tornare sulla vecchia A8 dopo soli 3 Gran Premi disputati."}
{"id": "2447202", "revid": "1745361", "url": "https://it.wikipedia.org/wiki?curid=2447202", "title": "Damia", "text": "Nella mitologia greca, Damia era il nome di una divinit\u00e0 dedita alla fertilit\u00e0.\nNel mito.\nSi tratta di una divinit\u00e0 venerata in molte zone della Grecia e a Taranto insieme con la dea Auxesia. Entrambi questi nomi vengono anche considerati degli appellativi sia di Demetra, che di Bona e di Persefone."}
{"id": "2447203", "revid": "110157", "url": "https://it.wikipedia.org/wiki?curid=2447203", "title": "Chiesa di San Provolo", "text": "La chiesa di San Provolo (nome veneziano per San Procolo), era un edificio religioso della citt\u00e0 di Venezia, nel sestiere di Castello.\nStoria.\nLa fondazione della chiesa secondo la tradizione risalirebbe al dogado di Angelo Partecipazio, ossia nell'arco temporale compreso tra gli anni 809 e 827, congiuntamente alla fondazione del monastero benedettino femminile di San Zaccaria, adiacente alla chiesa. Per tale contiguit\u00e0, le monache ottennero l'elevazione a chiesa parrocchiale nell'anno 850, al posto della chiesa di San Zaccaria, anche se \u00e8 solo dal 1107 che \u00e8 documentata l'esclusiva titolarit\u00e0 dei diritti parrocchiali, susseguente alla ricostruzione della chiesa dopo l'incendio del 1106 che distrusse la fabbrica originaria. La stessa comunit\u00e0 monastica deputava e stipendiava due cappellani incaricati della cura pastorale dei fedeli e dell'amministrazione dei sacramenti.\nRestaurata nel 1389, venne rifabbricata nel 1646 con cinque altari e decorata con dipinti di Palma il Giovane, Sante Peranda, l'Aliense, Pietro Liberi e Gregorio Lazzarini.\nLa parrocchia fu soppressa nel 1808 in seguito ai decreti napoleonici del 1807 e fu annessa in un primo momento alla parrocchia di Sant'Antonino e poi dal 1810 alla ricostituita parrocchia di San Zaccaria.\nConvertita in abitazione privata nel 1818, della chiesa di San Provolo non restano oggi che nascosti spessori murari perimetrali all'interno di una scuola e l'immagine del campanile tracciata dal De' Barbari."}
{"id": "2447204", "revid": "767487", "url": "https://it.wikipedia.org/wiki?curid=2447204", "title": "Abia (Samuele)", "text": "Figlio del Giudice Samuele e fratello minore di Gioele. Quando Samuele fu vecchio stabil\u00ec come giudici d'Israele i due figli, che esercitavano la giudicatura a Bersabea. Il loro governo deluse le aspettative degli Anziani che invocarono l'elezione di un re."}
{"id": "2447207", "revid": "117783919", "url": "https://it.wikipedia.org/wiki?curid=2447207", "title": "Calcolo del calcestruzzo armato", "text": "Il calcolo del calcestruzzo armato \u00e8 l'insieme delle operazioni proprie dell'ingegneria strutturale necessarie al dimensionamento ed alla verifica di sezioni ed elementi in calcestruzzo armato.\nDevono essere verificati gli sforzi e le deformazioni provocati dalle quattro azioni interne (azione assiale, taglio, momento flettente, momento torcente) e da loro combinazioni; in particolare questo pu\u00f2 avvenire tramite due metodi:\nTravi.\nUn elemento orizzontale in calcestruzzo armato, come una trave, \u00e8 solitamente sottoposto a flessione, taglio ed eventualmente a torsione.\nCalcolo a flessione.\nIl momento flettente \u00e8 una tipica sollecitazione a cui sono sottoposti elementi strutturali come le travi. In tali circostanze si parla propriamente di trave inflessa, in cui si hanno sezioni che reagiscono al momento flettente, ed a cui \u00e8 sottoposta con una distribuzione di tensioni normali in parte di trazione e in parte di compressione, senza contare la presenza di sollecitazioni dovute al taglio.\nPer l'ipotesi che assume nulla la resistenza a trazione del calcestruzzo si verifica una parzializzazione della sezione con una parte reagente costituita da una zona di calcestruzzo compressa pi\u00f9 tutta l'armatura metallica tesa e compressa.\nL'armatura sar\u00e0 quindi disposta nel lembo teso della trave costituente il \"corrente teso\", collaborante con il \"corrente compresso\" costituito dal calcestruzzo.\nIl comportamento delle sezioni inflesse in calcestruzzo armato \u00e8 differenziato a seconda dei livelli di sollecitazione:\nI primi due stadi si riferiscono alle verifiche di esercizio del manufatto, mentre il terzo stadio per la verifica della resistenza.\nComportamento di una sezione inflessa.\nOsserviamo il comportamento sino a rottura di una sezione inflessa in c.a.:\nConsideriamo una trave appoggiata e sottoponiamola un carico crescente.\nCome gi\u00e0 visto, nel processo di carico \u00e8 possibile distinguere per la trave tre comportamenti differenti:\nCalcolo elastico.\nSezione interamente reagente: Stadio I\nNel caso dello stadio I, riferito a una sezione a doppia armatura, ai fini del calcolo elastico basta omogeneizzare le aree d'armatura con il coefficiente formula_1 ed utilizzare la conseguente caratteristica formula_2 (momento d'inerzia ideale) per avere\nIl momento d'inerzia ideale si ottiene attraverso le formule di geometria delle masse:\nSezione parzializzata: Stadio II\nNella fase di fessurazione si analizza innanzitutto il comportamento di una sezione ad armatura semplice, partendo dalle ipotesi di linearit\u00e0 delle deformazioni, ipotesi di congruenza, ipotesi di parzializzazione della sezione ed infine ipotesi di elasticit\u00e0 che consenta di considerare ancora linearit\u00e0 delle tensioni.\nAl di sotto dell'asse neutro il calcestruzzo non lavora. Indicata con formula_10 la risultante delle compressioni e con formula_11 la risultante delle trazioni, l'equilibrio della sezione si ottiene con la relazione\nSi assumono positive le tensioni di trazione per entrambi i materiali e scrivendo la similitudine che lega i valori formula_13 e formula_14 nel diagramma delle tensioni si ottiene\nche sostituita nella relazione d'equilibrio della sezione fornisce:\nSviluppando l'equazione in \"x\", risulta che, banalmente, per valori diversi dallo 0 si ha\nla cui soluzione fornisce la posizione dell'asse neutro, escludendo ovviamente la radice negativa perch\u00e9 priva di significato fisico:\nLa verifica delle tensioni generate dal momento flettente di cui \u00e8 soggetta la trave inflessa si ottiene dall'equilibrio alla rotazione che pone in eguaglianza la coppia interna con la sollecitazione.\nCon riferimento al centro delle azioni di trazione si scrive che formula_19 con formula_20 braccio della coppia interna, e con formula_21 con riferimento al centro delle tensioni di compressione, si ottiene\nIntroducendo il \"rapporto elastico d'armatura\" formula_24 le formule che definiscono la sezione reagente diventano\ndove la posizione \"x\" dell'asse neutro ed il braccio \"z\" della coppia interna sono forniti da grandezze adimensionali formula_27 e formula_28 in funzione dell'altezza utile \"d\".\nTutto ci\u00f2 nel caso di sezione ad armatura semplice, ovvero con armatura disposta solo nella zona tesa della sezione. Nel caso di una sezione doppia si dispone analogamente ponendo l'area totale dell'armatura formula_29 ed il rapporto elastico di armatura totale formula_30 ottenendo che la posizione dell'asse neutro sia\nformula_32\nConseguentemente si ha:\nCalcolo a rottura.\nArmatura limite: Stadio III\nTale stadio del comportamento flessionale, come si \u00e8 detto, rappresenta il raggiungimento della deformazioni di rottura di uno dei due materiali sia essa la dilatazione convenzionale formula_35 dell'armatura tesa o sia la contrazione formula_36 al bordo del calcestruzzo compresso.\nNel caso di sezione rettangolare con armatura semplice si evidenziano tre situazioni:\nNel \"campo \"b\"\" l'equilibrio interno delle risultanti alla traslazione si ottiene nel seguente modo:\nLe situazioni estreme nei valori limite sono caratterizzate nel seguente modo:\nNel caso limite \"a\", formula_35 \u00e8 un valore che resta indipendente dal tipo di acciaio utilizzato, mentre nel caso limite \"b\" il valore formula_47 dipende dallo snervamento che varia con il tipo di acciaio impiegato.\nLe corrispondenti percentuali meccaniche formula_48 e formula_49 forniscono le cosiddette \"armature limite\" ovvero quei valori che separano i campi:\nIn condizioni d'equilibrio il calcolo della resistenza flessionale formula_50, per la verifica nei confronti dello sforzo formula_51 agente, allo stato limite ultimo della sezione deve verificare la relazione:\nCampo a: posto formula_53, ci si trova nel campo delle deboli armature e scrivendo la similitudine dedotta dal diagramma delle deformazioni si ha\nLa contrazione del lembo compresso del calcestruzzo in termini di posizione dell'asse neutro vale\nDato il valore formula_56 e con formula_57 e utilizzando le espressioni per i coefficienti\nl'equilibrio alla traslazione si ottiene attraverso la relazione\nIl momento resistente vale quindi:\nCampo b: l'equilibrio alla traslazione porta all'individuazione dell'asse neutro formula_61 e verificato che risulti\nil momento resistente si ottiene dall'equilibrio alla rotazione\n\u00c8 significativo che il rapporto meccanico d'armatura, calcolato in base alla geometria della sezione ed alla resistenza dei materiali pari a\nche corrisponde all'estensione del diagramma costante di compressione del modello \"stress block\":\nTale modello assume una zona ridotta di calcestruzzo compresso sollecitata uniformemente e risulta, ponendo la risultante formula_10 a met\u00e0 altezza compressa, ancora il braccio\nCampo c: nel campo delle forti armature l'acciaio si trova in fase elastica con formula_69 quindi posto\nScrivendo la tensione dell'acciaio come\nl'equilibrio alla traslazione si ottiene attraverso la relazione che fornisce la posizione dell'asse neutro\nL'equilibrio alla rotazione, poi considerato rispetto al centro delle rotazioni, vale\nTuttavia sezioni fortemente armate calcolate con relazioni hanno un comportamento fragile che di regola \u00e8 bene evitare. Qualora non sia possibile aumentare le dimensioni del calcestruzzo \u00e8 opportuno posizionare le armature in zona compressa, costituendo una sezione a doppia armatura, la cui resistenza si calcola deducendo prima la parte reagente compressa del calcestruzzo dall'equilibrio alla traslazione.\nIpotizzando di trovarsi nel campo \"b\" (armatura compressa anch'essa snervata) si ha:\nL'asse neutro, formula_75, si alza allontanando la situazione limite dalle forti armature e verificata la condizione di snervamento delle armature\nsi deduce, dall'equilibrio rotazionale della sezione, il momento resistente:\nCalcolo a taglio.\nNel caso di sollecitazione di taglio le travi in calcestruzzo armato evidenziano un comportamento che si discosta dalla teoria della trave di de Saint Venant e per questo motivo si richiameranno modelli differenti, senza contare che le azioni taglianti sono strettamente legate alle azioni flettenti, quindi occorre un modello che tenga conto di questo funzionamento combinato.\nCome per il momento flettente si ipotizza un iniziale stato in cui permane il comportamento elastico e si inizia ad applicare la formula di Jourawski. Se la sezione si trova nello \"stadio I\", riguardo al momento flettente, si dedurr\u00e0 un diagramma formula_79 il cui valore massimo corrisponder\u00e0 alla corda baricentrica e varr\u00e0 formula_80\nNel caso di corrispondenza con lo \"stadio II\", la stessa formula di Jourawski riferita alla sezione reagente parzializzata porta a diagrammi formula_79 in cui la tensione tangenziale rimane costante in tutta la sezione parzializzata (fessurata) e pari al valore massimo sopracitato.\nQuesta trattazione tuttavia non tiene conto di un elemento fondamentale, e cio\u00e8 che se si trascura la resistenza a trazione del calcestruzzo (ipotesi fatta nella trattazione del caso della sollecitazione flessionale) non pu\u00f2 esserci tensione tangenziale, quindi occorre considerare il comportamento di una trave soggetta a intensit\u00e0 di carico via via crescenti.\nFino a quando le tensioni principali di trazione non superano il limite di rottura, l'andamento delle isostatiche assume un flusso incrociato a 45\u00b0 di compressioni che vanno verso il lembo superiore e di trazioni che scendono verso la mezzeria, incanalandosi orizzontalmente verso i bordi, dove si annullano le tensioni tangenziali mentre quelle normali arrivano al valore massimo.\nLa fessurazione si genera qualora viene raggiunto il limite di rottura della tensione principale di trazione: se avviene nella zona centrale prevalente la componente flessionale dello sforzo, la fessurazione parte dal lembo teso estendendosi in senso verticale, se avviene nei tratti terminali prevalente la componente di taglio la fessurazione compare alla quota baricentrica diretta a 45\u00b0. Nelle zone intermedie, in cui \u00e8 presente sia una componente tagliante sia una componente flessionale, le fessure possono insorgere dal bordo inferiore ed estendersi con traiettoria inclinata sull'anima della trave.\nCon l'insorgere della fessurazione si verifica l'ipotesi della parzializzazione che vorrebbe nella zona tesa del calcestruzzo una distribuzione costante di tensioni tangenziali. Il flusso incrociato di tensioni, di fatto, non pu\u00f2 diffondersi uniformemente nella parte tesa della trave e quindi occorrono dei modelli pi\u00f9 complessi per una corretta analisi della trave in fase fessurata, soprattutto se si vuole valutare la resistenza ultima al taglio (stadio III).\nTravi senza armatura a taglio.\nAltri contributi alla resistenza:\nTravi con armatura a taglio.\nL'armatura a taglio \u00e8 composta da:\nCalcolo a torsione.\nLa resistenza del conglomerato alle sollecitazioni di trazione si assume pari alla resistenza a taglio (il valore deve essere compreso tra 0 e \u03c4c1).\nSe lo sforzo applicato \u00e8 maggiore della resistenza del conglomerato (ma comunque minore della sua resistenza \u03c4c1) vengono utilizzate armature a spirale oppure armature orizzontali o verticali poste nelle zone soggette al massimo momento torcente (nella mezzeria della sezione).\nPilastri.\nI pilastri sono elementi strutturali verticali atti a trasferire il carico degli impalcati alle strutture di fondazione. Sono realizzati di solito con getti in opera anche se possono essere realizzati con totale o parziale prefabbricazione. Con i pilastri gettati in opera \u00e8 pi\u00f9 facile realizzare un collegamento monolitico con gli altri elementi strutturali.\nI pilastri sono sottoposti ai carichi verticali, orizzontali e momenti flettenti dovuti a:\nSi osserva che i carichi verticali dovuti agli impalcati possono indurre elevate sollecitazioni di flessione nei pilastri per dissimmetria di carico.\nTale evento ricorre con frequenza nei pilastri di bordo, specie d'angolo, e tutte le volte che si verificano evidenti variazioni di luce nelle travi incidenti un pilastro.\nPer una sommaria valutazione del carico agente su un pilastro, si pu\u00f2 procedere sulla base delle superfici di influenza del solaio.\nPer valutazioni pi\u00f9 rigorose, si deve procedere a modelli di calcolo pi\u00f9 appropriati come telai piani o spaziali.\nLe prescrizioni poste dalla normativa per tale stato di sollecitazione sono le seguenti:\nCalcolo ad azione assiale centrata.\nTale sollecitazione pu\u00f2 essere sia di compressione che di trazione e generalmente incide su elementi strutturali come i pilastri.\nTali elementi in cemento armato sono provvisti di due ordini di armature, una longitudinale costituita da ferri posti generalmente agli spigoli della sezione (ed eventualmente anche sui lati pi\u00f9 lunghi della medesima) ed una trasversale costituita da ferri, sagomati similmente alla sezione in modo da racchiudere il fascio di ferri longitudinali, detti staffe.\nNei pilastri sottoposti all'azione di compressione non sorgono generalmente tensioni di trazione, si potrebbe dunque non adottare alcuna armatura metallica in virt\u00f9 della resistenza a compressione del calcestruzzo. Tuttavia la fragilit\u00e0 del calcestruzzo richiede un correttivo e si tende ad adottare una \"gabbia\" metallica superficiale.\nTale gabbia va rapportata alla massa di conglomerato da armare, in modo da ottenere una prescrizione sulle armature minime secondo la relazione:\nin cui si impone il valore minimo formula_84 (per esempio formula_85) al \"rapporto geometrico d'armatura longitudinale\" formula_86, quindi\nCalcolo elastico.\nData una sezione in calcestruzzo armato soggetta ad una forza formula_88 centrata di compressione, nella prima ipotesi di calcolo si pone che la sezione stessa trasli rimanendo piana, manifestando sotto carico una deformazione formula_89 costante (in questo caso una contrazione), che vi sia perfetta aderenza tra i due materiali, derivandone che entrambi subiscono la stessa deformazione (formula_90) e che la sezione reagente al carico non coincida con la sezione geometrica.\nPer un calcolo elastico, le tensioni nei due materiali si ottengono attraverso la legge di Hooke:\nIn virt\u00f9 dell'ipotesi di eguaglianza tra le deformazioni si ha che formula_92 con formula_93.\nL'equilibrio alla traslazione della sezione si pone con la seguente relazione\nformula_95 \u00e8 definita l'area ideale della sezione ragguagliata al calcestruzzo, ovvero si \"trasforma\", attraverso un coefficiente di omogeneizzazione formula_96, l'area dell'acciaio in area di calcestruzzo. Definendo \"rapporto elastico d'armatura\"\nsi pu\u00f2 scrivere che:\nIl valore delle tensioni generate dallo sforzo normale centrato formula_88 valgono\nAssumendo il valore caratteristico dell'azione, tali formule si impiegano per le verifiche di esercizio formula_101 con formula_102 per situazioni non transitorie di carico.\nCalcolo a rottura.\nPer il calcolo a rottura o \"allo stato limite ultimo\" l'ipotesi elastica va sostituita con le leggi costitutive formula_103 dei due materiali.\nNelle sezioni di calcestruzzo compresse assialmente non si hanno, a differenza delle travi inflesse in cui la variabilit\u00e0 delle tensioni offre un certo grado di \"iperstaticit\u00e0\" al sistema, situazioni in cui vi siano fibre della sezione meno caricate che offrono il controllo alle deformazioni rispetto a quelle pi\u00f9 caricate.\nPer tale motivo si assume il limite formula_104 quale contrazione limite di rottura. La presenza di armatura, qualora non sia gi\u00e0 snervata, potrebbe fornire un ulteriore controllo delle deformazioni per poter superare tale valore, almeno fino al limite di snervamento della stessa armatura, raggiunto il quale si perde ogni iperstaticit\u00e0 interna.\nSupposto quindi un incremento istantaneo di carico, l'equilibrio della sezione si pone con l'equazione:\ndove formula_106 qualora risulti che formula_107.\nIn modo analogo alla formula elastica si ottiene\ndove l'area ideale ragguagliata al calcestruzzo vale\nIn questo caso il coefficiente di omogeneizzazione dell'area metallica \u00e8 dato dal rapporto delle due tensioni resistenti, mentre il coefficiente adimensionale, detto \"rapporto meccanico d'armatura\" indica l'apporto relativo dell'armatura metallica in confronto alla resistenza secondo la relazione\nPer capire l'ordine di grandezza del rapporto meccanico d'armatura si valutano tre situazioni:\nSecondo la normativa italiana la relazione d'equilibrio per il calcolo della sezione diventa"}
{"id": "2447209", "revid": "767487", "url": "https://it.wikipedia.org/wiki?curid=2447209", "title": "Il Duca", "text": "Il Duca (\"The Duke\") \u00e8 un film del 1999, diretto da Philip Spink.\nTrama.\nUn duca inglese, in punto di morte, lascia in eredit\u00e0 il suo titolo e tutte le sue ingenti propriet\u00e0 al suo devotissimo cane, Hubert. Il duca infatti, conoscendo la profonda avidit\u00e0 dei nipoti preferisce affidarsi al suo povero e fedele cane. Hubert prende molto sul serio il ruolo che gli viene affidato. Organizza numerose feste e ricevimenti invitando anche la regina. Esso viene rispettato e accudito da tutti nel palazzo e da tutti gli abitanti della contea. I nipoti dell'estinto fanno per\u00f2 di tutto per accaparrarsi il titolo e la cospicua eredit\u00e0. Essi tuttavia non riescono nel loro intento, infatti, Hubert aiutato da una ragazza della corte e dalla cagnetta innamorata riesce a sistemare tutto."}
{"id": "2447210", "revid": "1745361", "url": "https://it.wikipedia.org/wiki?curid=2447210", "title": "Auxesia", "text": "Nella mitologia greca, Auxesia era il nome di una divinit\u00e0 dedita alla fertilit\u00e0, alla crescita.\nEtimologia.\nIl suo nome dervia dal greco \u00e1uxo, ovvero crescere\nNel mito.\nSi tratta di una divinit\u00e0 venerata a Epidauro con Damia, si racconta anche della festa chiamata Lithobolia (festa del lancio delle pietre. I due nomi della divinit\u00e0 vengono anche considerati degli appellativi sia di Demetra, che di Bona e di Persefone."}
{"id": "2447213", "revid": "54193", "url": "https://it.wikipedia.org/wiki?curid=2447213", "title": "Copincolla", "text": ""}
{"id": "2447214", "revid": "767487", "url": "https://it.wikipedia.org/wiki?curid=2447214", "title": "Mo Layton", "text": ""}
{"id": "2447219", "revid": "204012", "url": "https://it.wikipedia.org/wiki?curid=2447219", "title": "Malattia pelvica infiammatoria", "text": ""}
{"id": "2447221", "revid": "84184", "url": "https://it.wikipedia.org/wiki?curid=2447221", "title": "Manuel Quimper", "text": "Partecip\u00f2 alla mappatura dello stretto di Juan de Fuca e delle isole Sandwich alla fine del XVIII secolo. Fu in seguito nominato governatore coloniale del Per\u00f9 all'inizio delle lotte indipendentiste. And\u00f2 in Spagna, ma riusc\u00ec a tornare in Per\u00f9 dove fu ufficiale della marina nella nuova repubblica, coltivando una carriera letteraria a Lima.\nGiovent\u00f9.\nQuimper nacque a Lima da padre francese e madre spagnola. All'et\u00e0 di 13 anni divenne cadetto della marina spagnola, in una compagnia stanziata a Callao, partecipando all'esplorazione di Chilo\u00e9. Nell'aprile del 1771, con l'approvazione del vicer\u00e9 del Per\u00f9 Manuel de Amat y Juniet, fu accettato presso l'Universit\u00e0 Nazionale di San Marcos a Lima, dove studi\u00f2 matematica e nautica laureandosi nel giugno del 1774.\nSi conosce poco della sua famiglia. Nel 1792 \"El Mercurio Peruano\", una pubblicazione della Sociedad Acad\u00e9mica de Amantes de Lima, pubblic\u00f2 una lettera che aveva apparentemente scritto ad un fratello di Lima durante la sua permanenza del 1790 presso la Baia di Nootka.\nCarriera navale.\nDopo gli studi universitari Quimper fu assegnato alla fregata \"\u00c1quila\" per una missione tesa a riaffermare la sovranit\u00e0 spagnola sull'isola di Tahiti nel Pacifico meridionale, e alla fine del 1777 per trasportare la legna da Guayaquil a Callao per la costruzione di navi. Alla fine del 1780 fu promosso tenente ed assegnato al trasporto di cibo da Callao a Talcahuano. Due anni dopo fu mandato a mappare le isole Juan Fern\u00e1ndez e, al suo ritorno a Valpara\u00edso ricevette i riconoscimenti per il lavoro svolto. Nel 1786 si imbarc\u00f2 per una navigazione di quattro mesi verso il porto spagnolo di Cadice. Un mese dopo viene promosso tenente di vascello ricevendo il permesso di lavorare a corte di re Carlo III di Spagna a Madrid per quattro mesi, prima di riprendere il mare per proteggere il golfo di Cadice.\nLa corte spagnola stava cominciando a preoccuparsi delle incursioni britanniche e dei russe nel Pacifico nord-occidentale. Sette dei migliori ufficiali spagnoli furono mandati a scoprire le intenzioni russe ed inglesi. Tra di loro c'era Quimper ed il suo compagno peruviano Juan Francisco de la Bodega y Quadra, nominato comandante del dipartimento della marina di San Blas. Partirono da Cadice a bordo della \"San Ramon\" nel maggio del 1789. Poco dopo l'arrivo a Veracruz i sette furono trasferiti a San Blas.\nNel luglio del 1789 ricevettero notizie dal Pacifico nord-occidentale grazie all'arrivo della \"Princesa Real\", un vascello sequestrato ai britannici presso la Baia di Nootka da Esteban Jos\u00e9 Martinez. Nel 1788 l'esploratore britannico John Meares cre\u00f2 una stazione di posta a Nootka. Martinez consider\u00f2 illegale questo insediamento e ne assedi\u00f2 il porto ed alcuni vascelli, tra cui la \"Princess Royal\" che rinomin\u00f2 in \"Princesa Real\" e mand\u00f2 a San Blas a disposizione del vicer\u00e9 della Nuova Spagna Juan Vicente de G\u00fcemes Padilla Horcasitas y Aguayo. Il vicer\u00e9 voleva evitare altri problemi coi britannici, ed ordin\u00f2 a Quimper di restituire il vascello.\nIl 3 febbraio 1790 una spedizione spagnola part\u00ec verso nord da San Blas comandata da Francisco de Eliza. Sulla nave si trovavano i tenenti Francisco Eliza e Salvador Fidalgo, ed il sottotenenete Manuel Quimper. Il loro proposito era quello di fortificare l'insediamento di Nootka, per mappare ulteriormente le acque dello stretto di Juan de Fuca e delle isole San Juan, e di restituire la \"Princesa Real\" ai britannici. Dopo molte settimane in mare, la \"Princesa Real\" e Quimper giunsero con difficolt\u00e0 a Nootka, dove ripararono il vascello prima della restituzione. Per tutto il mese di maggio si lavor\u00f2 sulla \"Princesa Real\" senza segno di inglesi. Quimper us\u00f2 quindi il vascello per effettuare un'esplorazione di due mesi a nord e sud dello stretto di Juan de Fuca.\nIn giugno e luglio mapp\u00f2 e diede il nome a molti luoghi lungo la costa meridionale dell'isola di Vancouver e di quella settentrionale della Penisola Olimpica. Fu il primo europeo a dire di aver visto Mount Baker, che egli chiam\u00f2 La Gran Montagna Carmelita. Sulla Penisola Olimpica commerci\u00f2 ed osserv\u00f2 i nativi che abitavano vicino a Dungeness (che chiam\u00f2 Bahia de Quimper) e dietro il fiume Elwha, molto simili ai Klallam. Molte delle sue scoperte in quello stretto furono rinominate dal capitano britannico George Vancouver nel 1792. Tra i pochi luoghi che hanno mantenuto un nome spagnolo si trovano Port Angeles, lo stretto di Rosario, la penisola di Quimper e l'isola di Fidalgo.\nQuimper torn\u00f2 a Nootka all'inizio di agosto ma non riusc\u00ec ad entrare in porto per molti giorni a causa di una densa nebbia. Part\u00ec per la Nuova Spagna arrivando a Monterey il 1\u00ba settembre 1790. Qui fu raggiunto da Fidalgo a bordo della \"San Carlos\". Insieme arrivarono a San Blas il 13 novembre 1790. Il vicer\u00e9 Revillagigedo fu sorpreso nel sapere che la \"Princesa Real\" era ancora in possesso degli spagnoli. Mand\u00f2 un messaggio a Madrid raccomandando il ritorno del vascello agli inglesi a Macao, e mand\u00f2 un resoconto delle esplorazioni di Quimper con nove delle sue mappe. Quimper fu promosso tenente di fregata.\nIl 14 febbraio 1791 Quimper salp\u00f2 a bordo della \"Princesa Real\" con l'ordine di mappare le isole Sandwich per poi consegnare la nave al Governatore-Generale delle Filippine F\u00e9lix Berenguer de Marquina, il quale l'avrebbe consegnata agli inglesi di Macao. Durante l'esplorazione delle isole Sandwich ebbe un incontro duro con James Colnet, comandante britannico di Nootka, il 1\u00ba aprile 1791. Colnet chiese spiegazioni a Quimper sul perch\u00e9 la \"Princesa Real\" non fosse ancora stata resa, e Quimper gli rivel\u00f2 il piano che prevedeva la consegna a Macao. Colnet minacci\u00f2 di assediare la nave, ma quando vide Quimper prepararsi al combattimento si ritir\u00f2. Quimper continu\u00f2 l'esplorazione delle isole Hawaii, Maui e Oahu, ed il 19 aprile 1791 part\u00ec per le Filippine.\nQuimper giunse alla base navale di Cavite nella baia di Manila il 4 giugno 1791. Consegn\u00f2 la nave a Vicente Llanos y Vald\u00e9s, parente del ministro della marina. La \"Princesa Real\" fu consegnata a Macao il 12 agosto 1791, ma poco dopo un forte uragano la danneggi\u00f2 seriamente. L'esploratore spagnolo Alessandro Malaspina torn\u00f2 a Manila dopo la sua esplorazione delle isole Marianne, e Quimper lo aiut\u00f2 a mappare le sue scoperte.\nIl 21 maggio 1792 a Quimper fu assegnato il comando della fregata \"San Jos\u00e9 de las \u00c1nimas\" e salp\u00f2 per San Blas, accompagnato dallo schooner \"Vald\u00e9s\" guidato da Cosme Bertadano. I due vascelli si separarono presto a causa di un uragano che obblig\u00f2 il \"Vald\u00e9s\" a tornare a Manila. Quimper continu\u00f2 fino a San Blas. LA sua nave era parecchio danneggiata dalle intemperie, e ci vollero sei mesi per arrivare, il 6 novembre 1792. Scopr\u00ec che il 16 ottobre gli era stato concesso di sposare Francisca M\u00e1rquez, e che era stato nominato assistente speciale di Juan Francisco de la Bodega y Quadra, comandante navale di San Blas, malato ma deciso a non ritirarsi finch\u00e9 la situazione interna stava peggiorando e si andava verso la guerra. Mantenne l'incarico fino al febbraio del 1794, quando mor\u00ec Bordega y Quadra.\nLo stesso Quimper era malato, ma nonostante questo gli fu ordinato nel giugno del 1795 di tornare in Spagna. Mentre aspettava di imbarcarsi a Veracruz fu nominato capitano della corvetta \"Atrevida\", ed utilizz\u00f2 questa nave per raggiungere Cadice mentre era ancora comandata da Malaspina. Sembra che Quimper non assunse mai il comando della \"Atrevida\" perch\u00e9, mentre si trovava a Cadice, chiese e gli fu concesso il trasferimento a Madrid per problemi personali. Otto mesi dopo fu nominato cavaliere dell'ordine di Calatrava.\nQuimper serv\u00ec ad Algeciras sotto a Bruno de Heceta, esploratore veterano del Pacifico. Chiese subito il governatorato di Guayaquil, ma fu invece messo a capo della flotta navale di Madrid, incarico mantenuto fino al 1802. Fu poi nominato ministro del tesoro a Veracruz, e torn\u00f2 in America.\nCarriera governativa.\nManuel Quimper fu nominato nel 1802 ministro del tesoto per supervisionare le spese imperiali a Veracruz. Nel 1805 divenne governatore di Huamanga (in seguito rinominata Ayacucho) nella parte meridionale del suo Per\u00f9, ma a causa di un incidente che coinvolse il neo nominato vicer\u00e9 del Per\u00f9, Jos\u00e9 Fernando Abascal y Sousa, divenne invece governatore della regione peruviana di Puno sul lago Titicaca.\nDurante il suo mandato da governatore di Puno emerse un movimento indipendentista riguardo al quale Quimper allarm\u00f2 il vicer\u00e9 Abascal nel luglio del 1809. Le raccolte di documenti di Quimper (scritti, mappe, manoscritti e libri) furono distrutte durante una sollevazione popolare. Fu rimosso da governatore alla fine di gennaio del 1810. Il suo successore, Manuel Antonio Nieto, mor\u00ec pochi mesi dopo e Quiimper torn\u00f2 a Puno come governatore nel giugno del 1810.\nIn seguito alle rivolte del 1814 per l'indipendenza dell'Alto Per\u00f9 Quimper fu di nuovo nominato governatore di Huamanga nell'agosto 1814. Il viaggio per raggiungere il nuovo posto fu interrotto da una ribellione della regione di Cusco, e fu dirottato sulla citt\u00e0 di Arequipa. Da qui, assieme ad altri 250 uomini, and\u00f2 ad aiutare Puno il 9 dicembre 1814. Dopo aver restaurato l'ordine marciarono sulla sua citt\u00e0 natale di Lima. Quimper era ancora a Lima quando il vicer\u00e9 fu sostituito da Joaquin de la Pezuela, che conferm\u00f2 la sua nomina a governatore di Huamanga, e Quimper la raggiunse per assumere l'incarico che mantenne per tre anni prima di tornare in Spagna.\nRitiro in Spagna.\nMentre Quimper si trovava in Spagna, suo figlio colonnello Manuel Quimper stava combattendo in Per\u00f9. Serv\u00ec in Per\u00f9 finch\u00e9 non fu nominato comandante in capo delle forze spagnole della costa meridionale del Per\u00f9 il 9 febbraio 1820. Il giovane Manuel Quimper pat\u00ec una dura sconfitta a Nazca e fu costretto a fuggire sulla costa nell'ottobre del 1820.\nNel frattempo, a Madrid, Quimper riceveva l'onore militare di \"La Cruz de San Hermenegildo\". Quimper inizi\u00f2 anche a ricevere riconoscimenti per il talento letterario. Nel 1821 l'Imprenta Alvarez pubblic\u00f2 un suo manoscritto di 180 pagine di poesia d\u00e9cima intitolato \"Laicas vivacidades de Quimper, antorcha peruana, acaecimientos del Per\u00fa en civiles guerras, promovidas por el Reino de Buenos-Ayres, desde el a\u00f1o 1809 hasta el de 1818\", che descriveva le sue personali osservazioni sulle guerre civili del Per\u00f9 tra il 1809 ed il 1818.\nAncora scosso per la perdita dei suoi documenti distrutti a Puno, alla fine del 1821 chiese l'approvazione di Jos\u00e9 Bustamente, direttore generale della National Armada, per la pubblicazione di un racconto delle sue esperienze a bordo della \"Atrevida\" nella baia di Manila trenta anni prima. Apparentemente non ricevette aiuto da Bustamente. Nonostante questo nel 1822 Quimper pubblic\u00f2 a Madrid il libro \"Islas Sandwich: Descripci\u00f3n sucinta de este archipi\u00e9lago\", precedentemente pubblicato come \"El Mercurio Peruano\". Nella \"Introducci\u00f3n\" di questo libro tenta di spiegare se stesso ed il suo ritorno in Spagna, citando il servizio navale in Spagna fin dall'adolescenza, ed il fatto che era minacciato come americano in Spagna, e come spagnolo in Per\u00f9.\nRitorno in Per\u00f9.\nQuimper ci mise molto per tornare alla sua terra natia, e nel febbraio del 1822 si decise. Vi torn\u00f2 per breve tempo, e si dice che divenne \"patriota\" peruviano nel 1823. Il governo della repubblica del Per\u00f9 lo nomin\u00f2 comandante navale nel 1827, e poi capitano. Continu\u00f2 i suoi propositi letterari scrivendo il poema \"Poema raro\", segmenti del quale furono pubblicati su \"La Gazeta de Lima\". Mor\u00ec a Lima nell'aprile del 1844."}
{"id": "2447231", "revid": "363629", "url": "https://it.wikipedia.org/wiki?curid=2447231", "title": "Clint Bajakian", "text": "Biografia.\nClint Bajakian ha frequentato il New England Conservatory, dove si \u00e8 diplomato in chitarra e teoria musicale. Nel 1991 ottenne un master in composizione musicale all'Universit\u00e0 del Michigan.\nNello stesso anno esordisce nel mondo dei videogiochi come free lance, realizzando insieme a Michael Land e Peter McConnell la colonna sonora dell'avventura grafica \"\". Nel 1992 lavora alla partitura musicale di \"Indiana Jones and the Fate of Atlantis\", sempre in collaborazione con Land e McConnell. A partire dal 1993 entr\u00f2 stabilmente nel team della LucasArts, e nello stesso anno si occup\u00f2 della colonna sonora di \"Sam &amp; Max Hit the Road\".\nNegli anni successivi Bajakian lavor\u00f2 su moltissimi titoli della LucasrArts, sia in veste di compositore che come curatore degli aspetti tecnici legati al sonoro; in particolare il suo nome \u00e8 legato, insieme a quello dei due colleghi sopra citati, al settore delle avventure grafiche. Nel corso del 2000 ha lasciato l'azienda ed ha fondato una propria casa di produzione, specializzata in servizi audio per videogiochi, con il nome di CB Productions (oggi conosciuta come Bay Area Sound). Nello stesso periodo ha continuato a lavorare come free lance, tornando anche a collaborare con la LucasArts per la colonna sonora di \"Indiana Jones e la tomba dell'imperatore\".\nNel 2005 Bajakian ha accettato un trasferimento alla SCEA, affidando la Bay Area Sound al suo allievo Jared Emerson-Johnson. Nell'ambito della sua nuova occupazione, ha lavorato come supervisiore delle musiche di \"God of War\" e \"God of War II\"."}
{"id": "2447233", "revid": "300067", "url": "https://it.wikipedia.org/wiki?curid=2447233", "title": "Red Meinhold", "text": ""}
{"id": "2447234", "revid": "300067", "url": "https://it.wikipedia.org/wiki?curid=2447234", "title": "Dennis Layton", "text": ""}
{"id": "2447235", "revid": "110157", "url": "https://it.wikipedia.org/wiki?curid=2447235", "title": "Chiesa di San Severo (Venezia)", "text": "La chiesa di San Severo era un edificio religioso della citt\u00e0 di Venezia, nel sestiere di Castello.\nStoria.\nHa funzionato come parrocchia dall'anno 847 fino alla sua soppressione, avvenuta nel 1808."}
{"id": "2447236", "revid": "682087", "url": "https://it.wikipedia.org/wiki?curid=2447236", "title": "Clorindione", "text": "Il clorindione o clorfenindione \u00e8 un anticoagulante orale.\n\u00c8 un antagonista della vitamina K derivato del fenindione."}
{"id": "2447240", "revid": "729019", "url": "https://it.wikipedia.org/wiki?curid=2447240", "title": "Maserati 150S", "text": "La 150S \u00e8 una autovettura da competizione costruita dalla Maserati dal 1955 al 1957. Fu preparata, similmente alla 200S, per sostituire le obsolete varianti da competizione della A6GCS. Non aveva portiere ed era a due posti. Segn\u00f2 il ritorno del motore a quattro cilindro per le auto da corsa. Fu prodotta in 25 esemplari. Un solo esemplare fu carrozzato granturismo, ma il progetto fu abbandonato per la pi\u00f9 grande Maserati 3500 GT.\nIl progetto della vettura, chiamato \u201cTipo 53\u201d fu iniziato da Vittorio Bellentani (1953) ed utilizzava un motore da 1484,1 cm\u00b3 di cilindrata (140 cv di potenza a 7500 giri al minuto). Questo propulsore fu inizialmente provato su una barca da Liborio Guidotti (1954) . Una rivisitazione della vettura ci fu nel 1956 per opera di Medardo Fantuzzi. La carrozzeria della prima serie s'ispir\u00f2 a quella installata sulla 300S e fu sviluppata da Celestino Fiandri. Questa versione vinse la variante \u201cdimezzata\u201d dei 1000 km del N\u00fcrburgring (1955) con Jean Behra. La classica 1000 km non fu disputata infatti tutti gli anni, ma vi furono alcune edizioni, come quella del 1955, sostenute sulla distanza di 500 km. In questa gara il pilota della Maserati si lasci\u00f2 alle spalle 13 Porsche. A molti dei 25 esemplari prodotti fu montato il motore della 200S, cos\u00ec da poter partecipare alla classe 2 litri. Un motore fu impiegato per la Formula 1, per l'inglese Emeryson.\nMolte vetture furono vendute a clienti privati. La cosa non deve stupire, cio\u00e8 la vendita di automobili da competizione a privati. Per essere omologate dalla FIA nella relativa categoria (in questo caso sport-prototipi) dovevano, infatti, essere prodotte in un certo numero, altrimenti sarebbero state considerate prototipi puri (se ne poteva costruire anche uno solo) ed avrebbero corso in un'altra categoria. Tra i primi acquirenti della 150S ci fu Alejandro De Tomaso, fondatore della casa automobilistica De Tomaso .\nLa versione da strada della 150S fu la 150 GT (1957). Carrozzata da Medardo Fantuzzi, fu costruita sul telaio della Maserati 200S. Era equipaggiata dallo stesso motore della 150S. Era quindi un quattro cilindri con una cilindrata di 1484 cm\u00b3. Sviluppava una potenza di 130 cv a 7500 giri al minuto . Raggiungeva la velocit\u00e0 massima di 200 km/h ."}
{"id": "2447242", "revid": "339392", "url": "https://it.wikipedia.org/wiki?curid=2447242", "title": "Lingue italooccidentali", "text": ""}
{"id": "2447243", "revid": "599013", "url": "https://it.wikipedia.org/wiki?curid=2447243", "title": "Bob Warlick", "text": ""}
{"id": "2447252", "revid": "767487", "url": "https://it.wikipedia.org/wiki?curid=2447252", "title": "Abia di Giuda", "text": "Figlio di Maaca e del suo sposo Roboamo, figlio di Salomone, alla morte del padre succedette al trono divenendo il secondo Re di Giuda, ed il quarto re della casa di Davide.\nFin dall'inizio si impegn\u00f2 nel tentativo di persuadere le dieci trib\u00f9 di Israele a prestare fedelt\u00e0 alle loro promesse,\nma i suoi sforzi con gli abitanti del Regno di Samaria, confinante a settentrione, non furono coronati da successo.\nNell'anno diciottesimo di regno di Geroboamo I di Israele,\nAbbia decise di marciare col proprio esercito a nord per ripristinare i confini precostituiti ed esistenti al tempo di re Davide.\nDiede prova della sua abilit\u00e0 militare, combattendo davanti Giuda, con quattrocentomila uomini scelti, Geroboamo, re d'Israele, a sua volta con un esercito grande due volte tanto. Gli ottocentomila uomini di quest'ultimo aggirarono l'esercito di Giuda con un agguato per colpirli alle spalle: gli Israeliti da attaccanti divennero gli attaccati e, dopo le forti grida emesse dal popolo di Giuda, fuggirono lasciando sul campo cinquecentomila uomini. \nA seguito della disfatta sul monte Zemaraim, Abia continu\u00f2 la guerra finch\u00e9 non fu completato il ripristino a nord degli antichi confini del Regno di Giuda, espugnando le citt\u00e0 israelitiche di Iesana (\"Jeshanah\"), Ophrah (\"et-Taiyibeh\") e Betel.\nSecondo il Secondo Libro delle Cronache (2 Cr 13:21), Abia spos\u00f2 quattordici donne che gli diedero ventidue figli e sedici figlie. Mor\u00ec per cause naturali e venne seppellito nella Citt\u00e0 di David. Gli succedette il figlio Asa di Giuda."}
{"id": "2447256", "revid": "628767", "url": "https://it.wikipedia.org/wiki?curid=2447256", "title": "Capanna Scaletta", "text": "La capanna Scaletta \u00e8 un rifugio alpino situato nel territorio dell'ex comune di Ghirone aggregatosi al comune di Blenio, Canton Ticino, Svizzera nelle Alpi Lepontine, sul versante meridionale del passo della Greina a un'altitudine di 2.205\u00a0m s.l.m.\nCaratteristiche e informazioni.\nDispone di 40 posti letto nella costruzione pi\u00f9 recente e 16 nell'antico rifugio, quest'ultimo \u00e8 aperto tutto l'anno. La nuova struttura ha piani di cottura a gas e a legna, illuminazione con pannelli solari, WC, due camere da 5 posti e una camerata da 30 posti letto.\nLa presenza del custode \u00e8 garantita dal 1\u00ba giugno al 15 ottobre. Il rifugio \u00e8 raggiungibile a piedi in 3 ore da Ghirone. Durante la bella stagione un servizio di bus, porta gli escursionisti fino a 1\u00a0900\u00a0m s.l.m. in localit\u00e0 Pian Geir\u00e8t, da questa fermata il rifugio \u00e8 facilmente raggiungibile in meno di un'ora di salita.\nLa regione della Greina permette agli escursionisti ed alpinisti esperti di raggiungere dal rifugio numerose vette che superano i tremila metri di quota come il Piz Medel. La regione \u00e8 anche rinomata per lo sci escursionistico, che si pu\u00f2 praticare fino in tarda primavera."}
{"id": "2447260", "revid": "287204", "url": "https://it.wikipedia.org/wiki?curid=2447260", "title": "Don Raffa\u00e9", "text": ""}
{"id": "2447261", "revid": "1149807", "url": "https://it.wikipedia.org/wiki?curid=2447261", "title": "Yuri Ivanov", "text": ""}
{"id": "2447265", "revid": "126257", "url": "https://it.wikipedia.org/wiki?curid=2447265", "title": "Maserati 150GT", "text": ""}
{"id": "2447269", "revid": "484362", "url": "https://it.wikipedia.org/wiki?curid=2447269", "title": "Catalogo Gigante", "text": "Il Catalogo Gigante, Catalogo Nazionale delle Monete Italiane dal Settecento all'Euro, detto per semplicit\u00e0 Gigante, \u00e8 un catalogo-prezzario rivolto ai collezionisti di monete di area italiana pubblicato annualmente dal 1992.\nIl Gigante riporta caratteristiche e prezzi delle monete coniate in Italia o per l'Italia dalla fine del Settecento all'euro; in linea generale sono riportate tutte le tipologie di monete che venivano coniate nel 1796 fino ad oggi. Fanno eccezione le monete del Regno di Sicilia e del Regno di Napoli che sono riportate dal 1734.\nIl catalogo-prezzario riporta per ciascuna moneta alcuni dati generali: metallo, titolo, peso, diametro e il valore presunto per differenti stati di conservazione. Dall'edizione 2010 sono presenti sia la descrizione del contorno, gi\u00e0 presente nelle precedenti edizioni, che le descrizioni del dritto e del rovescio.\nLe foto di monete riportate sono in scala 1:1 e, a partire dall'edizione 2010, a colori con anche ingrandimenti di dettagli, varianti o sigle e marchi."}
{"id": "2447270", "revid": "599013", "url": "https://it.wikipedia.org/wiki?curid=2447270", "title": "Dennis Hamilton", "text": ""}
{"id": "2447272", "revid": "126257", "url": "https://it.wikipedia.org/wiki?curid=2447272", "title": "Maserati 150 S", "text": ""}
{"id": "2447273", "revid": "126257", "url": "https://it.wikipedia.org/wiki?curid=2447273", "title": "Maserati 150 GT", "text": ""}
{"id": "2447274", "revid": "256896", "url": "https://it.wikipedia.org/wiki?curid=2447274", "title": "Ente nazionale di unificazione", "text": ""}
{"id": "2447275", "revid": "287451", "url": "https://it.wikipedia.org/wiki?curid=2447275", "title": "Concetta Carestia Lanciaux", "text": "\u00c8 vicepresidente del gruppo \"LVMH\" di \"monsieur\" Bernard Arnault e presidente per l'Italia del complesso industriale del lusso. \u00c8 considerata \" \u201ctra le trenta donne d'affari pi\u00f9 influenti d'Europa.\u201d \"\nBiografia.\nNata in Basilicata, nella caserma di \"San Nicola\", nella foresta di Gallipoli-Cognato, a sette chilometri da Accettura, da un milite forestale, Giovanni Carestia, e da Rosina, casalinga. Compie gli studi al liceo classico di Foggia, si laurea in Lettere classiche all'Universit\u00e0 Cattolica di Milano, ha passione per il cinema ed il Rinascimento italiano. Affronta un viaggio negli Stati Uniti e si perfeziona a Pittsbourg in lingue e letterature americane. Inizia l'insegnamento all'universit\u00e0, frequenta un \"master\" nel mondo delle imprese. Ma nel 1978 si trasferisce in Francia. \"Lanciaux\", \u00e8 il suo cognome da coniugata.\nAttivit\u00e0 professionale.\nConcetta Carestia Lanciaux a Parigi, nel 1985, entra in LVMH Mo\u00ebt Hennessy Louis Vuitton, SA (L.V.M.H.) grande gruppo di prodotti di alta qualit\u00e0 nei settori: champagne e vini, pelletteria, profumi e cosmetici. Marchi principali: Louis Vuitton e Christian Dior. In Italia: la \"maison\" Emilio Pucci, Fendi e \"Rossimoda\". Lavora per Lvmh e influenza la struttura organizzativa del complesso industriale come consigliera e presidente per l'Italia.\nNel 1990 edita uno studio di \"management\" dal titolo: \u00abReward strategies\u00bb \"(strategie dei premi).\" Dal 1993 anche il marchio Kenzo diventa di propriet\u00e0 della compagnia francese LVHM.\nNel 1998 diventa \"la pi\u00f9 preziosa collaboratrice\" di Bernard Arnault, quando ormai il gruppo LVMH raggiunge 32.000 dipendenti, fattura 14.000 miliardi di Lire, ricava un utile di 2.500 miliardi. Nel 1999 la casa romana di moda \"Fendi\" si unisce al partner commerciale LVMH.\nNel 2000 il gruppo francese LVMH acquista i diritti sul logo \"Emilio Pucci\" e rilancia la \"griffe\" nel mercato internazionale. Nel 2002 riceve il premio della \"Fondazione Marisa Bellisario\", rivolto alle donne di successo.\nConcetta Carestia Lanciaux nel 2003 racconta i piani del colosso francese: \"\u00abL'Italia sta diventando importante. Ma questo non riguarda solo il nostro gruppo, \u00e8 un fatto pi\u00f9 generale. Prima, tra Francia e Italia, c' erano delle barriere, basta vedere il conflitto che esisteva tra le nostre due \"Camere della moda\". Poi, c' \u00e8 stato il disgelo e oggi in Francia ci sono molte manifestazioni sull'Italia. Io, poi, credo che l'Italia stia entrando in una fase creativa molto importante\u00bb. \u00abCi sono molti stilisti nuovi, finora rimasti soffocati dall'accento dato alla produzione\u00bb. Quali sono i nomi? \u00abUno lo abbiamo gi\u00e0 preso, Antonio Marras. Se fosse stato in Francia lo avrebbero messo sul palcoscenico gi\u00e0 da tempo, mentre in Italia era quasi un fenomeno locale\u00bb. \u00abDiego Della Valle \u00e8 nel nostro consiglio di amministrazione, facciamo progetti insieme\u00bb.\"\nNel 2006, secondo la guida \"\u201cWho's who del Lusso\u201d\", Concetta Lanciaux firma ancora con il suo \"nome da ragazza\" (Concetta Carestia) e scrive una dissertazione sulle poesie del tardo medioevo.\nNel 2008 lo stilista italiano Antonio Marras \u00e8 nominato direttore artistico del marchio dalla maison francese Kenzo.\nPremi e riconoscimenti.\nIl XIV \"premio Bellisario\" della Fondazione Marisa Bellisario, rivolto alle \"donne di successo\" \u00e8 consegnato a Roma il 12 maggio 2002 a Concetta Carestia Lanciaux."}
{"id": "2447276", "revid": "46291", "url": "https://it.wikipedia.org/wiki?curid=2447276", "title": "Mimosa pudica", "text": "La sensitiva (Mimosa pudica ) \u00e8 una pianta appartenente alla famiglia delle Mimosaceae (o Fabaceae secondo la classificazione APG).\nDeve il nome comune alla sua capacit\u00e0 di rispondere a stimoli tattili o alle vibrazioni richiudendo le foglie su se stesse (tigmonastia).\nDescrizione.\n\u00c8 una pianta perenne con fusto semilegnoso, i cui rami dotati di spine, soprattutto quelli pi\u00f9 prossimi alle radici, tendono ad uno sviluppo sempre pi\u00f9 legnoso con l'avanzare dell'et\u00e0 della pianta. Forma piccoli arbusti che possono raggiungere 1 metro di altezza, sebbene comunemente non superino i 15\u201345\u00a0cm. Le foglie sono paripennate, composte da 12-25 paia di foglioline, dal colore verde accesso.I fiori sono attinomorfi, con corolla composta da 4 o 5 petali, piccoli e ridotti, e con numerosi stami allungati, che formano un'infiorescenza di colore rosa, del diametro di circa un centimetro, con un caratteristico aspetto piumoso.Il frutto \u00e8 un baccello irsuto lungo circa 2\u00a0cm, che contiene da 2 a 4 semi tondeggianti del diametro di circa 2\u00a0mm, di colore bruno.\nBiologia.\nSensibilit\u00e0.\nUna caratteristica immediatamente evidente di questa pianta \u00e8 la contrazione immediata delle sue foglie al minimo stimolo tattile, che causa anche un abbassamento dei rami pi\u00f9 sottili. Questo movimento \u00e8 definito tigmonastia.&lt;br&gt; \nI movimenti serali e notturni delle foglie si conoscono come nictinastia, e sono un esempio ben descritto di un ritmo circadiano vegetale regolato dalla luce. Il cambio di angolazione delle foglie paripennate \u00e8 provocato dal cambio di turgore cellulare del pulvino, una struttura specializzata alla base del picciolo; in pratica un meccanismo provocato per osmosi. La diffusione di ioni di K+ fa s\u00ec che la soluzione interna risulti ipertonica rispetto all'esterna e che si produca cos\u00ec un turgore cellulare. A seconda che esso abbia luogo nelle cellule flessorie o estensorie, le pinne delle foglie si aprono o si chiudono.\nIl meccanismo si presenta ottimale come difesa contro i predatori che al ripiegarsi delle foglie si ritroveranno di fronte a una pianta apparentemente marcia, ma \u00e8 anche funzionale alla limitazione di perdita di liquidi utili durante le ore di caldo eccessivo o per proteggersi dal vento riducendo la superficie esposta.\nDistribuzione e habitat.\nLa mimosa pudica \u00e8 una pianta originaria dell'America Latina (America centrale, Sud America settentrionale e Caraibi). \u00c8 stata introdotta e naturalizzata in numerosi altri paesi della fascia tropicale di Africa, Asia e Oceania, divenendo talvolta una specie invasiva.\nColtivazione.\n\u00c8 una pianta che tende ad occupare rapidamente tutto lo spazio a sua disposizione, quindi \u00e8 importante che, se coltivata in vaso, le venga dato il giusto spazio. Al chiuso cos\u00ec come all'aperto non richiede attenzione eccessiva, cresce con grande facilit\u00e0 in quasi qualunque tipo di terreno, ha per\u00f2 bisogno di irrigazioni frequenti, in caso contrario le foglie tenderanno ad ingiallirsi ed a mantenersi chiuse su se stesse.\nNon tollera le temperature molto basse, soprattutto il gelo, e cresce in maniera ottimale a temperature superiori a 20 gradi centrigradi.\nL'esposizione alla luce deve essere elevata, ma non diretta, e proprio da essa dipender\u00e0 il comportamento delle foglie durante tutto l'arco della giornata.\nNon ha molti nemici naturali e difficilmente viene attaccata, anche grazie alla sua particolare tecnica difensiva, seppure l'esposizione esagerata al sole pu\u00f2 portare l'arrivo del ragnetto rosso ed il ristagno dell'acqua nella terra pu\u00f2 provocare danni molto importanti alle radici.\nRiproduzione.\nLa propagazione della mimosa pudica \u00e8 molto semplice, sebbene lenta rispetto a molte altre specie di piante. \u00c8 possibile riprodurla per talea, direttamente in terra vista la natura semilegnosa: la radicazione comporter\u00e0 un'attesa di circa 4-6 settimane in cui il vaso dovr\u00e0 mantenersi in un luogo umido, a mezz'ombra, ma allo stesso tempo caldo.\nPer niente complicata anche la propagazione per seme, estraibile dai numerosi baccelli prodotti dalla pianta stessa e contenenti in media fra i tre ed i cinque semi; una volta lasciato seccare il baccello sar\u00e0 sufficiente estrarne il contenuto ed interrarlo a pochi millimetri dalla superficie. Si consiglia di ottenere la germinazione, che richieder\u00e0 tre o quattro settimane, in piccoli vasi e di trapiantare le nuove nate quando avranno raggiunto gli 8-10 centimetri d'altezza. Durante questo processo \u00e8 importante mantenere la terra ben irrigata ed una buona esposizione alla luce, non comunque diretta, n\u00e9 troppo intensa perch\u00e9 le piante, appena nate, saranno molto fragili. Le prime foglie, molto piccole e composte da non pi\u00f9 di 4-6 foglioline parallele fra di loro, sono gi\u00e0 caratterizzate dalla forte sensibilit\u00e0 tipica di questa pianta e si richiudono al tocco e nelle ore notturne."}
{"id": "2447277", "revid": "682087", "url": "https://it.wikipedia.org/wiki?curid=2447277", "title": "Fenindione", "text": "Il fenindione \u00e8 un anticoagulante orale.\nIndicazioni.\nIl principio attivo viene utilizzato nella profilassi dell'embolizzazione nella cardiopatia reumatica, e nella fibrillazione atriale.\nControindicazioni.\nDa evitare in caso di gravidanza (primo trimestre).\nEffetti indesiderati.\nFra gli effetti collaterali pi\u00f9 frequenti si riscontrano emorragie (il pi\u00f9 frequente), rash, alopecia, leucopenia, febbre, ittero, esantema, diarrea."}
{"id": "2447279", "revid": "1632387", "url": "https://it.wikipedia.org/wiki?curid=2447279", "title": "Born in America", "text": "Born in America \u00e8 il quinto album in studio del gruppo heavy metal statunitense Riot, pubblicato nel 1983 per l'etichetta discografica Quality Records.\nIl disco.\nDopo l'abbandono dell'etichetta Elektra Records, i Riot firmarono per l'etichetta indipendente canadese Quality Records, con la quale registrarono \"Born in America\", ultimo album prima dello scioglimento del gruppo, che avverr\u00e0 di l\u00ec a poco tempo dopo la pubblicazione.\nL'album fu distribuito in Europa grazie all'etichetta tedesca ZYX Records, che pubblic\u00f2 un singolo promozionale contenente la title-track. Negli anni successivi alla ricostituzione del gruppo, avvenuta nel 1988, l'album fu ripubblicato in Giappone dalla CBS e negli Stati Uniti dalla Grand Slamm Records. Sempre nel 1999 fu distribuita (dall'etichetta Metal Blade) una terza pubblicazione dell'album, con una copertina differente dall'originale."}
{"id": "2447283", "revid": "155634", "url": "https://it.wikipedia.org/wiki?curid=2447283", "title": "Gaia Vuerich", "text": "Biografia.\nOriginaria di Predazzo, ha preso parte a quattro edizioni dei Mondiali juniores, ottenendo come miglior risultato il 4\u00ba posto nella sprint di Hinterzarten 2010.\nIn Coppa del Mondo ha esordito il 13 gennaio 2009 nella sprint di Valdidentro (29\u00aa).\nIn carriera ha preso parte a due edizioni dei Giochi olimpici invernali, (7\u00aa nella sprint, 13\u00aa nella sprint a squadre) e (21\u00aa nella sprint, 15\u00aa nella sprint a squadre), e a quattro dei Campionati mondiali (11\u00aa nella sprint a squadre a Falun 2015 il miglior risultato).\nHa annunciato il suo ritiro dalle competizioni, con polemiche, alla fine della stagione 2017/18."}
{"id": "2447284", "revid": "767487", "url": "https://it.wikipedia.org/wiki?curid=2447284", "title": "Win Us Over", "text": "Win Us Over \u00e8 il quarto album registrato in studio del gruppo musicale statunitense ASG, pubblicato l'11 settembre 2007."}
{"id": "2447286", "revid": "767487", "url": "https://it.wikipedia.org/wiki?curid=2447286", "title": "Trevor Ruffin", "text": ""}
{"id": "2447287", "revid": "265990", "url": "https://it.wikipedia.org/wiki?curid=2447287", "title": "La Regina Mab", "text": ""}
{"id": "2447289", "revid": "1305772", "url": "https://it.wikipedia.org/wiki?curid=2447289", "title": "Mimosa spegazzinii", "text": "Mimosa spegazzinii \u00e8 una pianta appartenente alla famiglia delle Mimosaceae (o Fabaceae secondo la classificazione APG).\nL'epiteto specifico \u00e8 un omaggio al botanico Carlo Luigi Spegazzini.\nAl pari di \"Mimosa pudica\" possiede la capacit\u00e0 di rispondere a stimoli tattili o alle vibrazioni richiudendo le foglie su s\u00e9 stesse (tigmotropismo)."}
{"id": "2447290", "revid": "287204", "url": "https://it.wikipedia.org/wiki?curid=2447290", "title": "Mercedes-Benz M120", "text": "La sigla Mercedes-Benz M120 indica una famiglia di motori V12 a ciclo Otto prodotti dal 1991 al 2010 dalla Casa tedesca Daimler-Benz per il suo marchio automobilistico Mercedes-Benz.\nProfilo e caratteristiche.\nI motori \"M120\" si basano su un progetto risalente alla fine degli anni ottanta, progetto volto alla creazione di un nuovo motore in grado di rivaleggiare con le motorizzazioni di punta della rivale della Mercedes-Benz, ossia la BMW. La Casa bavarese, infatti, aveva introdotto nel 1987 il suo primo V12 (il 5 litri M70, per la precisione), piazzandosi quindi al vertice nell'offerta di motorizzazioni esclusive e surclassando la Casa della Stella a tre punte. La Mercedes-Benz, infatti, al momento del debutto del motore \"M70\", non aveva in produzione alcun motore V12, ma al massimo il V8 M117 da 5,6 litri, gi\u00e0 esclusivo, ma distante dalla raffinatezza e dall'esclusivit\u00e0 di un V12, senza contare che il V8 Mercedes-Benz non era pi\u00f9 di concezione moderna, perch\u00e9 pur essendo stato introdotto nel 1985, si basava sul 4,5 litri \"M117\" introdotto nel 1971. Vi era quindi la necessit\u00e0 di concepire un propulsore pi\u00f9 moderno, per questo nel 1988 i vertici Mercedes-Benz incaricarono uno dei loro uomini di punta, l'ingegner Kurt Obl\u00e4nder, di sviluppare e realizzare un nuovo motore di tipo V12 in grado di surclassare l'unit\u00e0 \"M70\" da 5 litri di BMW.\nIl motore definitivo venne introdotto nel 1991 con il codice M120E60, un grosso V12 da 6 litri, capostipite della famiglia di motori \"M120\". Da questo motore, infatti, sarebbero stati derivati altri motori, di ancor maggiore cubatura, utilizzati per modelli sportivi della Casa madre, ma anche per altre sportive prodotte da altri marchi. Questi motori sono il 6,9 litri ed il 7,3 litri M297. Inoltre, mentre il 6 litri \"M120\" sarebbe stato tolto dalle applicazioni Mercedes-Benz gi\u00e0 nel 2001, ha continuato per\u00f2 ad essere prodotto per altre applicazioni. Sempre nel 2002 hanno fatto la loro comparsa i primi motori \"M297\". Nel frattampo, gi\u00e0 nel 1999, i motori \"M120\" sono stati affiancati dai pi\u00f9 moderni motori M137, che li avrebbero sostituiti nella gamma Mercedes-Benz per un solo anno, durante il 2002, prima di essere stati a loro volta rimpiazzati dagli ancor pi\u00f9 moderni motori M275.\nDi seguito vengono mostrate le caratteristiche di ognuno dei motori \"M120\".\nIl 6 litri \"M120\".\nLa sigla \"M120E60\" indica quindi il primo dei motori \"M120\" ed era un motore con testate in lega di alluminio e monoblocco in lega di alluminio e silicio con trattamento elettrochimico per esporre i cristalli di quest'ultimo in superficie in modo da formare delle canne cilindro integrate nel blocco motore, ma di altro materiale. La sua raffinata architettura lo poneva all'epoca non solo come il primo V12 di serie della Mercedes-Benz, ma anche come il pi\u00f9 potente motore della Casa previsto per una vettura di serie fino a quel momento. Questo poderoso 6 litri era infatti in grado di erogare inizialmente 408 CV di potenza massima a 5.200 giri/min. Anche la coppia motrice era notevole: dei 580 Nm dichiarati a 3.800 giri/min, 500 erano disponibili gi\u00e0 a 1.600 giri/min, per una grande elasticit\u00e0 di funzionamento.\nInoltre, questo motore disponeva di due assi a camme in testa per bancata e gli assi a camme sui lati aspirazione delle due bancate erano a fasatura variabile. Anche l'accensione disponeva di fasatura variabile, ed era gestita dalla centralina Bosch in modo da evitare fenomeni di battito in testa. La centralina era completamente elettronica.\nIl motore \"M120E60\" era catalizzato fin dall'origine e disponeva di un sistema per portare rapidamente il catalizzatore a temperatura ottimale di esercizio a partire dall'avviamento a freddo.\nNel mese di settembre del 1992, il motore \u00e8 stato sottoposto ad un leggero decremento prestazionale per limitare le emissioni nocive, ritenute eccessive. In questo modo la potenza e la coppia subirono un leggero calo, rispettivamente di 14\u00a0CV e 10 N\u00b7m.\nQuesta \u00e8 la scheda tecnica del motore \"M120E60\" con relative applicazioni:\nAltri \"M120\".\nDal 6 litri \"M120\" sono state originate altre motorizzazioni. Alcune di queste sono di cilindrata decisamente maggiore, mentre altre hanno mantenuto le caratteristiche dimensionali del 6 litri \"di base\". Tra queste ultime vi \u00e8 la versione biturbo, sovralimentata da due turbocompressori corredati di due intercooler. Tale motorizzazione \u00e8 disponibile in due livelli di potenza, a seconda che la pressione di sovralimentazione sia di 0,85 o di 1,2 bar (a scelta del facoltoso cliente): circa 1000\u00a0CV e 1100 N\u00b7m nel primo caso e 1200\u00a0CV e 1320 N\u00b7m nel secondo caso. Tale motore era collocato in una sportiva, la Lotec Sirius (vedi foto), una vettura costruita artigianalmente su ordinazione e prodotta a partire dal 2004.\nUn'altra variante del 6 litri \"M120\" \u00e8 stata quella utilizzata sulle prime Mercedes-Benz CLK GTR da competizione prodotte nel 1997. In questo caso il motore, modificato da AMG erogava 600\u00a0CV a .000 giri/min, con una coppia massima di 700 N\u00b7m a 3.900 giri/min, valori limitati dall'apposizione di flange sui collettori di aspirazione come previsto dal regolamento tecnico dell'allora Campionato FIA GT.\nNel 1997 \u00e8 stato introdotto un motore da 7,1 litri che i tecnici AMG hanno derivato direttamente dal 6 litri originario. Tale motore, della cilindrata di 7055\u00a0cm\u00b3, erogava una potenza massima di 496\u00a0CV ed una coppia massima di 720 N\u00b7m. \u00c8 stato destinato alla Mercedes-Benz SL 70 AMG R129, modello prodotto in 145 esemplari (1997-2001).\nSempre con la firma AMG \u00e8 stato realizzato nel 1999 un motore da 7010\u00a0cm\u00b3 di cilindrata. Tale motore, pur essendo leggermente pi\u00f9 basso di cilindrata, erogava una potenza massima superiore, pari a 550\u00a0CV, con un picco di coppia pari a 750 N\u00b7m.\nTale motore \u00e8 stato montato sulla Pagani Zonda C12 S (2001-02).\nL'esempio pi\u00f9 recente di applicazione di un motore M120 da 6 litri \u00e8 quello riservato alla Pagani Zonda R, una sportiva omologata esclusivamente per l'uso in pista che utilizza una versione estrema del 6 litri M120 aspirato. Senza far uso di sovralimentazioni di alcun tipo, questo motore riesce a raggiungere una potenza elevata, il cui picco \u00e8 di 750 CV ad 8.000 giri/min, con una coppia massima di 710 Nm. Oltre al tradizionale sistema di lubrificazione a carter secco, fondamentale per tutte le sportive dal baricentro basso, questo motore utilizza anche un corpo farfallato (azionato meccanicamente) per ogni cilindro, un sistema di aspirazione in fibra di carbonio ed un sistema di scarico in Inconel 625, una particolare lega in nichel-cromo resistente alle alte temperature, all'ossidazione ed alla corrosione.\nMotori M297.\nI motori \"M297\" sono motori \"M120\" elaborati molto in profondit\u00e0 e fatti per essere montati su alcune sportive ad alte prestazioni. Sono esistiti in due versioni, da 6,9 e da 7,3 litri. Mentre il primo ha trovato applicazione solo ed esclusivamente nella Mercedes-Benz CLK GTR in versione stradale, il motore di cilindrata maggiore \u00e8 stato montato anche su altri modelli.\nIl 6,9 litri \"M297\" \u00e8 caratterizzato da misure di alesaggio e corsa pari ad 89x92,4\u00a0mm, per una cilindrata complessiva di 6.898\u00a0cm\u00b3. In pratica consisteva in un 6 litri a corsa allungata. Con un rapporto di compressione pari a 10.5:1, si raggiungeva la potenza massima di 631\u00a0CV a 6.500 giri/min, con un picco di coppia pari a 731 N\u00b7m a 5.250 giri/min. Come gi\u00e0 detto, ha equipaggiato 18 dei 25 esemplari di \"CLK-GTR\" stradali. Gli altri sette esemplari prodotti montano un motore \"M297\" ancora pi\u00f9 grande e prestante, cio\u00e8 la variante da 7,3 litri . Questo motore di cilindrata maggiore \u00e8 stato utilizzato anche in altri modelli, e con diversi livelli di potenza, il 7,3 litri \"M297\" era caratterizzato da una cilindrata di 7291\u00a0cm\u00b3, data dalla rialesatura del 6,9 litri \"M297\" descritto poc'anzi. Qui il diametro dei cilindri passa infatti da 89 a 91,5\u00a0mm, mentre la corsa resta invariata. Nella seguente tabella vengono mostrate le varie applicazioni a seconda delle varianti."}
{"id": "2447292", "revid": "767487", "url": "https://it.wikipedia.org/wiki?curid=2447292", "title": "Feeling Good Is Good Enough", "text": "Feeling Good Is Good Enough \u00e8 il terzo album della band statunitense ASG, pubblicato nel 2005 dalla Volcom Entertainment Records."}
{"id": "2447293", "revid": "709565", "url": "https://it.wikipedia.org/wiki?curid=2447293", "title": "Psicologia postmoderna", "text": "Con la locuzione psicologia postmoderna generalmente si intende qualificare la diffusione di tutti quei nuovi orientamenti concettuali che hanno tracciato per la scienza psicologica uno sviluppo in direzione della complessit\u00e0 prospettica. Tale diffusione \u00e8 caratterizzata da una forte \u00abcarica di discontinuit\u00e0 [...] rispetto al paradigma cognitivista ancora dominante\u00bb.\nLa psicologia postmoderna si evolve parallelamente alla psicologia moderna, ma il suo periodo di massima espansione si ha in seguito alla prima, dagli anni ottanta in poi. Di questa corrente fanno parte numerosi studiosi.\nAutori principali.\nNello studio della percezione \u00e8 da rilevare che Gibson (1979), con la sua visione \"ecologica\", ha scatenato un dibattito sui risultati ottenuti nei vari laboratori. Di fatto il cognitivismo rimase \"chiuso in laboratorio\" come lo era stato il comportamentismo: Neisser afferm\u00f2 che \u00abgli psicologi cognitivi devono compiere sforzi maggiori per comprendere l'attivit\u00e0 cognitiva che si manifesta nell'ambiente ordinario e nel contesto di attivit\u00e0 concrete\u00bb. La percezione non \u00e8 pi\u00f9 vista come un semplice \"riflesso\" passivo della realt\u00e0 esterna, ma come un modello probabilistico che si autocorregge in funzione del suo approssimarsi alla realt\u00e0. I bisogni, le motivazioni, gli schemi cognitivi e le aspettative dell'organismo sono strettamente vincolate ad essa.\nAnche lo studio dell'apprendimento si \u00e8 spostato dal laboratorio all'ambiente esterno (\"cognition in the wild\"). Notevole influenza \u00e8 stata data dalla rivalutazione di Vygotskij in occidente e dal parziale superamento delle teorie classiche di Piaget. Il bambino non viene pi\u00f9 studiato come singolo, nella sua maturazione individuale, ma in un'ottica storico-sociale; per Vygotskij l'interazione sociale media l'apprendimento.\nPer quanto riguarda la memoria, ha preso sempre pi\u00f9 campo la visione della stessa come di un processo di attiva elaborazione e trasformazione cognitiva dell'informazione, operata dell'individuo e spesso mediata dal contesto socioculturale; la memoria non \u00e8 dunque vista esclusivamente in una prospettiva di \"scatola statica che contiene informazioni\", come la descriveva ancora Miller. Neisser ha studiato la memoria come processo collettivo veicolato dalla comunicazione orale.\nNegli anni '70, negli studi sul linguaggio si ebbe la svolta \"pragmatica\" della ricerca, da parte di Watzlawick e del gruppo di ricerca della Scuola di Palo Alto. Il linguaggio in questo approccio non viene visto solo come una \"grammatica universale individuale\", come affermava Chomsky; per esso viene messo in evidenza il fattore interazionale, ovvero il linguaggio viene situato in un contesto sociale definito e non isolabile dagli altri processi mentali anch'essi legati ad un contesto sociale. Il linguaggio viene studiato non solo nella sua struttura cognitiva \"intrapersonale\", ma soprattutto nella sua esplicazione d'uso \"interpersonale\".\nStrettamente legato al tema del linguaggio \u00e8 quello della \"attenzione condivisa\": tipici esempi ne sono l'interazione fra madre e bambino o quello fra maestra ed alunno. Per Bruner l'attenzione condivisa \u00e8 un sistema cognitivo che permette a due persone di mettere in comune, in un dato momento, lo stesso oggetto o evento, grazie al quale esse possono implementare pianificazioni di comportamento congrue e condivise. L'attenzione condivisa e il linguaggio sono quindi considerati come due processi cognitivi a matrice interpersonale, e solo se vengono studiati in un contesto sociale ne possono emergere le dimensioni e finalit\u00e0 intrinsecamente \"ecologiche\". Se viene a mancare la considerazione per questa funzione sociale dei processi cognitivi, l'individuo appare come una \"macchina\" che \u00e8 si capace di operare cognitivamente, ma non di comunicare ed interagire con gli altri.\nIl pensiero \u00e8 sempre pi\u00f9 visto dalla ricerca come un processo creativo e sociale con strutturazione narrativa, ove l'argomentazione, la persuasione e la retorica sono i punti centrali; il vecchio parallelismo con il modello della \"macchina che risolve problemi\" (tipico della scienza cognitiva classica) scivola decisamente in secondo piano.\nIl concetto di narrazione \u00e8 entrato anche negli studi sul S\u00e9 e negli studi sulla personalit\u00e0, vista come una rete interpsichica e intrapsichica perennemente \"costruita e decostruita\" (costruttivismo) attraverso una \"negoziazione\" continua fra individui che condividono regole sociali e microculturali comuni.\nAnche per le emozioni e le motivazioni vi \u00e8 stato uno sviluppo ulteriore rispetto alla psicologia moderna, in quanto attualmente le ricerche ne sottolineano il carattere d'interazione fra individui ed espressione di significati, superando il vecchio modello delle emozioni come oggetto di esclusivo interesse della ricerca laboratoristica.\nAntropologia e autismo.\nDefinire la soggettivit\u00e0 postmoderna come un Io multiplo, babelico, frammentato, scisso, disgregato, dissociato \u00e8 ormai una consuetudine per l'antropologia filosofica e psicologica, la quale \u00e8 giunta al punto di diffidare del concetto ciceroniano di \"in-dividuus\" a favore invece del concetto di \"personae\" nell'accezione letterale di pluralit\u00e0 di maschere attoriali.\nIn forme differenti se ne parlava gi\u00e0 da tempo o forse da sempre. Nel Nuovo Testamento: \u00abGli domand\u00f2: \"Come ti chiami?\" \"Mi chiamo Legione \u2013 gli rispose \u2013 perch\u00e9 siamo in molti\"\u00bb. Oppure La Rochefoucauld: \u00abLa fantasia non saprebbe inventare tante diverse contraddizioni quante ce ne sono naturalmente nel cuore di ogni uomo\u00bb. E Whitman: \u00abMi contraddico? / Ma certo che mi contraddico, / (sono grande, contengo moltitudini)\u00bb. Ungaretti: \u00abSono un frutto / d'innumerevoli contrasti d'innesti\u00bb. Infine Pazienza: \u00abE ringrazia che ci sono io, che sono una moltitudine\u00bb.\nMa \u00e8 con Luciano Mecacci che per la prima volta, almeno in Italia, si \u00e8 tentato d'affrontare il problema dal punto di vista dei metodi d'indagine psicologici. In poche facciate del suo \"Psicologia moderna e postmoderna\", egli ha sostenuto che i fondamenti neurobiologici di tale \"epidemia\" di \"S\u00e9 frantumati\" andavano studiati con \u00abil nuovo filone di ricerche sull'autismo\u00bb, autismo che dunque si porrebbe come nuova \u00abpsicopatologia della vita quotidiana\u00bb. Perci\u00f2 bisognerebbe pure ridefinire il concetto psichiatrico di \"schizo-frenia\", considerando che Bleuler ne coni\u00f2 la parola ricavandola da due radici greche che significano \"mente divisa\". Di conseguenza, si dovrebbe \u00abfare per la schizo-frenia un passo ulteriore a quello che Freud, fuori dal Grande Internamento, aveva gi\u00e0 fatto rintracciando le continuit\u00e0 che legano la nevrosi alla [Psicopatologia della] vita quotidiana\u00bb.\nMargaret Mahler aveva gi\u00e0 parlato d'un \"nucleo autistico originario\", cos\u00ec come gi\u00e0 Jean Piaget d'una \"costanza o persistenza dell'oggetto\" d'acquisire e apprendere. Tuttavia, tanto per la psicodinamica quanto per l'epistemologia genetica si tratta di stadi dell'evoluzione e dello sviluppo mentali che nella norma si supererebbero senza residui. Per Mecacci, invece, l'autismo di \"default\" sarebbe a tutt'oggi una caratteristica umana persistente, appunto una specificit\u00e0 antropologica. Egli cita il libro \"La teoria della mente\" di Luigia Camaioni, ma ancor prima il libro di Uta Frith da lui stesso tradotto e prefato, in cui si trovano gettate le basi per un'interpretazione di questo tipo.\nLa CDU (\"Cognitive Development Unit\") londinese, da cui proviene pure la Frith, ha formulato due diverse ipotesi sull'autismo: quella d'un deficit nel comprendere lo psichismo altrui, esaminata ora con metodiche di \"neuroimaging\" che chiamano in causa i neuroni specchio (o \"mirror\"), e quella d'un persistente DDC (Deficit di Coerenza Centrale, \"weak central coherence\"), che attesterebbe la cronica incapacit\u00e0 innata d'integrare senza contraddizioni eventi, sentimenti, concetti, esperienze: un deficit originario d'integrazione ideoaffettiva, vale a dire sia sul versante cognitivo, conoscitivo, epistemico (incoerenza o inconsistenza intellettiva), sia sul versante motivazionale, volizionale, valutativo (ambivalenza emotiva). Quest'ipotesi alternativa \u00e8 stata formulata proprio dalla Frith, e anche lei si sta dedicando ai test con tecniche d'imaging per cercare conferme di tipo neurobiologico. Le due ipotesi si differenziano in un aspetto essenziale: gli stessi autori della suddetta scuola si premurano di precisare che sarebbe pi\u00f9 opportuno parlare di un \"continuum\" etichettabile come Disturbi dello Spettro Autistico (DSA o ASD), tale per cui \u00abl'autismo insomma si manifesta con la presenza di tratti [...] che possono essere riscontrati, seppur in forma lieve, anche in molte persone normali\u00bb.\nDetto altrimenti, l'autismo andrebbe ridefinito come uno spettro continuo di maggiore o minore gravit\u00e0 nei sintomi (deficit?), dai casi di disturbo invalidante fino a un'epidemiologia che termina in un'antropologia universale, alla maniera della nevrosi e della psicosi come psicopatologie quotidiane rispettivamente della prima e della seconda met\u00e0 del '900. Al primo polo dello spettro sarebbe valida l'ipotesi neurobiologica d'una compromissione \"specifica\" dei neuroni specchio, al secondo polo andrebbe invece applicata l'ipotesi neurobiologica proposta dalla Frith, \"aspecifica\" e generalizzabile all'intera condizione umana. Nelle parole della prefazione di Mecacci: \u00abL'architettura cognitiva non \u00e8 data in forma compiuta alla nascita [...] ma \u00e8 il prodotto di una complessa interazione [...] tra fattori genetici, maturazionali e ambientali\u00bb. E non \u00e8 detto che qualcuno sia ancora mai giunto a una simile \u00abarchitettura compiuta\u00bb, permanendo cos\u00ec in ci\u00f2 che, con un vocabolario cosmologico, si potrebbe chiamare multiverso (intra) psichico.\nIl \"ritiro autistico\".\nSe la costellazione tipica dei sintomi autistici, sia nella forma grave e specifica, sia nella forma \"normale\" e aspecifica, \u00e8 definibile come una modalit\u00e0 peculiare di ritiro, isolamento e distacco dai rapporti interpersonali e dall'interazione ambientale, e se entrambi i modelli teorici proposti dalla CDU sono in grado di fornirne una spiegazione neurobiologica, ne esiste pure una terza proveniente da tutt'altro filone di studi.\nIl modello neurobiologico dell'autopoiesi, proposto da Maturana e Varela, dimostrerebbe d'avere anch'esso un valore esplicativo di portata generale: la chiusura auto-organizzazionale encefalica prevarrebbe sulla sua apertura in termini di \"pesi\" connessionistici, fornendo cos\u00ec delle basi scientifiche alla monadologia leibniziana, nonch\u00e9 al solipsismo e al costruttivismo, se non ontologici e radicali, quantomeno esistenziali.\nIn termini matematici: cervello come macchina ricorsiva prevalentemente autoreferenziale. In termini di teoria della comunicazione: dalla comunicazione stessa all'informazione e infine alla pura e semplice \"espressione\".\nObiezioni: per una soggettivit\u00e0 postmoderna alternativa.\nNe \"La fortezza vuota\", Bettelheim paragona la condizione originaria psico-ontogenetica a quanto riportato dalla Bibbia sulla cosmogonia: \u00abSecondo la Genesi, l'ordine nello spazio (la separazione del caos in cielo e terra) ha preceduto l'ordine nel tempo (la separazione del giorno dalla notte). Non sono in grado di dimostrare quale di questi due aspetti dell'umana esperienza si realizzi per primo, ma so che i nostri bambini autistici si sono cos\u00ec profondamente alienati dall'esperienza del tempo, che per loro rimangono solo lo spazio e il vuoto\u00bb.\nEppure i sostenitori della dissociazione mentale non sono pochi:\nInoltre, anche fra chi sostiene l'idea neuropsicopatologica, non tutti sono come Hillman, per il quale sarebbe chiara la direzione da prendere nell'intervento terapico. Lo spingere nel verso dell'unitariet\u00e0 (sizigia) e della simbolizzazione (\"syn-ballein\") sembra una forzatura da cui siamo stati messi in guardia da 2500 anni di filosofia e religione occidentali, la ricerca dell'\"unisono\" appare poco convincente come quella della sinfonia o della polifonia armoniosa: sono termini e concetti musicologici, ma l\"harmonia mundi\" \u00e8 stata criticata poich\u00e9 implica un accordo con le dissonanze negative, e non una loro eliminazione radicale. L'aspetto pi\u00f9 urgente \u00e8 che non vengano obliate le ipotesi di lavoro percepite come fastidiose e ostili all'autostima dello scienziato, poi pi\u00f9 in l\u00e0 forse non sa andare ancora nessuno."}
{"id": "2447295", "revid": "729019", "url": "https://it.wikipedia.org/wiki?curid=2447295", "title": "Ferrovie Venete", "text": "Ferrovie Venete (FV) era una societ\u00e0 a responsabilit\u00e0 limitata, di propriet\u00e0 della regione Veneto, che tra il 2001 e il 2002 eserc\u00ec le linee Adria-Mestre e Udine-Cividale.\nHa sede a Padova.\nStoria.\nLa societ\u00e0 fu istituita l'11 aprile 2000 dall'amministrazione statale. Fu in seguito ceduta a titolo gratuito alla regione Veneto affinch\u00e9 assumesse l'esercizio della ferrovia Adria-Mestre al termine della gestione provvisoria di quest'ultima da parte delle Ferrovie dello Stato. Il passaggio di consegna della linea ferroviaria avvenne il 1\u00ba gennaio 2001, mentre la costituzione della societ\u00e0 fu formalizzata l'8 marzo dello stesso anno.\nNello stesso anno, la Ferrovie Venete assunse anche l'esercizio della Udine-Cividale in quanto l'amministrazione del Friuli-Venezia Giulia non aveva completamente adottato le modifiche legislative necessarie a soddisfare la legge 422/97 e dunque ad ottenere il passaggio della linea.\nIl 1\u00ba aprile 2002, dopo che la societ\u00e0 Idrovie Venete fu rinominata in Sistemi Territoriali (ST), la FV cedette a quest'ultima l'esercizio delle due linee ottenendo in cambio una partecipazione minoritaria nel capitale azionario della nuova impresa ferroviaria.\nNel 2010, si modific\u00f2 l'oggetto sociale allargando l'operativit\u00e0 dell'azienda anche ai settori dell'energia e dei servizi socio-sanitari oltre che alla progettazione, alla realizzazione e alla costruzione di infrastrutture.\nNonostante le modifiche statutarie, l'azienda non intraprese alcuna nuova attivit\u00e0, per cui l'amministrazione regionale veneta decise di chiuderla. Nel 2012, la FV vendette il pacchetto azionario di ST alla stessa impresa ferroviaria, mentre nel corso dell'anno seguente fu iniziata la procedura di liquidazione con conseguente soppressione dell'azienda al suo completamento."}
{"id": "2447310", "revid": "599013", "url": "https://it.wikipedia.org/wiki?curid=2447310", "title": "Tim Breaux", "text": ""}
{"id": "2447311", "revid": "729019", "url": "https://it.wikipedia.org/wiki?curid=2447311", "title": "Geografia di Singapore", "text": "Singapore (\"Pulau Ujong\") \u00e8 un'isola ed uno stato indipendente dell'Asia sudorientale che fino al 1963 e, prima della sua indipendenza, faceva parte del Commonwealth Britannico.\nConfini.\nSituato all'estremit\u00e0 meridionale della penisola malese, \u00e8 separato da quest'ultima dallo stretto di Johor, mentre quello di Singapore lo separa dall'Indonesia; l'isola ha un territorio generalmente pianeggiante e per oltre un decimo della sua superficie \u00e8 occupata dall'area della citt\u00e0 di Singapore, che \u00e8 anche la capitale.\nLo Stato, oltre all'isola principale, Singapore, \u00e8 formato da oltre 58 isole. Il monte principale \u00e8 Bukit Timah con 177\u00a0m di altezza e il fiume principale \u00e8 Seletar con 15\u00a0km di lunghezza.\nClima.\nIl clima \u00e8 di tipo equatoriale; la temperatura media annua si aggira sui 26\u00a0\u00b0C.\nLe precipitazioni sono copiose e costanti per tutto l'anno, al contempo anche il tasso di umidit\u00e0 \u00e8 elevato. L'umidit\u00e0 \u00e8 maggiore da novembre a gennaio, mentre i mesi pi\u00f9 secchi vanno da maggio a luglio.\nFlora e fauna.\nUn tempo l'isola era ricoperta dalla giungla, che \u00e8 stata ampiamente disboscata per lasciare posto alle coltivazioni di cocco, ananas, tabacco, albero della gomma e ortaggi; nei luoghi rimasti intatti proliferano i serpenti. Le aree urbane occupano circa il 50% della terraferma, mentre parchi, riserve naturali, piantagioni e zone militari ne occupano il 40%.\nLuoghi di interesse.\nLa parte pi\u00f9 popolosa \u00e8 quella sulle rive del fiume Singapore.\nIl centro degli affari (CBD) \u00e8 sulla sponda meridionale della foce del fiume.\nFra le altre cose da vedere:\nSono in corso opere di bonifica e sviluppo edilizio, un frutto tipico di Singapore \u00e8 il durian."}
{"id": "2447318", "revid": "1904508", "url": "https://it.wikipedia.org/wiki?curid=2447318", "title": "Elisabetta Maria d'Asburgo-Lorena", "text": "Biografia.\nInfanzia.\nElisabetta nacque al Castello di Laxenburg il 2 settembre 1883 da Rodolfo d'Asburgo-Lorena e dalla Principessa Stefania, figlia di Leopoldo II del Belgio. Unica figlia del suo (defunto) padre, Erzsi, diminutivo dall'ungherese Erzebet, era la nipote preferita di suo nonno paterno, l'Imperatore Francesco Giuseppe d'Austria.\nNel 1889, quando Erzsi aveva poco pi\u00f9 di cinque anni, suo padre e la sua amante la baronessa Maria Vetsera furono trovati morti in quello che si presume sia un patto di omicidio-suicidio nel casino di caccia imperiale di Mayerling. La morte di suo padre interruppe la successione dinastica all'interno della famiglia imperiale austriaca degli Asburgo-Lorena, fratturando la gi\u00e0 precaria situazione matrimoniale dei suoi nonni.\nDopo la morte di Rodolfo, Francesco Giuseppe assunse la sua tutela; per suo ordine, le fu proibito di lasciare l'Austria con sua madre. In giovane et\u00e0 manifest\u00f2 una forte personalit\u00e0, cos\u00ec come un'opposizione alla corte viennese.\nSua nonna, la bellissima e capricciosa Imperatrice Elisabetta, non grad\u00ec di essere identificata come una nonna ed ebbe con i nipoti rapporti superficiali, anche con Elisabetta, ma si sforzava, quando era a corte, di recitare il ruolo di nonna affettuosa per compiacere Francesco Giuseppe che adorava la nipote. Alla sua morte, l'imperatrice divise il proprio patrimonio tra le figlie Gisella e Maria Valeria (due quinti ciascuna) e la nipote Elisabetta (un quinto) (vedi diario arciduchessa Maria Valeria). Elisabetta don\u00f2 inoltre alla nipote Erzi una serie delle sue celeberrime stelle di diamanti, che figurano anche tra i doni di nozze della giovane arciduchessa. L'Imperatrice dimostr\u00f2 il suo disprezzo verso sua nuora prima dello scandalo, e dopo Mayerling biasim\u00f2 l'atteggiamento geloso di Stefania per l'infelicit\u00e0 del figlio e per il suicidio. La moglie di Rodolfo, la Principessa Ereditaria Stefania, madre della giovane Arciduchessa Elisabetta, era completamente dipendente dalla carit\u00e0 dell'imperatore. Dopo la morte di Rodolfo, la conseguente mancanza di sostegno imperiale nei confronti di Stefania influenzarono negativamente il rapporto di Elisabetta con la madre, per cui genitrice e figlia non furono mai legate.\nNel 1900 Stefania rinunci\u00f2 al suo titolo di Principessa Ereditaria per sposare il giovane \u2013 e protestante\u00a0\u2013 conte ungherese Elemer Lonyay. Sebbene Francesco Giuseppe l'avesse fornita di una dote e Lonyay successivamente si fosse convertito, Elisabetta ruppe tutti i contatti con la madre poich\u00e9 considerava il matrimonio come un tradimento alla memoria di suo padre. Pi\u00f9 tardi, nel 1934, Stefania si vendic\u00f2 diseredando Elisabetta, sua unica figlia.\nPrimo matrimonio.\nLa corte reale belga consider\u00f2 Elisabetta come possibile sposa per il Principe Alberto, erede presunto al trono del Belgio; ma Re Leopoldo II che disapprovava violentemente il recente matrimonio morganatico di sua madre con il Conte Lonyay, rifiut\u00f2 di dare ad Alberto il suo permesso. La sorella di Alberto, Enrichetta, fu inorridita dalla scelta di suo fratello, sentendo che l'ambiente di Elisabetta fosse troppo instabile per un matrimonio di successo.\nIn quel periodo, Elisabetta incontr\u00f2 il Principe Otto zu Windisch-Graetz (1873\u20131952) ad un ballo di corte. Di dieci anni maggiore di lei, egli era di gran lunga al di sotto del suo rango. Ciononostante Elisabetta importun\u00f2 Francesco Giuseppe perch\u00e9 le desse il permesso di sposarlo; egli acconsent\u00ec. Da molti racconti era soltanto Elisabetta che voleva il matrimonio; Otto era gi\u00e0 fidanzato con un'altra donna e rimase sbalordito quando il suo Imperatore lo inform\u00f2 del suo nuovo fidanzamento. Gli fu ordinato dall'Imperatore di rompere il suo fidanzamento \"minore\" e di sposare sua nipote: egli ubbid\u00ec.\nAllo scopo di evitare future contese di successione, l'Imperatore obblig\u00f2 Elisabetta a rinunciare ai suoi diritti dinastici, anche se le permise di mantenere i suoi titoli personali e le forn\u00ec una generosa dote. Infatti gli Asburgo non consideravano la casata di Otto come loro pari e per questo era necessario che il matrimonio fosse morganatico, in modo che nessuna pressione fosse fatta su Elisabetta per diventare Imperatrice, qualora la successione si fosse interrotta nuovamente.\nLa coppia si spos\u00f2 alla Hofburg il 23 gennaio 1902. Il matrimonio, tuttavia, fu turbato, e port\u00f2 all'imperatore ricordi spiacevoli della morte del figlio, e il susseguente ulteriore scandalo per la famiglia:\n\"Sua nipote ha recentemente sposato il principe Windisch-Graetz; era l'unica figlia dello scomparso Principe Ereditario Rodolfo. Il matrimonio \u00e8 stata un'unione d'amore, ma quando erano sposati da appena un anno, litigarono, a causa di un'attrice a cui la Principessa Elisabetta spar\u00f2: la donna mor\u00ec per le ferite riportate. L'Imperatore, in conseguenza di questo evento, non partecip\u00f2 al battesimo del figlio dell'Arciduchessa Principessa Windisch-Graetz. La vicenda caus\u00f2 una sensazione dolorosa alla Corte di Vienna, anche se fu messo a tacere come lo sono la maggior parte di eventi del genere.\"\n\"L'Arciduchessa rossa\".\nSia Erzsi che Otto erano aperti nell'avere relazioni extraconiugali reciproche ed \u00e8 particolarmente nota la liason di Elisabetta con Egon Lerch, capitano di sommergibile della imperiale e regia Marina da guerra durante la prima guerra mondiale.\nFu solo dopo la morte di Francesco Giuseppe nel 1916 e la fine della monarchia nel 1918, che la coppia si separ\u00f2 ufficialmente. Nel 1921 Elisabetta ader\u00ec al Partito Socialdemocratico e conobbe Leopold Petznek di Bruck an der Leitha, allora presidente della Corte dei Conti, in uno degli incontri elettorali. Insegnante e convinto socialdemocratico, Petznek proveniva da un ambiente modesto ma era molto educato. Era anche sposato: sua moglie (da cui aveva avuto un figlio maschio), era stata internata in un ospedale psichiatrico a Mauer-Ohling e l\u00ec mor\u00ec il 9 giugno 1935.\nIl procedimento giudiziario si trascin\u00f2 a lungo e solo nel marzo 1924 Elisabetta fu in grado di ottenere una separazione ufficiale. Ne segu\u00ec una clamorosa battaglia per la custodia dei loro quattro figli. In origine il tribunale assegn\u00f2 ad Elisabetta la custodia dei due figli maschi maggiori, mentre il maschio pi\u00f9 piccolo e la figlia andarono a vivere con Otto.\nSecondo matrimonio.\nAll'inizio del 1948 Elisabetta divorzi\u00f2 ufficialmente dal principe Otto e il 4 maggio 1948 spos\u00f2 Leopold Petznek (1881-1956), con cui aveva vissuto per molti anni. Egli, che aveva trascorso un periodo di tempo imprigionato dai nazisti, divent\u00f2 presidente del \"Landtag\" della Bassa Austria dopo la guerra.\nElisabetta divenne nota come l'Arciduchessa rossa (in tedesco: \"Die rote Erzherzogin\") per la sua associazione con il marito Leopold ed il partito socialista. Di frequente faceva visita agli spiritisti, e annotava di queste sedute spiritiche nel suo diario.\nMorte.\nElisabetta mor\u00ec a Vienna il 16 marzo 1963 circa sei mesi prima del suo ottantesimo compleanno. Secondo i suoi desideri, fu sepolta in una tomba senza nome al cimitero di H\u00fctteldorfer a Vienna, vicino alla casa dove aveva trascorso i suoi ultimi anni con i suoi enormi cani.\nDiscendenza.\nElisabetta ed Otto ebbero quattro figli:"}
{"id": "2447319", "revid": "697352", "url": "https://it.wikipedia.org/wiki?curid=2447319", "title": "The Amplification of Self-Gratification", "text": "The Amplification of Self-Gratification \u00e8 il secondo album della band statunitense ASG, pubblicato nel 2003 dalla Volcom Entertainment Records."}
{"id": "2447328", "revid": "110157", "url": "https://it.wikipedia.org/wiki?curid=2447328", "title": "Arz\u00e8stula", "text": "Arz\u00e8stula (2009) \u00e8 un racconto di Wu Ming 1 pubblicato come parte della raccolta \"Anteprima Nazionale - Nove visioni del nostro futuro invisibile\" edita da Minimum Fax a cura di Giorgio Vasta e in seguito (2010) inclusa dai Wu Ming nell'antologia \"Anatra all'arancia meccanica\", con attribuzione autoriale all'intero collettivo.\nTrama.\nIl racconto si svolge nell'autunno di un anno non precisato, nei dintorni di Ferrara. Sono passati alcuni anni dalla Crisi ecologico-economica che ha sconvolto la societ\u00e0 italiana del primo XXI secolo. Una delle conseguenze ambientali della Crisi \u00e8 stato il parziale abbandono della manutenzione della bonifica ferrarese, che ha ritrasformato in zona paludosa gran parte della provincia. Nel frattempo, l'aumento del livello del mare causa l'inabissamento del litorale.\nLa protagonista (chiamata la Scrittrice oppure la Storica) ha 52 anni e racconta in prima persona il viaggio durante il quale rivisita i luoghi della propria infanzia; nel corso del viaggio incontra Matteo, ex carabiniere. Al termine del racconto la Scrittrice ritorna alla sua numerosa \"famiglia\": una comunit\u00e0 di sopravvissuti insediatasi in quello che una volta era l'Autogrill Cantagallo a Casalecchio sul Reno. In questa comunit\u00e0 la protagonista ha il ruolo di veggente e officiante di rituali di visualizzazione del futuro.\nIl titolo.\nParte del viaggio \u00e8 la riscoperta delle antiche parole abbandonate (le \"macerie della lingua\"), in questo caso quelle del dialetto ferrarese. In un momento altamente simbolico l'affiorare dalla memoria della parola per cinciallegra (\"arz\u00e8stula\" appunto, in ferrarese) costituisce per i protagonisti una illuminazione e provoca la materializzazione della cinciallegra stessa.\nTemi.\nIn \"Arz\u00e8stula\" compaiono molti dei temi che caratterizzano le opere (collettive o soliste) di Wu Ming: il racconto come via per comprendere la realt\u00e0, il potere curativo e magico della parola, la dimensione collettiva della produzione di storie, la compresenza della previsione del futuro con il ricordo e il ripensamento del passato, la figura femminile veggente e portatrice di continuazione di vita, la comunit\u00e0 di reietti e sopravvissuti feriti nel corpo e nello spirito che insieme lavorano per produrre un futuro."}
{"id": "2447338", "revid": "25061142", "url": "https://it.wikipedia.org/wiki?curid=2447338", "title": "Ebiatar", "text": ""}
{"id": "2447339", "revid": "599013", "url": "https://it.wikipedia.org/wiki?curid=2447339", "title": "C.C. Harrison", "text": ""}
{"id": "2447340", "revid": "932277", "url": "https://it.wikipedia.org/wiki?curid=2447340", "title": "Palazzo Siniscalco-Ceci", "text": "Il Palazzo Siniscalco-Ceci \u00e8 un palazzo di Foggia, costruito nella prima met\u00e0 dell'800 tra corso Garibaldi e via le Maestre. L'edificio, in ottimo stato di conservazione, \u00e8 rimasto fedele al suo originario disegno architettonico. \nIl palazzo conserva ancora un soffitto decorato dal pittore foggiano Domenico Caldara nel 1839. Inoltre vi si conserva una pregevole tela raffigurante la \"Piet\u00e0\", opera attribuita a Tintoretto o a Massimo Stanzione. Dal 1937 questo palazzo \u00e8 sede dell'Istituto Monti Uniti di Piet\u00e0, la pi\u00f9 antica banca foggiana."}
{"id": "2447341", "revid": "832058", "url": "https://it.wikipedia.org/wiki?curid=2447341", "title": "Palazzo Marzano", "text": "Il Palazzo Marzano \u00e8 il palazzo pi\u00f9 antico di Foggia, si affaccia in via Arpi, ed era appartenente alla famiglia Marzano, dei duchi di Sessa. Lo stabile fu costruito per Simonetto Marzano sul suolo ove sin dal 1407 sorgeva l'omonimo palazzo Marzano, come si rileva in un documento di pari data. Il suo proprietario fece incidere sulla facciata prospiciente via Arpi la seguente iscrizione: \"Simonettus Marzanus hanc conspicuam patriae, sibi suisque, amicis omnibus a fundamenta erexit\". In origine si accedeva al palazzo da via Arpi, adesso invece si accede da piazza Mercato."}
{"id": "2447342", "revid": "1154737", "url": "https://it.wikipedia.org/wiki?curid=2447342", "title": "Riserva naturale delle Sorgenti del Belbo", "text": "La riserva naturale delle Sorgenti del Belbo \u00e8 un'area naturale protetta della Regione Piemonte istituita con Decreto Ministeriale 25 marzo 2005, ai sensi della Direttiva 92/43/CEE (\"Direttiva Habitat\").\nComprende un territorio di 166,09 ha ricadente nei territori dei comuni di Montezemolo, Camerana, Saliceto, nella zona dell'Alta Langa.\nLa flora.\nIl bosco delle querce.\nLe querce della Riserva sono:\nSono anche frequenti il ciliegio selvatico, l'acero campestre, il pioppo tremulo, il ciavardello. Lungo i meandri del torrente Belbo dominano il carpino bianco e l'ontano nero. Nel piano arbustivo sono presenti il ginepro, il biancospino, il prugnolo, il pero selvatico, il ligustro e la fusaggine. In primavera,nel sottobosco, ci sono spettacolari fioriture di anemone dei boschi a cui si accompagnano i mughetti, il sigillo del Salomone e la pulmonaria. Ci si pu\u00f2 anche imbattere in due specie particolari: il fior di stecco e il giaggiolo susinario."}
{"id": "2447345", "revid": "767487", "url": "https://it.wikipedia.org/wiki?curid=2447345", "title": "Palazzo Del Vento", "text": "Il palazzo Del Vento, risalente al XVIII secolo e costruito a Foggia in via Arpi ospit\u00f2 la prima sede dei Monti Uniti di Piet\u00e0, istituzione fondata dalla nobildonna Rosa Del Vento, consolata dei frati Cappuccini. Il Monte di Piet\u00e0 era un'istituzione per aiutare i pi\u00f9 bisognosi. Verso la fine del '700 questa si unific\u00f2 ad altre opere di benefattori e la sede venne trasferita in corso Garibaldi all'inizio del XX secolo."}
{"id": "2447348", "revid": "124900059", "url": "https://it.wikipedia.org/wiki?curid=2447348", "title": "Marie Ciocca", "text": "L'azione missionaria di Marie si svolse nell'ambito del Piano Decennale di sviluppo della fede voluto da Shoghi Effendi.\nDurante il suo soggiorno sardo spos\u00f2 James Holmlund, un altro Bahai di origine americana, da cui ebbe due figli, Dorothy Angeline e Michael Ugo.\nBiografia.\nMarie Ciocca nacque in una famiglia di emigranti italiani, sia il padre, Michele, che la madre, Philomena de Francesco si erano trasferiti dal Molise a Philadelphia, negli USA, ancora prima di sposarsi.\nRicevette la prima formazione pedagogica presso una struttura protestante, che contribu\u00ec fortemente a formarle il carattere, mentre la comunione con parecchi adolescenti, di diversa provenienza, con cui socializzava le svilupparono il senso dell'eguaglianza degli esseri umani, pur nella loro diversit\u00e0.\nDopo avere completato l'high school e acquisito il relativo diploma frequent\u00f2 un corso di segretaria che la port\u00f2 a svolgere un periodo di apprendistato presso l'ufficio di Elwood Revell, appartenente a una famiglia bahai che aveva ospitato nella propria casa \u2018Abdu\u2019l-Bah\u00e1, l'allora leader della religione bahai, durante i suoi diversi viaggi nel continente americano effettuati all'inizio del XX secolo, (1912).\nLa frequentazione della famiglia Revell e particolarmente delle sorelle di Elwood, Jesse ed Ethel, che ne avevano intuito la sensibilit\u00e0, le permise di conoscere gli insegnamenti bahai e la condusse alla loro accettazione.\nMarie abbracci\u00f2 la fede bahai nel 1949 all'et\u00e0 di diciannove anni.\nCavaliere di Bah\u00e1'u'll\u00e1h.\nDopo avere studiato e assorbito i principi bahai matur\u00f2 il desiderio di condividerli e diffonderli presso gli altri.\nAccett\u00f2 con entusiasmo, nel 1953, l'invito di Shoghi Effendi a partecipare al piano di diffusione della fede bahai e a recarsi, quale pioniere, in una localit\u00e0 non ancora toccata dalla fede stessa.\nNell'ottobre del 1953 Marie raggiunse Cagliari, in Sardegna, la regione assegnatale, dove inizi\u00f2 la sua attivit\u00e0 missionaria pur tra diverse difficolt\u00e0, non ultima la lingua.\nNello stesso anno fu nominata da Shoghi Effendi Cavaliere di Bah\u00e1'u'll\u00e1h e il suo nome fu inserito nella Lista d'Onore deposta, poi, da R\u00fah\u00edyyih Khanum, il 28 maggio 1992, all'ingresso del Mausoleo di Bah\u00e1'u'll\u00e1h nel Centro mondiale Bahai, in Israele.\nPioniere in Sardegna.\nAppena ventiquattrenne, alle prese con una cultura a lei estranea e con una lingua della quale conosceva solo poche parole, Marie inizi\u00f2 la sua missione in Sardegna con umilt\u00e0 ma con determinazione, forte dell'incoraggiamento di Shoghi Effendi e del sostegno morale della Mano della Causa Ugo Giachery che spesso le rese visita e al quale era legata da un rapporto d'affetto filiale.\nL'impatto con la nuova e diversa realt\u00e0 sociale, quella sarda dei primi anni \u201950, tanto lontana da quella statunitense, rese l'inizio della sua missione particolarmente difficile.\nGli ostacoli incontrati non furono solo linguistici ma anche socioculturali, propri di una societ\u00e0 chiusa in un isolamento sub\u00ecto pi\u00f9 che scelto, e dove l'orgoglio delle vecchie tradizioni si scontrava con il nuovo modo di pensare, specialmente con quello rappresentato da Marie.\nFu in quella societ\u00e0, ancora lontana dal tumultuoso sviluppo turistico-economico che l'avrebbe investita negli anni \u201970, che Marie si trov\u00f2 coinvolta, ancora giovane donna, da sola e senza alcun iniziale supporto logistico.\nLa sua azione, pionieristica per l'epoca e per il luogo, port\u00f2, nel 1966, all'accettazione della religione bahai dei primi sardi e alla successiva costituzione in Sardegna di una comunit\u00e0 bahai, tuttora vitale.\nLa dedizione di Marie Ciocca alla diffusione del messaggio portato da Bah\u00e1'u'll\u00e1h fu totale e continua, anche nell'ultimo periodo della sua vita quando la malattia, che l'aveva colpita, preludeva al trapasso.\nFu nel dicembre del 1967 che le fu diagnosticata una grave malattia, che la condusse, nell'agosto del 1968, al decesso.\nI resti mortali di Marie Ciocca Holmlund sono sepolti nel cimitero di Cagliari.\nBibliografia.\nISBN 193184707X.\nISBN 0877430209."}
{"id": "2447349", "revid": "287204", "url": "https://it.wikipedia.org/wiki?curid=2447349", "title": "Inga", "text": ""}
{"id": "2447350", "revid": "25152", "url": "https://it.wikipedia.org/wiki?curid=2447350", "title": "Marie Ciocca Holmlund", "text": ""}
{"id": "2447351", "revid": "232658", "url": "https://it.wikipedia.org/wiki?curid=2447351", "title": "John Silcock", "text": ""}
{"id": "2447352", "revid": "327094", "url": "https://it.wikipedia.org/wiki?curid=2447352", "title": "Karl Moritz Schumann", "text": "\u00c8 stato professore di botanica e curatore del Museo di Botanica di Berlino nonch\u00e9 primo presidente della \"Deutsche Kakteen Gesellschaft\" (\"Societ\u00e0 Tedesca per i Cactus\"), fondata il 6 novembre 1892. Ha pubblicato diversi studi sulle \"Cactaceae\".\nRiconoscimenti.\nDiversi sono i generi e le specie che portano il nome di Schumann. I generi \"Schumannianthus\", \"Schumanniophyton\", \"Schumannia\". E tra le specie ricordiamo la \"Cycas schumanniana\", la \"Mammillaria schumannii\" e il \"Notocactus schumannianus\"."}
{"id": "2447354", "revid": "385128", "url": "https://it.wikipedia.org/wiki?curid=2447354", "title": "Club Granada 74", "text": ""}
{"id": "2447356", "revid": "265990", "url": "https://it.wikipedia.org/wiki?curid=2447356", "title": "World fusion", "text": ""}
{"id": "2447357", "revid": "204012", "url": "https://it.wikipedia.org/wiki?curid=2447357", "title": "Fisiologico", "text": ""}
{"id": "2447358", "revid": "125977564", "url": "https://it.wikipedia.org/wiki?curid=2447358", "title": "Siti di interesse comunitario del Piemonte", "text": "Sono inoltre presenti nella regione Piemonte siti di interesse comunitario, localit\u00e0 di rilevante interesse ambientale in ambito CEE riferiti alla regione biogeografica mediterranea\". Le localit\u00e0, definite con l'acronimo SIC, sono state proposte sulla base del Decreto 25/3/2005, pubblicato sulla Gazzetta Ufficiale della Repubblica Italiana n. 157 dell'8 luglio 2005 e predisposto dal Ministero dell'Ambiente e della Tutela del Territorio e del Mare ai sensi della direttiva CEE .\nMolte di queste coincidono in tutto o in parte con aree gi\u00e0 in precedenza protette dalla legislazione nazionale o regionale. Tra i numerosi SIC piemontesi si possono ricordare:"}
{"id": "2447359", "revid": "1699816", "url": "https://it.wikipedia.org/wiki?curid=2447359", "title": "Il giuramento di Diane", "text": "Il giuramento di Diane (\"Getting Gotti\"), conosciuto anche come \"Giuramento di Sangue\" e \"John Gotti\", \u00e8 un film per la televisione del 1994 diretto da Roger Young, con protagonista Lorraine Bracco nei panni dell'avvocatessa Diane Giacalone.\nTrama.\nIl boss mafioso John Gotti viene processato per associazione mafiosa, insieme a Sammy Gravano. I due sembra che non abbiano paura della sentenza, poich\u00e9 hanno dalla loro parte alcuni giurati corrotti. Tuttavia la forza di volont\u00e0, il bisogno di giustizia e le straordinarie doti legislative dell'avvocatessa Diane Giacalone, mettono i bastoni tra le ruote del mafioso."}
{"id": "2447361", "revid": "96758", "url": "https://it.wikipedia.org/wiki?curid=2447361", "title": "Getting Gotti", "text": ""}
{"id": "2447362", "revid": "96758", "url": "https://it.wikipedia.org/wiki?curid=2447362", "title": "Giuramento di Sangue (film 1994)", "text": ""}
{"id": "2447368", "revid": "254401", "url": "https://it.wikipedia.org/wiki?curid=2447368", "title": "Casa del Romano", "text": ""}
{"id": "2447369", "revid": "1154737", "url": "https://it.wikipedia.org/wiki?curid=2447369", "title": "Siti di interesse comunitario della Liguria", "text": "Nella regione Liguria sono presenti 126 siti di interesse comunitario, cio\u00e8 localit\u00e0 di rilevante interesse ambientale in ambito CEE riferiti alla regione biogeografica mediterranea\". Le localit\u00e0, definite con l'acronimo SIC, sono state proposte sulla base del Decreto 25/3/2005, pubblicato sulla Gazzetta Ufficiale della Repubblica Italiana n. 157 dell'8 luglio 2005 e predisposto dal Ministero dell'Ambiente e della Tutela del Territorio e del Mare ai sensi della direttiva CEE.\nElenco dei SIC e delle ZPS della Liguria.\nProvincia di Imperia.\nLa lista che segue \u00e8 stata aggiornata nel giugno 2016 a cura della regione Liguria; nota: \"M\" sta per SIC marino\", T\" per terrestre.\nProvincia di Savona.\nLa lista che segue \u00e8 stata aggiornata nel giugno 2016 a cura della regione Liguria; \"M\" sta per SIC marino\", T\" per terrestre.\nProvincia della Spezia.\nLa lista che segue \u00e8 stata aggiornata nel giugno 2016 a cura della regione Liguria; \"M\" sta per SIC marino\", T\" per terrestre."}
{"id": "2447374", "revid": "785863", "url": "https://it.wikipedia.org/wiki?curid=2447374", "title": "Se tutto va bene siamo rovinati", "text": "Se tutto va bene siamo rovinati \u00e8 una commedia erotica all'italiana del 1984 diretta da Sergio Martino e interpretata dal duo comico Gigi e Andrea.\nIl titolo del film \u00e8 ispirato ad un modo di dire diffuso per evidenziare ironicamente una situazione che, nonostante le buone premesse, condurr\u00e0 verosimilmente alla rovina.\nTrama.\nAndrea, un malato mentale apparentemente guarito; lascia l'ospedale psichiatrico di Rimini per raggiungere Gigi a Roma, un altro ex malato di mente che si offre di ospitarlo presso la propria zia, una anziana signora bigotta e sorda. I due si mettono a cercare un lavoro, e aiutati dalla ragazza di Gigi, trovano una sistemazione presso un laboratorio chimico come addetti alla raccolta di urina di donne incinte. Durante una delle frequenti uscite, incontrano una ragazza, Celeste, che si trova in difficolt\u00e0 e che familiarizza subito con i due, chiedendo loro ospitalit\u00e0; decidono cos\u00ec di andare a vivere tutti presso la zia, cercando naturalmente di tenere all'oscuro la vecchia signora, che non accetterebbe mai questa presenza nella propria casa. I due uomini riescono con uno stratagemma a far allontanare la zia per un certo periodo di tempo, ospitando cos\u00ec Celeste nella propria casa.\nAccade per\u00f2 un imprevisto, infatti compare sulla scena il fratello di Celeste, un noto gangster detto \"il Rosso\", che da poco ha compiuto una rapina. Questi, convinto che la propria sorella gli abbia sottratto il bottino, e braccato dalla polizia, si chiude anch'esso in casa dei due protagonisti, minacciandoli e malmenandoli continuamente. Il bottino nascosto viene scoperto da un altro gangster italo-americano che per\u00f2 durante la ricerca in casa di Gigi e Andrea muore. I due d'accordo con la ragazza e momentaneamente lasciati dal fratello di quest'ultima, decidono di disfarsi del cadavere e di far ritorno al manicomio visto che l\u00ec conducevano una vita, tutto sommato, pi\u00f9 tranquilla.\nRocambolescamente riescono nell'intento, non prima per\u00f2 di aver affrontato e sconfitto, con l'aiuto degli altri pazienti del manicomio, la banda che faceva capo al gangster morto. Celeste, tuttavia, viene portata in prigione. Dopo qualche tempo i tre si rincontrano davanti al carcere femminile, Celeste libera e incinta, Gigi e Andrea completamente guariti; allegramente decidono di continuare a vivere insieme.\nCritica.\nAl di sotto anche della media dei film interpretati dal duo di comici bolognesi (P.Mereghetti - Dizionario dei film).\nDistribuzione.\nLa pellicola \u00e8 stata distribuita nelle sale cinematografiche italiane il 2 febbraio 1984."}
{"id": "2447378", "revid": "2215986", "url": "https://it.wikipedia.org/wiki?curid=2447378", "title": "Umm-Salal Sports Club", "text": "L'Umm-Salal Sport Club (ar: \u0646\u0627\u062f\u064a \u0627\u0645 \u0635\u0644\u0627\u0644 \u0627\u0644\u0631\u064a\u0627\u0636\u064a) \u00e8 una societ\u00e0 calcistica del Qatar con sede nella citt\u00e0 di Umm Salal. Fu fondata nel 1979.\nIl club fu promosso nella Qatar Stars League nel 2006/07. Alla fine della stagione 2008 la squadra si \u00e8 qualificata per la AFC Champions League 2009 dopo aver battuto per 4-1 ai rigori l'Al-Gharafa nella finale della Coppa dell'Emiro."}
{"id": "2447379", "revid": "28026", "url": "https://it.wikipedia.org/wiki?curid=2447379", "title": "Maigret si difende", "text": ""}
{"id": "2447380", "revid": "372624", "url": "https://it.wikipedia.org/wiki?curid=2447380", "title": "Rete Natura 2000", "text": ""}
{"id": "2447381", "revid": "1305772", "url": "https://it.wikipedia.org/wiki?curid=2447381", "title": "Campasso - Grotta Sgarbu Du Ventu", "text": "Campasso - Grotta Sgarbu Du Ventu \u00e8 un sito di interesse comunitario della Regione Liguria istituito con Decreto Ministeriale 25 marzo 2005, ai sensi della Direttiva 92/43/CEE (\"Direttiva Habitat\").\nComprende un'area di 105 ettari nel territorio del comune di Pieve di Teco, in Provincia di Imperia.\nCaratteristiche.\nIl sito si trova tra il Monte Guardiabella e il Colle San Bartolomeo, in provincia di Imperia. Le grotte sottostanti hanno uno sviluppo di almeno 3 km e ospitano una interessante fauna troglobia, che comprende specie quali l'anfibio Speleomantes strinatii (\"geotritone\"), chirotteri appartenenti al genere Rhinolophus e coleotteri come Carabus solieri ssp. liguranus e Duvalius gentilei."}
{"id": "2447389", "revid": "83531", "url": "https://it.wikipedia.org/wiki?curid=2447389", "title": "Frederick Arthur Bridgman", "text": "Figlio di un medico, Bridgman divenne uno dei pi\u00f9 noti e apprezzati pittori degli Stati Uniti, e fu conosciuto come uno dei pi\u00f9 talentuosi pittori orientalisti.\nLa sua carriera cominci\u00f2 lavorando come disegnatore a New York City per l'American Bank Note Company. Negli stessi anni 1864-1865 studi\u00f2 arte alla Brooklyn Art Association e alla National Academy of Design, poi part\u00ec per Parigi, nel 1866, dove si stabil\u00ec divenendo allievo di Jean-L\u00e9on G\u00e9r\u00f4me all'\u00c9cole des Beaux-Arts l'anno successivo. Nello studio di G\u00e9r\u00f4me, Bridgman approfond\u00ec la tecnica del disegno e delle rifiniture levigate, e scopr\u00ec l'esotismo mediorientale.\nL'influenza del suo maestro francese fu tale da guadagnargli l'appellativo di \"\u00abG\u00e9r\u00f4me americano\u00bb\", e tuttavia egli non fu un semplice imitatore, e adott\u00f2, andando avanti, un'estetica pi\u00f9 naturalistica, accentuando la luminosit\u00e0 del colore. Fu un viaggio in Spagna nel 1872, che introdusse il venticinquenne Bridgman alla luminosit\u00e0 intensa e all'estetica dell'architettura di tradizione araba. Negli stessi anni fu anche influenzato dal colore sensuoso del pittore spagnolo Mariano Fortuny, che, oltre ad illuminare la sua tavolozza, accese anche il suo interesse per le terre esotiche al di l\u00e0 dello stretto di Gibilterra.\nTra il 1872 e il 1874 Bridgman fece cos\u00ec il primo viaggio in Nordafrica, viaggiando tra l'Algeria e l'Egitto e realizzando circa 300 bozzetti che divennero la materia prima per molti dei suoi successivi dipinti a olio. Altre visite in Nordafrica fino agli anni '80 gli consentirono di raccogliere una collezione di abiti, elementi architettonici e oggetti artistici che compaiono nelle sue opere (John Singer Sargent raccontava, con gran divertimento, che lo studio sovraffollato di Bridgman era, insieme alla Tour Eiffel, fra le attrazioni pi\u00f9 visitate di Parigi). \nLa produzione \"orientale\" ebbe grande successo: l'artista espose al Salon di Parigi del 1877, del 1878 e del 1879, e la composizione pi\u00f9 grande di questa serie, \"Funerale di una mummia sul Nilo\", acquistato dal proprietario del The New York Herald, James Gordon Bennett, fu l'inizio della sua fortuna in patria.\nBridgman mantenne per tutta la vita stretti rapporti con la Francia (nel 1907 fu anche insignito della Legion d'onore), tuttavia la sua popolarit\u00e0 in America non declin\u00f2 mai. Lo dimostra il seguente episodio: nel 1890 l'artista present\u00f2 una mostra personale di oltre 400 quadri in varie gallerie della Fifth Avenue di New York; quando l'evento si spost\u00f2 al \"Chicago's Art Institute\" i quadri da esporre erano rimasti solo 300, a testimonianza dell'alto numero di vendite effettuate.\nLa fortuna commerciale del pittore, del resto, continua: una \"Scene prise au Maroc\" del 1885 messa all'asta da Christie's nel 2008 e quotata fra i 250,000 e i 350,000 USD, \u00e8 stata aggiudicata per $ 278,500."}
{"id": "2447391", "revid": "357738", "url": "https://it.wikipedia.org/wiki?curid=2447391", "title": "Epidermal growth factor", "text": ""}
{"id": "2447393", "revid": "204012", "url": "https://it.wikipedia.org/wiki?curid=2447393", "title": "Cheratinizzazione", "text": ""}
{"id": "2447399", "revid": "1313191", "url": "https://it.wikipedia.org/wiki?curid=2447399", "title": "Monte Ceppo", "text": "Il monte Ceppo \u00e8 un sito di interesse comunitario della Regione Liguria istituito con Decreto Ministeriale 25 marzo 2005, ai sensi della Direttiva 92/43/CEE (\"Direttiva Habitat\").\nComprende un'area di 3014 ettari complessivi, di cui 859 ha nel bacino, nel territorio del comune di Bajardo, in Provincia di Imperia.\nNel SIC \u00e8 ricompresa anche la zona di protezione speciale (ZPS) detta \u201c Ceppo Tomena\u201d.\nHabitat.\nGli habitat rappresentati sono:\nFlora.\nIl sito \u00e8 caratterizzato dalla foresta demaniale regionale del monte Ceppo a faggeta, di grande pregio, alternate alle pinete endemiche a \"Pinus mugo\" e a \"Pinus leucodermis\", mentre sono quasi scomparse le pinete di minor pregio a pino marittimo (\"Pinus pinaster\"), per incendi o fitopatie (\"Matsococcus feytaudii\", \"Thaumetopoea pityocampa\") e per rimboschimenti inidonei. \nNei boschi sono presenti anche il castagno, il carpino e l'orniello, mentre tra la vegetazione ripariale di fondovalle compare l'ontano.\nNelle aree prative compaiono almeno una dozzina di specie di orchidee, alcune di interesse internazionale; tra le altre specie floristiche di rilievo figurano la Genziana ligure (\"Gentiana ligustica\") e la Meleagride ligure-provenzale (\"Fritillaria involucrata\"), il \"Leucanthemun discoideum\" e la \"Carex tendae\"."}
{"id": "2447400", "revid": "1154737", "url": "https://it.wikipedia.org/wiki?curid=2447400", "title": "Monte Carpasina", "text": "Monte Carpasina \u00e8 un sito di interesse comunitario della Regione Liguria istituito con Decreto Ministeriale 25 marzo 2005, ai sensi della Direttiva 92/43/CEE (\"Direttiva Habitat\").\nComprende un'area di 1353 ettari nei territori dei comuni di Borgomaro, Molini di Triora e Montalto Carpasio (nella frazione di Carpasio), in provincia di Imperia."}
{"id": "2447401", "revid": "131358", "url": "https://it.wikipedia.org/wiki?curid=2447401", "title": "OFK Belgrado", "text": ""}
{"id": "2447404", "revid": "1154737", "url": "https://it.wikipedia.org/wiki?curid=2447404", "title": "Monte Abellio", "text": "Monte Abellio \u00e8 un sito di interesse comunitario della Regione Liguria istituito con Decreto Ministeriale 25 marzo 2005, ai sensi della Direttiva 92/43/CEE (\"Direttiva Habitat\").\nComprende un'area di 727 ettari nel territorio dei comuni di Dolceacqua e Rocchetta Nervina, in Provincia di Imperia.\nLa montagna.\nIl monte Abellio \u00e8 alto 1.016 m s.l.m.; appartiene alle Alpi Liguri ed \u00e8 collocato nei sullo spartiacque tra val Roia e val Nervia. Il colle Saviglione (889 m) lo separa dal Monte Colombin.\nSella dei Due Abelli"}
{"id": "2447410", "revid": "767487", "url": "https://it.wikipedia.org/wiki?curid=2447410", "title": "Vanl\u00f8se", "text": " \nVanl\u00f8se \u00e8 uno dei dieci quartieri in cui \u00e8 suddivisa la citt\u00e0 di Copenaghen. Si trova sul confine ovest del comune e si estende su una superficie di 6,69\u00a0km\u00b2, con una popolazione di 36.276, e una densit\u00e0 di popolazione di 5.406 abitanti per km\u00b2.\nI quartieri limitrofi sono i seguenti:"}
{"id": "2447414", "revid": "183114", "url": "https://it.wikipedia.org/wiki?curid=2447414", "title": "Petrus Lambeccius", "text": ""}
{"id": "2447416", "revid": "25063851", "url": "https://it.wikipedia.org/wiki?curid=2447416", "title": "Masterizzatori", "text": ""}
{"id": "2447417", "revid": "767487", "url": "https://it.wikipedia.org/wiki?curid=2447417", "title": "Kes (film)", "text": "Kes \u00e8 un film del 1969 diretto da Ken Loach, tratto dal romanzo \"A Kestrel for a Knave\" di Barry Hines.\nFu presentato nella Settimana internazionale della critica del 23\u00ba Festival di Cannes.\nTrama.\nBilly Casper \u00e8 ragazzo di 15 anni con una vita difficile, sia in famiglia che a scuola.\nBilly vive con la madre, che lo considera un caso senza speranza, e il fratellastro Jud, che lo maltratta fisicamente e verbalmente; il padre ha lasciato la famiglia da poco tempo, a scuola le cose non vanno meglio per Billy, vittima di bullismo da parte dei compagni e spesso coinvolto in risse, risultati scolastici deludenti e poca attenzione allo studio: Billy passa tutto il tempo a sognare ad occhi aperti, il suo incubo peggiore \u00e8 quello di finire a fare il minatore.\nPer guadagnare qualche soldo Billy consegna i giornali ogni mattina, effettuando qualche furto ogni tanto di uova e latte.\nUn giorno Billy trova in una fattoria un nido da cui prende un gheppio che chiama Kestrel (Kes), che inizia ad accudire ed addestrare alla falconeria con l'aiuto di un libro rubato in un negozio.\nIl rapporto tra Billy e Kes lo aiuta tanto da fargli avere degli elogi dal suo insegnante dopo aver scritto un tema sul rapporto tra lui ed il suo gheppio. Sembra che la vita senza speranze di Billy stia cambiando, finch\u00e9 un giorno Jud lo manda a fare una scommessa alle corse di cavalli; Billy invece, dopo aver parlato con uno scommettitore che gli consiglia di lasciar perdere poich\u00e9 quei cavalli non hanno alcuna possibilit\u00e0 di vincere, spende i soldi per comprare la carne per il suo gheppio e delle patatine per s\u00e9.\nQuando i cavalli di Jud vincono e lui scopre che Billy non ha fatto la puntata, si vendica uccidendo il gheppio e buttandolo nel cestino.\nBilly raccoglie il corpo di Kes e lo seppellisce sulla collina dove lo portava a volare.\nProduzione e distribuzione.\nLa Disney fu interessata ad acquistare i diritti cinematografici del romanzo di Barry Hines, ma pretendeva di cambiare il finale con un classico lieto fine. Hines si oppose rifiutando di vendere i diritti.\nNel film i personaggi parlano utilizzando il dialetto dello Yorkshire, che \u00e8 difficile da capire per alcuni anglofoni (per questo nelle versioni pi\u00f9 recenti in DVD, alcune scene sono state doppiate per ridurre il dialetto), mentre per la versione destinata agli Stati Uniti del film \u00e8 stato interamente doppiato. Ken Loach ha detto in una intervista del 2013 che i distributori americani del film non riuscivano a capire il dialetto utilizzato dai protagonisti del film, sostenendo che avrebbero capito meglio se il film fosse stato in ungherese.\nL'uccello utilizzato nel film \u00e8 un gheppio (\"Falco tinnunculus\"). Ne vennero utilizzati tre per le riprese del film, uno dei quali venne prestato alla produzione da Robert Nairac, noto in Gran Bretagna perch\u00e9 ucciso dall'IRA nel 1977. Per rendere la scena della morte del gheppio realistica, al protagonista David Bradley (Billy) venne fatto credere che un gheppio utilizzato per le riprese era stato ucciso di proposito per realizzare la scena della morte. Solo dopo la fine delle riprese gli venne svelato che quel gheppio era morto di cause naturali e non era nessuno di quelli utilizzati nelle riprese del film.\nCritica.\nIl \"Dizionario Mereghetti\" loda la \u00abnarrazione volutamente lineare, ma ad alta intensit\u00e0 emotiva\u00bb, la \u00absuperba fotografia\u00bb e le \u00abinterpretazioni straordinarie\u00bb dei protagonisti, esordienti non professionisti.\nRiconoscimenti.\nNel 1999 il British Film Institute l'ha inserito al settimo posto della lista dei migliori cento film britannici del XX secolo."}
{"id": "2447418", "revid": "25063964", "url": "https://it.wikipedia.org/wiki?curid=2447418", "title": "Input-output", "text": ""}
{"id": "2447419", "revid": "25063973", "url": "https://it.wikipedia.org/wiki?curid=2447419", "title": "Memorie di massa", "text": ""}
{"id": "2447420", "revid": "253269", "url": "https://it.wikipedia.org/wiki?curid=2447420", "title": "Robert Hamer", "text": "Biografia.\nRobert James Hamer nacque, insieme alla sorella gemella Barbara, nel Worcestershire il 31 marzo 1911 da Annie Grace Brickell e da Owen Dylmer Hamer. \nStudente brillante, avrebbe voluto laurearsi in Economia o Matematica, ma non riusc\u00ec a finire gli studi. A Cambridge, frequentava assiduamente il cinema vicino alla scuola, scriveva poesie e testi per i giornali studenteschi. Ma la scoperta di una sua relazione omosessuale con un altro studente ne compromise la carriera universitaria.\nCarriera cinematografica.\nHamer inizi\u00f2 la propria carriera cinematografica nel 1934 come assistente di sala montaggio agli studi Gaumont-British. L'anno successivo cominci\u00f2 a lavorare per la London Films di Alexander Korda. Quando il produttore tedesco Erich Pommer, uomo-chiave dei capolavori dell'Espressionismo tedesco, fra le personalit\u00e0 cinematografiche europee attratte in Inghilterra da Korda, fond\u00f2 insieme all'attore Charles Laughton la casa di produzione Mayflower Pictures, gli offr\u00ec l'opportunit\u00e0 di lavorare per lui come montatore. Hamer mont\u00f2, fra gli altri, l'ultimo film britannico di Alfred Hitchcock, \"La taverna della Giamaica\" (1939).\nAll'arrivo della Seconda guerra mondiale, con la sospensione delle attivit\u00e0 della Mayflower Pictures, Hamer si aggreg\u00f2 al GPO Film Unit, dove lavor\u00f2 con Alberto Cavalcanti. Quando quest'ultimo cominci\u00f2 a lavorare per gli Ealing Studios, port\u00f2 con s\u00e9 anche Hamer e gli offr\u00ec, dopo alcuni lavori come montatore e qualche prima esperienza non accreditata di direzione, la possibilit\u00e0 di esordire alla regia con un episodio di \"Incubi notturni\" (1945), un'opera fondamentale nella storia del cinema inglese.\nNel 1946 diresse il primo lungometraggio, \"Pink String and Sealing Wax\", basato su una pi\u00e8ce teatrale di Roland Pertwee. Del 1949 \u00e8 la sua opera pi\u00f9 nota, \"Sangue blu\", una feroce satira sociale di disarmante umorismo, presentata in concorso alla Mostra del cinema di Venezia, con un memorabile Alec Guinness impegnato in ben otto ruoli differenti.\nDopo un breve ritorno alla Mayflower Pictures per farsi produrre \"Il ragno e la mosca\", Hamer diresse un ultimo film per gli Ealing Studios, \"His Excellency\" (1952).\nLe sue opere successive sono il dramma pessimistico \"Vendicher\u00f2 il mio passato\" (1952) e la commedia gialla \"Uno strano detective, padre Brown\" (1954), prodotta dall'americana Columbia Pictures, con un Alec Guinness in grandissima forma nel ruolo del celebre Padre Brown creato da G.K. Chesterton. Guinness fu protagonista anche dei successivi e meno riusciti \"Due inglesi a Parigi\" (1955) e \"Il capro espiatorio\" (1959). Il risultato deludente di quest'ultimo, una grossa produzione Metro-Goldwyn-Mayer, da un romanzo di Daphne Du Maurier, con la collaborazione di Gore Vidal alla sceneggiatura, paga i contrasti tra le importanti personalit\u00e0 coinvolte e il montaggio finale sottratto al regista dalla casa di produzione.\nLa frustrazione e la delusione per aver visto mutilato il film che avrebbe potuto rilanciare la sua carriera aggravarono il problema di lunga data di Hamer, l'alcolismo, che lo fece collassare sul set di \"La scuola dei dritti\" (1960), film completato da Cyril Frankel.\nI suoi ultimi lavori furono una riscrittura di dialoghi per \"55 giorni a Pechino\" (1963) e la sceneggiatura di \"A Jolly Bad Fellow\" (1964).\nMor\u00ec di polmonite il 4 dicembre 1963 al St Thomas's Hospital di Londra.\nRiconoscimenti.\nUn film da lui diretto, \"Sangue blu\", nel 1999 \u00e8 stato inserito dal British Film Institute al sesto posto nella lista dei migliori cento film britannici del XX secolo, \"Sangue blu\"."}
{"id": "2447421", "revid": "1305772", "url": "https://it.wikipedia.org/wiki?curid=2447421", "title": "Psychosocial", "text": "Psychosocial \u00e8 un singolo del gruppo musicale statunitense Slipknot, pubblicato il 30 giugno 2008 come secondo estratto dal quarto album in studio \"All Hope Is Gone\".\nDescrizione.\nComposta da Corey Taylor, Paul Gray, Joey Jordison e Mick Thomson, \"Psychosocial\" comincia con un riff di chitarra eseguito da Thomson, subito seguito da una rullata di batteria di Jordison e da un growl di Taylor. La tematica di questo brano, difficile da capire, racchiude in s\u00e9 l'odio per un certo tipo di persone, o comunque verso la societ\u00e0 in generale.\nIl brano \u00e8 stato inserito nella colonna sonora del film \"Punisher - Zona di guerra\", del 2008. Nel 2011 \u00e8 stato caricato su YouTube un mash-up tra il singolo e \"Baby\" di Justin Bieber; al riguardo, Taylor lo ha definito \"divertente\" e \"geniale\".\nVideo musicale.\nIl video, nel quale la band suona in un prato circondata da varie pire di fuoco, \u00e8 stato registrato presso i Sound Farm Studios, situati nella cittadina statunitense di Jamaica. Le riprese sono state effettuate il 30 giugno 2008."}
{"id": "2447422", "revid": "767487", "url": "https://it.wikipedia.org/wiki?curid=2447422", "title": "Distanza genetica", "text": "La distanza genetica \u00e8 la misura della differenza del materiale genetico tra distinte specie o individui della stessa specie.\nTutta la vita attuale \u00e8 basata sulla cosiddetta molecola della eredit\u00e0, il DNA (acido desossiribonucleico). Le molecole di DNA sono una doppia elica, simile a una scala a chiocciola (spirale), i cui fianchi sono costituiti da un'alternanza di desossiribosio di 5 carboni e un gruppo fosfato, mentre i \"gradini\" della spirale sono basi azotate di due tipi: purine azotate pirimidina. Queste basi sono la adenina (A), sempre accoppiata con la timina (T), e la guanina (G), sempre appaiata alla citosina (C). Questa \u00e8 la sequenza delle basi nell'elica, (per esempio, ATTTCGCCAAG) la quale \u00e8 copiata e trasposta ai discendenti durante la riproduzione cellulare.\nConfrontando la percentuale della differenza tra gli stessi geni di differenti specie, pu\u00f2 ottenersi una misura numerica della \"distanza genetica\". Dipendendo dalla differenza, e correggendo questa tramite tassi conosciuti di evoluzione, la distanza genetica pu\u00f2 essere usata come uno strumento per costruire cladogrammi che mostrino l'albero genealogico di tutti gli esseri viventi.\nCos\u00ec, il fatto che la distanza genetica tra gli scimpanz\u00e9 e gli esseri umani \u00e8 di solo l'1,6% (vale a dire, vi \u00e8 circa il 98,4% di similitudine), suggerisce che gli esseri umani e gli scimpanz\u00e9 condividano un antenato comune da circa 5 milioni di anni, e che entrambe le specie sono pi\u00f9 strettamente relazionate fra loro che con i gorilla o gli orangutan (i quali si differenziarono rispettivamente circa 9 milioni e 12 milioni di anni fa).\nEsistono vari metodi differenti per definire la distanza genetica. Una forma di misurazione \u00e8 data dalla formula D=\u2212log(In). La quantit\u00e0 In rappresenta l'\"identit\u00e0 genetica\" o la \"similarit\u00e0 genetica\", e definita come In=\u03a3I\u00f7#loci, dove I=(\u03a3 Pix\u2022Piy)\u00f7[(\u03a3Pix\u00b2)\u00b7(\u03a3Piy\u00b2)]\u00bd. \nPix \u00e8 la proporzione di alleli i in una popolazione X, Piy \u00e8 il rapporto di alleli i in una popolazione Y."}
{"id": "2447424", "revid": "395077", "url": "https://it.wikipedia.org/wiki?curid=2447424", "title": "Prima Categoria 1968-1969", "text": "Nella stagione 1968-1969 la Prima Categoria era il 5\u00ba livello del calcio italiano. Il campionato \u00e8 strutturato su vari gironi all'italiana su base regionale.\nNella stagione 1968-1969 solo in Piemonte, Lombardia, Liguria, Toscana, Lazio, Campania e Sardegna fu giocato il campionato di Promozione. Nelle altre regioni nella stessa stagione fu giocato il campionato di Prima Categoria.\nVeneto.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nGirone C.\nClassifica finale.\nLegenda:\nNote:\nClassifica finale.\nLegenda:\nNote:\nTrentino-Alto Adige.\nGirone unico.\nClassifica finale.\nLegenda:\nNote:\nEmilia-Romagna.\nGirone A.\nClassifica finale.\nLegenda:\nNote:\nGirone B.\nAggiornamenti.\nL'A.C. Parmense si iscrive rilevando il titolo sportivo del C.R.A.L. G.S. Salvarani Golese (fusione).\nClassifica finale.\nLegenda:\nNote:\nMarche.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nAbruzzo.\nNota bene: le squadre molisane sono aggregate al Comitato Regionale Campano.\nA causa delle notevoli distanze chilometriche al Termoli fu concessa la partecipazione ai campionati gestiti dal Comitato Regionale Abruzzese.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nPuglia.\nGirone A.\nAggiornamenti.\nLa dirigenza dell'A.S. Liberty di Bari, formazione retrocessa dalla Serie D 1967-1968, ha chiuso l'esercizio cedendo il titolo sportivo a una societ\u00e0 di Palo del Colle, che \u00e8 stata denominata \"A.S. Liberty Palo\".\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nBasilicata.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nCalabria.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:\nSicilia.\nGirone A.\nClassifica finale.\nLegenda:\nNote:\nGirone B.\nClassifica finale.\nLegenda:\nNote:"}
{"id": "2447427", "revid": "1958640", "url": "https://it.wikipedia.org/wiki?curid=2447427", "title": "Carlo Ignazio Giulio", "text": "Biografia.\nAllievo di Giorgio Bidone, si laure\u00f2 in Matematica e Idraulica teorica e sperimentale nel 1823 all'Universit\u00e0 degli Studi di Torino. Di l\u00ec a poco divent\u00f2 dottore aggregato al Collegio di Matematica e dal 1828 fu professore di Meccanica razionale. In seguito divent\u00f2 anche preside di Facolt\u00e0 e poi rettore nel 1844.\n\u00c8 ricordato soprattutto per il suo apporto al progresso economico e sociale del Piemonte e per l'impegno profuso nell'intensificare l'istruzione tecnico-professionale. Diede un importante contributo all'apertura di nuove Scuole tecniche, utili a formare gli studenti sulle applicazioni pratiche della scienza all'industria, come l'Istituto tecnico fondato nel 1845, in cui si tenevano lezioni serali di Geometria, di Meccanica, di Chimica applicata alle arti, di Agraria forestale e di altre discipline. \nNei suoi lavori Giulio si occupa di idraulica, di fisica e di meccanica. Le sue pubblicazioni pi\u00f9 significative riguardano la posizione del baricentro di una porzione di superficie sferica, i risultati di esperienze da lui condotte sulla resistenza e sull'elasticit\u00e0 dei materiali, le correzioni al calcolo di Francesco Carlini sul valore medio della densit\u00e0 della terra, il confronto dei pesi specifici dei fili di ferro prodotti in Piemonte.\nNel 1840 divenne membro della Commissione di Statistica. Dal 1845 fece parte della Commissione dei pesi e delle misure e del Consiglio superiore del Ministero della pubblica istruzione. Fu pure socio di numerose Accademie, tra cui l'Accademia delle Scienze di Torino (1839), e altre societ\u00e0 scientifiche.\nFu senatore del Regno di Sardegna dalla I legislatura alla morte, avvenuta durante la VI legislatura. La sua biblioteca ed il suo archivio sono presso la Biblioteca di storia e cultura del Piemonte \"Giuseppe Grosso\" di Torino. \nOnorificenze.\nAlla memoria.\nLa citt\u00e0 di Torino gli ha dedicato una via."}
{"id": "2447429", "revid": "729019", "url": "https://it.wikipedia.org/wiki?curid=2447429", "title": "Volo Avianca 52", "text": "Il volo Avianca 52 era un volo internazionale operato dalla compagnia aerea colombiana Avianca tra Bogot\u00e0 a New York. Il 25 gennaio 1990 un Boeing 707 operante questo volo si schiant\u00f2 nella localit\u00e0 di Cove Neck, a Long Island, vicino a New York, provocando la morte di 73 persone e il ferimento di 85.\nL'incidente.\nLa sera del 25 gennaio 1990 il tempo atmosferico attorno all'aeroporto John Fitzgerald Kennedy di New York era pessimo: nebbia, pioggia e wind shear. I cieli circostanti la struttura aeroportuale erano inoltre saturi di traffico aereo in partenza e in arrivo. In questa situazione il volo 52 dell'Avianca, proveniente da Bogot\u00e0, che sarebbe dovuto atterrare a New York alle ore 20.50, si trovava bloccato in volo, con poco carburante ancora a disposizione.\nI piloti contattarono la torre di controllo chiedendo il permesso di atterrare, specificando di avere poca autonomia di carburante e chiedendo priorit\u00e0, senza per\u00f2 lanciare alcun \"mayday\" o segnalazione di allarme. Tuttavia i controllori aerei newyorkesi, intenti a gestire il pi\u00f9 velocemente possibile tutti gli aerei in transito, non capirono del tutto le richieste del velivolo Avianca, cui risposero di circuitare sul percorso di attesa. A complicare il tutto vi era il fatto che il comandante dell'aereo non capiva l'inglese (il copilota si occupava delle comunicazioni radio e gliele traduceva in spagnolo): anche questo fin\u00ec per influire negativamente sulla comprensione reciproca dei messaggi torre-cabina.\nLa situazione d'attesa si protrasse per ben 20 minuti, durante i quali l'aereo seguit\u00f2 a volare circolarmente sopra l'aeroporto, con le riserve di carburante sempre pi\u00f9 agli sgoccioli. Preoccupati, i piloti provarono a chiedere di atterrare all'aeroporto di Boston, ottenendo per\u00f2 una risposta negativa: anche laggi\u00f9 la situazione era similmente congestionata. Pertanto decisero di optare per quello ritenuto il male minore, cio\u00e8 attendere il permesso di atterrare a New York JFK.\nFinalmente, alle ore 21:10, i controllori di volo dell'aeroporto JFK concessero all'Avianca il permesso di atterrare, e i piloti iniziarono le manovre d'avvicinamento. L'aereo si diresse verso la pista, ma il forte vento in coda e le raffiche di wind shear lo spinsero troppo a sinistra, facendogli mancare la striscia d'asfalto. I piloti allora virarono all'indietro, si allontanarono e provarono di nuovo l'avvicinamento. Nel corso di questa manovra il Boeing 707 fin\u00ec del tutto il carburante, i motori si spensero uno ad uno e il velivolo precipit\u00f2 immediatamente, schiantandosi in un bosco nella localit\u00e0 di Cove Neck, mancando di poco un'abitazione isolata. Nell'impatto morirono 73 passeggeri. Tuttavia, non essendoci pi\u00f9 carburante nei serbatoi, il velivolo non si incendi\u00f2, sicch\u00e9 85 persone si salvarono, prontamente soccorse dagli abitanti della casa vicina e dai sanitari inviati dall'aeroporto.\nCultura di massa.\nL'incidente del volo 52 della Avianca \u00e8 stato analizzato nell'episodio \"Ritardo fatale\" della seconda stagione del documentario \"Indagini ad alta quota\" trasmesso da National Geographic Channel e nell'episodio \"Errore umano\" della prima stagione del documentario \"\" trasmesso da Discovery Channel Italia il 5 novembre 2015."}
{"id": "2447430", "revid": "1543377", "url": "https://it.wikipedia.org/wiki?curid=2447430", "title": "Tortiano", "text": "Tortiano \u00e8 una frazione di 557 abitanti del comune di Montechiarugolo, in provincia di Parma.\nLa localit\u00e0 \u00e8 sede di una delle cinque consulte frazionali del comune policentrico di Montechiarugolo, dal cui centro dista 3,96\u00a0km.\nGeografia fisica.\nTerritorio.\nLa localit\u00e0 sorge sul margine dei primi rilievi collinari dell'Appennino parmense, sulla sponda sinistra del torrente Enza.\nL'ampio territorio pianeggiante noto come \"Le Bocete\", esteso su oltre 9\u00a0km\u00b2 a ovest del borgo, prima della sua bonifica a scopi agricoli del 1833, rimase a lungo completamente incolto, bench\u00e9 molto fertile, in quanto appartenente contemporaneamente a moltissimi proprietari, molti dei quali residenti lontano da Tortiano.\nClima.\nIl clima di Tortiano \u00e8 tipicamente continentale. Per quanto riguarda le temperature, si passa dalle medie massime di 28,6\u00a0\u00b0C di luglio alle medie minime di -1,3\u00a0\u00b0C di gennaio. Per quanto riguarda la piovosit\u00e0, in luglio cadono mediamente 44\u00a0mm di pioggia, mentre in novembre ne cadono 101\u00a0mm.\nStoria.\nIl borgo medievale di \"Torizan\" fu citato per la prima volta nel 969, quando l'imperatore del Sacro Romano Impero Ottone I di Sassonia, su istanza del vescovo di Parma Oberto feudatario di Montechiarugolo, conferm\u00f2 al nobile Ingone e alla sua famiglia i diritti sul territorio e sulla fortificazione difensiva.\nTuttavia, a causa della vicinanza col castello di Montechiarugolo, nei secoli seguenti il maniero fu completamente abbandonato e Tortiano si leg\u00f2 sempre pi\u00f9 strettamente al borgo limitrofo, soggetto dapprima alla diocesi di Parma e dal 1106 al suo Comune; nel XII secolo il territorio divenne feudo dei Sanvitale, fino al 1313, quando i guelfi parmigiani ne allontanarono il ribelle conte Giovannino, aiutato dai Baratti e dai da Pal\u00f9; ci\u00f2 nonostante, questi ultimi e la famiglia Liberati mantennero ancora per secoli il possesso di beni nella zona di Tortiano.\nNel XIV secolo la zona segu\u00ec le vicende del Comune di Parma, conquistato nel 1335 dal signore di Verona Mastino II della Scala, ripreso nel 1341 da Azzo da Correggio, alienato nel 1344 al marchese di Ferrara Obizzo III d'Este e rivenduto nel 1346 signore di Milano Luchino Visconti, finch\u00e9 nel 1406, su intercessione di Ottobuono de' Terzi, il duca Giovanni Maria Visconti assegn\u00f2 al condottiero Guido Torelli il feudo di Montechiarugolo, comprendente anche le localit\u00e0 di Monticelli, La Villa, Martorano, Marano, Tortiano, Basilicagoiano, Pecorile e Lesignano.\nNel 1428 il duca Filippo Maria Visconti elev\u00f2 al rango di contea il feudo, investendone ufficialmente Guido Torelli e i suoi discendenti, che ne mantennero il controllo quasi ininterrottamente fino agli inizi del XVII secolo, a eccezione di una breve parentesi tra il 1500 e il 1504.\nNel 1612 il conte Pio Torelli fu accusato, insieme a molti altri nobili del Parmense, di aver preso parte alla presunta congiura ai danni del duca Ranuccio I Farnese, che ne ottenne la condanna a morte e la confisca di tutti i beni; il feudo di Montechiarugolo fu definitivamente assorbito dalla Camera Ducale di Parma.\nNel 1806, dopo l'annessione del ducato di Parma e Piacenza all'Impero francese, Tortiano fu inglobata nel costituendo Comune di Montechiarugolo.\nMonumenti e luoghi d'interesse.\nChiesa di San Lorenzo.\nMenzionata per la prima volta nel 1189, la chiesa di San Lorenzo fu completamente ricostruita in stile barocco nel 1659; dotata di campanile nel 1700, fu ristrutturata nel 1887; parzialmente modificata negli interni tra il 1934 e il 1937, fu risistemata negli esterni nel 1949; colpita da un sisma nel 2008, fu restaurata e consolidata strutturalmente tra il 2013 e il 2014; il luogo di culto, sviluppato su un impianto a navata unica affiancata da tre cappelle per parte, conserva un piviale in broccato risalente al XVIII secolo.\nCastello.\nMenzionato nel 969 nell'atto di conferma del suo possesso al nobile Ingone, il castello fu in seguito abbandonato a causa della vicinanza col maniero di Montechiarugolo e se ne perse ogni traccia.\nVilla Meli Lupi.\nEdificata in stile neoclassico verso la met\u00e0 del XIX secolo per volere del principe Casimiro Meli Lupi di Soragna, la villa, caratterizzata dall'ampio frontone triangolare posto a coronamento della facciata, sorge all'interno di un ampio parco all'inglese sulla cima di un modesto rilievo collinare."}
{"id": "2447431", "revid": "1543377", "url": "https://it.wikipedia.org/wiki?curid=2447431", "title": "Basilicagoiano", "text": "Basilicagoiano (\"Besgavoiano\" in dialetto parmigiano) \u00e8 una frazione di abitanti del comune di Montechiarugolo, in provincia di Parma.\nLa localit\u00e0 \u00e8 sede di una delle cinque consulte frazionali del comune policentrico di Montechiarugolo, dal cui centro dista 2,24\u00a0km.\nGeografia fisica.\nBasilicagoiano sorge sulla sponda sinistra del torrente Enza, tra le pressoch\u00e9 pianeggianti terre coltivate bagnate dai canali Fossazza e Zoletta.\nOrigini del nome.\nSecondo una serie di documenti medievali il toponimo sarebbe dovuto alla presenza della pieve, detta in epoca medievale \"Basilica Giuliano\", dal nome del vescovo di Piacenza Giuliano vissuto a cavallo dell'800, o \"Basilica di Gojano\", dal prediale romano Gojano ricorrente anche in altre localit\u00e0 del Parmense. Alcuni storici ritengono invece che tale denominazione abbia origine dal termine \"besga\", col significato di \"bisca, gioco d'azzardo\", oppure dal vocabolo celtico \"Besegovium\", ossia \"canale travolgente\".\nStoria.\nRisale al 1100 la prima testimonianza dell'esistenza del borgo di Basilicagoiano, menzionato in un atto notarile di compravendita di un orto; in realt\u00e0 l'insediamento sorse molto pi\u00f9 probabilmente alcuni secoli prima.\nL'antica pieve di Santo Stefano fu costruita prima del 1169, secondo la tradizione per volere del vescovo di Piacenza, al quale nel 1199 fu confermata l'autorit\u00e0 sul luogo di culto dal papa Innocenzo III.\nA partire dal 1403, in seguito alla cacciata dei Rossi da Parma da parte di Ottobuono de' Terzi, per alcuni anni il Parmense fu oggetto di scorrerie da parte della famiglia, che razzi\u00f2 Basilicagoiano due volte nello stesso anno. Nel 1406 il duca di Milano Giovanni Maria Visconti invest\u00ec il condottiero Guido Torelli, alleato dei Terzi, del feudo di Montechiarugolo, comprendente anche le localit\u00e0 di Monticelli, La Villa, Martorano, Marano, Tortiano, Basilicagoiano, Pecorile e Lesignano.\nNel 1428 il duca Filippo Maria Visconti elev\u00f2 al rango di contea il feudo, investendone ufficialmente Guido e i suoi discendenti; i Torelli, a eccezione di una breve parentesi intorno al 1500, ne mantennero continuativamente il possesso fino al 1612, quando il conte Pio fu condannato a morte dal duca Ranuccio I Farnese con l'accusa di aver partecipato con numerosi altri nobili del Parmense alla presunta congiura dei feudatari; il feudo fu quindi assorbito dalla Camera Ducale di Parma.\nNel 1806, dopo l'annessione del ducato di Parma e Piacenza all'Impero francese, Basilicagoiano fu inglobata nel costituendo Comune di Montechiarugolo.\nMonumenti e luoghi d'interesse.\nChiesa di Santo Stefano.\nEdificata originariamente prima del 1169 per volere, secondo la tradizione, del vescovo di Piacenza, la pieve fu completamente ricostruita in stile rinascimentale nel XVI secolo; modificata nel 1717 con l'aggiunta delle quattro cappelle laterali barocche a pianta ottagonale, fu arricchita della facciata neorinascimentale tra il 1936 e il 1937; al suo interno conserva due dipinti settecenteschi, un affresco staccato risalente al 1481 e un organo seicentesco.\nVilla Borri.\nEdificata per volere della nobile famiglia Borri tra il XVI e il XVII secolo quale casa padronale di campagna e casino di caccia, la villa rinascimentale fu successivamente modificata con alcune aggiunte barocche, mantenendo tuttavia pressoch\u00e9 inalterata la veste originaria; la struttura, preceduta da due ali di edifici agricoli poste ai lati della corte, \u00e8 dominata dalla torretta che si innalza al culmine del tetto e conserva al suo interno vari ambienti decorati tra cui la cappella.\nVilla Roncoroni-Bianchi.\nCostruita per volere della nobile famiglia Borri nel 1845, la grande villa neoclassica pass\u00f2 successivamente alla famiglia Roncoroni-Bianchi; l'edificio, molto simile alla vicina villa Borri, \u00e8 caratterizzato anch'esso dalla presenza della torretta che si erge al culmine del tetto.\nVilla Candian.\nEdificata sui resti dell'antico convento di San Geminiano, l'ampia villa conserva della struttura originaria parte del prospetto, tripartito da lesene in pietra e coronato da frontone spezzato, l'oratorio di San Carlo risalente al 1854 e il refettorio."}
{"id": "2447432", "revid": "23797", "url": "https://it.wikipedia.org/wiki?curid=2447432", "title": "Scyliorhinus canicula", "text": "Il gattuccio (Scyliorhinus canicula ) \u00e8 uno squalo appartenente alla famiglia Scyliorhinidae.\nDistribuzione e habitat.\nDiffuso nel Mar mediterraneo (dall'Adriatico allo Stretto di Gibilterra, nonch\u00e9 nel Mar Egeo) e lungo le coste atlantiche orientali, dalla Guinea fino al Mare del Nord e al Mar Baltico, lungo le coste scandinave. Si segnala la sua presenza anche nel Mar Nero, bench\u00e9 in Crimea non si peschi un gattuccio dal 1937.\nAbita fondali sassosi, sabbiosi e corallini, specie se ricchi di gorgonie (\"Paramuricea clavata\" o \"Eunicella cavolinii\", sui rami delle quali depone le uova). Frequenta acque basse e medio-profonde, essendo riscontrabile la sua presenza da 10 a 400 metri di profondit\u00e0.\nDescrizione.\nIl corpo \u00e8 allungato e poco compresso ai lati, con testa appuntita, occhi dal taglio allungato e lungo peduncolo caudale. Le pinne dorsali (pressoch\u00e9 uguali) sono arretrate, la prima \u00e8 dietro la ventrale, la seconda dietro l'anale; la coda \u00e8 formata da due lobi, quello superiore pi\u00f9 sviluppato dell'inferiore. Difficilmente raggiunge lunghezze superiori a 100\u00a0cm. Presenta 5 fessure branchiali laterali.\nLa livrea \u00e8 simile a quella di \"S. stellaris\", con fondo beige puntinato di bruno e giallastro, ma presenta macchie pi\u00f9 fitte e minute.\nRiproduzione.\n\u00c8 una specie ovipara: la femmina, dopo essere stata fecondata, depone tra i rami delle gorgonie alcuni astucci ovarici dalla forma tipica (i borsellini della sirena) dove l'embrione si sviluppa autonomamente.\nAlimentazione.\nSi nutre di polpi, crostacei, molluschi e vermi policheti, che caccia nei fondali, ma non disdegna piccoli pesci.\nPesca.\n\u00c8 una specie ampiamente pescata e commercializzata in tutta Europa; in Italia \u00e8 apprezzata soprattutto lungo le coste adriatiche (a Bari \u00e8 chiamato \"gattodde\" mentre nel Veneziano \"cagnol\") e in Sardegna, dove nel sud \u00e8 utilizzata per preparare il tradizionale antipasto \"burrida\". Si pesca con le reti da posta, reti a strascico e con i palamiti.\nSottospecie.\nAlcuni biologi sono convinti dell'esistenza di una sottospecie, \"Scyliorhinus canicula albomaculata\", forti della classificazione ad opera di Pietschmann nel 1906. Tuttavia oggi questa sottospecie non \u00e8 ancor riconosciuta dal mondo accademico.\nAcquariofilia.\nIl gattuccio \u00e8 spesso ospite di acquari pubblici, ma anche di grosse vasche marine presso i negozi di acquariofilia e allevatori privati appassionati."}
{"id": "2447433", "revid": "395077", "url": "https://it.wikipedia.org/wiki?curid=2447433", "title": "Prima Categoria 1969-1970", "text": "Nella stagione 1969-1970 la Prima Categoria era il 5\u00ba livello del calcio italiano. Il campionato \u00e8 strutturato su vari gironi all'italiana su base regionale.\nNella stagione 1969-1970 solo in Piemonte, Lombardia, Liguria, Friuli-Venezia Giulia, Toscana, Marche, Lazio, Campania e Sardegna fu giocato il campionato di Promozione. Nelle altre regioni, come massima competizione locale, nella stessa stagione fu giocato il campionato di Prima Categoria. In Sardegna si gioc\u00f2 sia il campionato di Promozione che quello di Prima Categoria, con quest ultima suddivisa in due gironi, Nord e Sud.\nCampionati.\nPrima Categoria\nPromozione\nVeneto.\nSpareggi promozione.\nLegenda:\nNote:\nAbruzzo.\nSpareggio intergirone.\nTermoli-Forza e Coraggio Avezzano 0-0\nripetizione\nTermoli-Forza e Coraggio Avezzano 3-0\nPuglia.\nGirone A.\nClassifica finale.\nLegenda:\nNote:\nSpareggio promozione.\nInfine il Monopoli \u00e8 promosso in Serie D 1970-1971 per sorteggio.\nGirone B.\nAggiornamenti.\nL'A.S. Leverano \u00e8 stato riammesso in sostituzione dell'A.S. Guagnano, retrocesso in Seconda Categoria 1969-1970 per motivi non riscontrati.\nClassifica finale.\nLegenda:\nNote:\nCalabria.\nGirone B.\nVerdetti.\nSpareggi Promozione"}
{"id": "2447434", "revid": "154893", "url": "https://it.wikipedia.org/wiki?curid=2447434", "title": "Montepelato", "text": ""}
{"id": "2447441", "revid": "380453", "url": "https://it.wikipedia.org/wiki?curid=2447441", "title": "Nazionale di pallavolo maschile dell'Australia", "text": "La nazionale di pallavolo maschile dell'Australia \u00e8 una squadra asiatica e oceaniana composta dai migliori giocatori di pallavolo dell'Australia ed \u00e8 posta sotto l'egida della Federazione pallavolistica dell'Australia.\nRosa.\nSegue la rosa dei giocatori convocati per la World League 2016."}
{"id": "2447443", "revid": "580", "url": "https://it.wikipedia.org/wiki?curid=2447443", "title": "Doppia elica", "text": "In geometria una doppia elica generalmente \u00e8 costituita da due eliche congruenti aventi lo stesso asse, differendo nella traslazione lungo l'asse, che pu\u00f2 essere o no parziale.\nNella biologia molecolare, la doppia elica si riferisce alla struttura del DNA. La struttura del modello a doppia elica del DNA venne per prima pubblicata nella rivista \"Nature\" da James D. Watson e Francis Crick nel 1953, basata su dati forniti da Rosalind Franklin e Raymond Gosling, Maurice Wilkins, Alexander Stokes, come pure l'informazione chimica e biochimica \"base-pairing\" di\nErwin Chargaff.\nCrick, Wilkins e Watson ricevettero ognuno un terzo del Premio Nobel per i loro contributi alla scoperta. Franklin non ricevette mai un Premio Nobel, essendo morta prima che potesse esserne insignita, dato che il Nobel non pu\u00f2 essere consegnato postumo.\nLa doppia elica del DNA \u00e8 un polimero a spirale destrorsa di acidi nucleici, tenuti insieme dai nucleotidi. Un singolo giro di elica costituisce dieci nucleotidi. La struttura a doppia elica del DNA contiene un solco maggiore e un solco minore, il primo essendo pi\u00f9 ampio del secondo. Considerata la differenza in larghezza tra i solchi maggiore e minore, molte proteine che si \"allacciano\" al DNA lo fanno attraverso il solco pi\u00f9 ampio.\nL'ordine, o sequenza, dei nucleotidi nella doppia elica di un gene specifica la struttura primaria di una proteina.\nIl termine entr\u00f2 nella cultura popolare con la pubblicazione nel 1968 di \"La doppia elica: un apporto personale riguardo alla scoperta della struttura del DNA\", di James Watson."}
{"id": "2447446", "revid": "1149807", "url": "https://it.wikipedia.org/wiki?curid=2447446", "title": "Beyblade VForce", "text": ""}
{"id": "2447448", "revid": "256896", "url": "https://it.wikipedia.org/wiki?curid=2447448", "title": "Papagomys theodorverhoeveni", "text": "Il ratto arboricolo gigante di Verhoeven (Papagomys theodorverhoeveni) fu un roditore che visse in Indonesia. \u00c8 stato dichiarato estinto nel 1996, anche se gli esperti pensano sia scomparso prima del 1500. Dell'animale si hanno solo resti semifossilizzati rinvenuti sull'isola di Flores, in Indonesia."}
{"id": "2447449", "revid": "287204", "url": "https://it.wikipedia.org/wiki?curid=2447449", "title": "Hermann Karsten", "text": "Biografia.\nSulle orme di Alexander von Humboldt, nel 1843-47 e 1848-56 comp\u00ec due viaggi nella parte settentrionale del Sudamerica, visitando in particolare il Venezuela, l'Ecuador e la Colombia. Studi\u00f2 e catalog\u00f2 oltre 2000 piante, portandone in Europa molti esemplari al suo ritorno.\nNel 1859-1869 pubblic\u00f2 \"Florae Columbiae terramque adiacentium specimina selecta in peregrinatione duodecim annorum observata delineavit et descripsit\", in cui fa una dettagliata descrizione delle piante esotiche da lui scoperte.\nDal 1868 al 1872 insegn\u00f2 botanica alle Universit\u00e0 di Berlino e Vienna. Risiedette per qualche tempo anche in Svizzera. Fond\u00f2 un laboratorio di fisiologia vegetale a Berlino.\nEra fratello del fisico Gustav Karsten."}
{"id": "2447453", "revid": "203463", "url": "https://it.wikipedia.org/wiki?curid=2447453", "title": "Gustav Karl Wilhelm Hermann Karsten", "text": ""}
{"id": "2447460", "revid": "767487", "url": "https://it.wikipedia.org/wiki?curid=2447460", "title": "Spostamenti progressivi del piacere", "text": "Spostamenti progressivi del piacere (\"Glissements progressifs du plaisir\") \u00e8 un film del 1974 diretto da Alain Robbe-Grillet.\nTrama.\nUna giovane donna di nome Alice dipinge con un pennello la pelle dell'amica Nora, sdraiata nuda su un letto; la polizia arriva a sirene spiegate, un tenente irrompe nell'appartamento: Nora \u00e8 morta con un paio di forbici infilato nel cuore, una mano ammanettata alla spalliera del letto, il colore dipinto sulla sua pelle \u00e8 adesso sangue.\nAlice rifiuta di ammettere il delitto. Viene interrogata da un giudice mentre si trova chiusa in una sorta di carcere-convento, si spoglia davanti a lui e insinua che per farla confessare intenda violentarla. Sostiene che un uomo in possesso di chiavi si \u00e8 introdotto nell'appartamento, sarebbe lui il responsabile del delitto.\nUn \"flashback\" mostra Alice che adesca un cliente in strada e lo porta nell'appartamento; \u00e8 presente anche Nora che ammette con il cliente di essere una prostituta, come la sua coinquilina.\nSuccessivamente un avvocato donna viene a trovare Alice, che \u00e8 turbata dalla sua somiglianza con Nora; a lei la reclusa confida che le suore che la detengono sono molto severe, a ogni minima infrazione le detenute vengono condotte nei sotterranei e punite con severit\u00e0. L'avvocatessa immagina sadiche sevizie, in cui le monache umiliano le prigioniere incatenate e nude.\nSopraggiunge anche un sacerdote di una strana chiesa \"non unificata\", che pretende da Alice una confessione dettagliata con tutti i particolari delle umiliazioni, nell'udire le quali prova un evidente piacere erotico. L'idea di queste pratiche sadiche influenza anche la fantasia dell'avvocatessa, finch\u00e9 Alice la sorprende in atteggiamento inequivocabile con un'altra ricoverata/reclusa.\nL'avvocatessa accompagna Alice nella casa dove stata assassinata Nora, per procedere a una ricostruzione del delitto; il magistrato e la polizia tardano a arrivare, Alice convince la donna a impersonare la vittima nella ricostruzione. Come ipnotizzata, l'avvocatessa si lascia spogliare e legare alla spalliera del letto. Arriva finalmente il tenente di polizia, ha una buona notizia per Alice: il vero colpevole dell'omicidio di Nora \u00e8 stato catturato e ha confessato, era in effetti un \"voyeur\".\nMa quando si rende conto che l'avvocatessa \u00e8 morta con una lama di forbice nel cuore, il poliziotto commenta: \"Tutto da ricominciare da capo\".\nCritica.\nIn questo film, che utilizza sotto forma di parodia il genere poliziesco, i dialoghi stralunati e le situazioni da \"nonsense\" creano un'atmosfera ambigua e indecifrabile, zeppa di simbolismi e di autoironia. Tutti gli interlocutori di Alice sono affascinati dal suo candore luciferino. Gli ossessivi rituali erotici che costellano il film (come la sequenza-citazione del libro \"Storia dell'occhio\" di Bataille, in cui Alice cosparge di tuorli d'uovo il corpo nudo di Nora) ne determinano il sequestro e la condanna per oscenit\u00e0 da parte della magistratura italiana dell'epoca: \nIn realt\u00e0 la manipolazione derisoria della pornografia da parte del regista sfugge alla logica della censura, dal momento che l'asettica nudit\u00e0 delle due attrici non ha nulla di pruriginoso. Il film conclude la trilogia di Robbe-Grillet sull'Eros smontato dall'interno, iniziata nel 1966 con \"Trans-Europ-Express\", e proseguita nel 1971 con \"Oltre l'Eden\". Secondo il critico Roberto Nepoti, autore di una acuta monografia su Robbe-Grillet, il regista punta a \"impedire ai significati di depositarsi su un oggetto particolare, facendo slittare progressivamente le significazioni da un elemento all'altro\". Questo film, freddo e intellettualistico, ignora infatti sistematicamente il principio di non contraddizione. Secondo Roberto Curti, Robbe-Grillet esibisce un sadomasochismo \"sterilizzato e deodorato\", che \"appaga gli occhi ma scivola via senza graffiare\": un film pi\u00f9 per chi apprezza le avanguardie del novecento che per i lettori di \"Playboy\"."}
{"id": "2447464", "revid": "6923", "url": "https://it.wikipedia.org/wiki?curid=2447464", "title": "Tori Black", "text": "Biografia.\nNata nello Stato di Washington, pratica danza dall'et\u00e0 di 7 anni, ed \u00e8 stata istruttrice di danza del ventre.\nIn un'intervista del 2013 ha dichiarato di essere stata vittima di abusi sessuali da parte di persone al di fuori della sua famiglia, di aver iniziato a sperimentare droghe intorno ai 12 anni, e di aver trascorso un periodo della sua adolescenza in una scuola per ragazze affette da problemi comportamentali.\nHa studiato giornalismo alla Western Washington University; nello stesso ateneo ha svolto studi sulle donne e di sociologia, senza tuttavia laurearsi poich\u00e9 ha scelto di dedicarsi a tempo pieno alla carriera pornografica.\n\u00c8 fidanzata con Lyndell Anderson (alias MimeFreak), regista dello studio per adulti \"ArchAngel\". La coppia ha avuto due figli. In un'intervista del 2012 l'attrice ha affermato di aver incontrato difficolt\u00e0 nell'avere una relazione seria lavorando nel mondo del porno.\nNel gennaio 2012 Anderson e l'attrice sono stati arrestati dopo un alterco in un albergo di Las Vegas; ha poi precisato che il comportamento era dovuto a un'intossicazione avuta dopo una notte di festa.\nHa tatuato una stella con anelli sulla parte bassa dell'addome.\nCarriera.\nVerso la fine del 2006, mentre si trovava in vacanza dal college a Fort Lauderdale (Florida) e subiva pressioni dai genitori per trovarsi un lavoro, decise di inviare le sue foto ad un'agenzia per adulti che le rispose facendole un'offerta. Nel 2007, dopo aver accettato la proposta, debutt\u00f2 ufficialmente come attrice pornografica con \"The Score Group\". Ha dichiarato di aver scelto lo pseudonimo di Tori Black insieme ad alcuni suoi amici del college.\nNel 2008, dopo essersi trasferita a Los Angeles per iniziare a lavorare nell'industria del porno, ha firmato per l'agenzia \"LA Direct Models\". Nello stesso anno \"Penthouse\" l'ha eletta \"Pet of the Month\" nel dicembre 2008.\nNel 2009 ha girato la sua prima scena anale in \"Interactive Sex with Tori Black,\" mentre la sua prima doppia penetrazione \u00e8 avvenuta in \"Tori Black Is Pretty Filthy 2\" nel 2010. Nello stesso anno \"Loaded\" l'ha eletta come l'attrice pornografica pi\u00f9 attraente e \"Maxim\" l'ha nominata come una delle migliori dodici pornodive.\nTori Black \u00e8 diventata la prima attrice a vincere due AVN Awards consecutivamente come \"Female Performer of the Year\" nel 2010 e 2011. Tra il 2010 e il 2011 ha anche vinto l'XRCO Award come \"Female Performer of the Year\". Nel 2011 anche CNBC l'ha eletta come una delle dodici stelle del porno pi\u00f9 popolare, mettendo in risalto il suo ruolo come Catwoman nel film della Vivid Entertainment \"\", cos\u00ec come i suoi numerosi premi e candidature ricevute dal 2010 al 2011.\nIntorno al 2011 si \u00e8 presa un periodo di pausa come attrice, rimanendo comunque impegnata in progetti per adulti.\nNel 2014 ha debuttato alla regia con un video per \"Elegant Angel\" con Alina Li, e ha recitato il ruolo della pornoattrice Lexi Steele nella serie televisiva \"Ray Donovan,\" in onda su Showtime. Nel 2015 ha avuto una parte nel film horror statunitense \"L.A. Slasher\", mentre nel 2016 ha partecipato come giurata al \"reality show\" \"Sex Factor,\" prodotto da XHamster.\nNel 2017 ha ripreso la sua attivit\u00e0 di attrice pornografica. \u00c8 stata inserita nella Hall of Fame sia degli XBIZ Awards che dell'AVN.\nRiconoscimenti.\nAVN Awards\nXRCO Award\nXBIZ Awards\nNightMoves Awards\nAltre candidature"}
{"id": "2447465", "revid": "26630", "url": "https://it.wikipedia.org/wiki?curid=2447465", "title": "Avianca 052", "text": ""}
{"id": "2447471", "revid": "111812928", "url": "https://it.wikipedia.org/wiki?curid=2447471", "title": "Giulio Ceretti", "text": "Biografia.\nL'ingegner Giulio Ceretti \u00e8 stato uno dei pionieri nella realizzazione dei trasporti sospesi. La prima funivia con sostegni intermedi, prima in linea assoluta, fu realizzata da lui nel 1912. Fu anche tra i primi a progettare e realizzare l'installazione nei porti dei pi\u00f9 moderni mezzi meccanici per lo scarico e il carico delle navi, onde renderli pi\u00f9 agevoli e pi\u00f9 rapidi.\nUscito dal Politecnico di Zurigo nel 1889, consegu\u00ec la laurea al Regio Istituto Tecnico Superiore (in seguito Politecnico di Milano) nel 1890. Nel 1894 fond\u00f2 con il collega Ing. Vincenzo Tanfani la Ceretti&amp;Tanfani ed assieme a lui install\u00f2 alle Esposizioni riunite di Milano una piccola funivia per il trasporto di persone che non manc\u00f2 di destare il pi\u00f9 vivo interesse. Una funivia del genere aveva allora un solo precedente: quella costruita un anno prima negli Stati Uniti d'America.\nNel 1912 realizzava un'opera unica per quei tempi: la funivia Lana-San Virgilio nella zona di Merano, di 1,5 chilometri di lunghezza con un dislivello di 1400 metri. Fu questo il primo esempio di funivia con sostegni intermedi realizzata su un profilo accidentato, atta al trasporto di persone. Questi impianti, di indubbia portata pratica, ebbero successivamente un notevole sviluppo in molti paesi Europei ed extra Europei, tanto che le realizzazioni oltre confine divennero prevalenti e procurarono a Giulio Ceretti molti attestati di merito.\nCeretti, pur continuando ad interessarsi dei trasporti a fune, aveva esteso gradualmente la propria attivit\u00e0 agli apparecchi di sollevamento e trasporto, e fu tra i primi a studiare in modo approfondito i problemi di attrezzamento dei porti con mezzi meccanici pi\u00f9 moderni. Nel 1903 aveva progettato gli scarichi di carbone nel porto di Savona, la teleferica Savona - San Giuseppe e l'impianto di messa a deposito e di carico sui carri ferroviari a San Giuseppe. Con questo sistema il carbone scaricato dalle navi veniva portato sino ai vagoni, semplificando notevolmente le varie operazioni. Quest'ultimo complesso di opere verr\u00e0 realizzato nel 1912.\nDurante la prima guerra mondiale egli dette un contributo importantissimo all'esercito per i collegamenti con le truppe dislocate in montagna. Le sue teleferiche militari smontabili, realizzate in base a studi ed esperienze tempestivamente preordinate dallo stesso Ceretti, furono di prezioso aiuto per i reparti operanti. Il larghissimo impiego di queste teleferiche consent\u00ec il rifornimento pressoch\u00e9 costante degli uomini impegnati nei combattimenti alle alte quote, munizioni, viveri e materiali di ogni genere che potevano occorrere.\nAnimato da spirito patriottico, Giulio Ceretti volle anche mettere a disposizione del Paese in guerra la sua esperienza industriale, assumendo la direzione della \u201cSezione Tecnica dell'Aviazione Militare\u201d che aveva sede a Torino.\nL'opera creativa di Giulio Ceretti, prosegu\u00ec nel Dopoguerra, realizzando altre funivie ed altri impianti, ponendo cos\u00ec l'azienda su basi che le consentirono di collocarsi al livello delle pi\u00f9 importanti industrie mondiali nel campo specifico dei trasporti meccanici.\nMalato da tempo di angina pectoris, lavor\u00f2 fino a pochi anni prima della sua morte, avvenuta a Milano nel 1934. Con la sua attivit\u00e0 aveva aperto la strada all'enorme sviluppo che negli anni successivi dovevano avere le funivie, rendendo accessibili le zone pi\u00f9 impervie delle Alpi.\nRiconoscimenti.\nA Milano, dove la societ\u00e0 Ceretti&amp;Tanfani aveva realizzato per le famiglie dei propri operai il quartiere della \u201cBovisa\u201d, questa opera di pioniere fu pubblicamente riconosciuta nel 1914, quando l'Istituto Lombardo di Lettere Scienze ed Arti gli confer\u00ec la medaglia d'oro per il \u201cPremio Brambilla di primo grado\u201d per \u201caver creato da noi un'industria nuova ed averle dato un grande sviluppo\u201d.\nPer l'opera svolta nel campo specifico della propria attivit\u00e0, il contributo dato all'Esercito combattente con le sue teleferiche smontabili e anche per la fattiva collaborazione offerta alla Direzione di un organismo militare di enorme importanza per l'Arma Aerea, venne insignito di vari titoli:\n15 ottobre 1918: Cavaliere dell'Ordine della Corona d'Italia\n15 giugno 1919: Cavaliere dell'Ordine al Merito del Lavoro\n11 dicembre 1923: Commendatore dell'Ordine della Corona d'Italia\n25 marzo 1926: Grande Ufficiale dell'Ordine della Corona d'Italia\nRivest\u00ec tra le altre, anche la carica di Vicepresidente della Cassa di Risparmio delle Province Lombarde dal 1922 al 1929, promuovendo l'emissione di mutui agevolati per consentire alle famiglie degli operai della Ceretti &amp; Tanfani l'acquisto della casa di propriet\u00e0. Il 1\u00ba maggio 1929 fu nominato membro del Consiglio Nazionale delle Ricerche.\nPubblic\u00f2 vari libri, alcuni dei quali tradotti anche in inglese, tra i quali si ricorda \u201cAerial Cableways, E.&amp;F.N. Spon LTD, 1927\u201d oggetto ancora oggi di studio nelle facolt\u00e0 di ingegneria di tutto il mondo e con l'Ing. Pini \u201cMezzi e vie di trasporto, Pisa Arti Grafiche Pacini Mariotti, 1931\u201d.\nNel 1902 Giulio Ceretti e altri fondano il New Club. Nel 1903 passa in via Ugo Foscolo 3 nelle sale da banchetto del Savini. In seguito con il fascismo si chiamer\u00e0 Nuovo Circolo e poi \"Clubino\". Nel 1928 i soci acquistano il palazzo degli Omenoni che diventer\u00e0 la sede definitiva."}
{"id": "2447473", "revid": "1543377", "url": "https://it.wikipedia.org/wiki?curid=2447473", "title": "Serie B 2009-2010", "text": "La Serie B 2009-2010 \u00e8 stata la 78\u00aa edizione dalla manifestazione e la sessantaquattresima organizzata dalla Lega Calcio. Ad aggiudicarsi la Coppa Ali della Vittoria \u00e8 stato il , premiato il 30 maggio 2010 allo Stadio Via del Mare.\nStagione.\nLa stagione inizi\u00f2 il 21 agosto 2009 e fin\u00ec il 30 maggio 2010. La prima giornata (21 agosto) fu disputata il venerd\u00ec sera alle 20:45 con il posticipo al luned\u00ec sera, mentre la seconda fu disputata sabato 29 agosto alle 19:00 con un posticipo sempre di luned\u00ec alle 20:45. Dalla 3\u00aa e fino alla 40\u00aa giornata (ad eccezione dei turni infrasettimanali) le partite furono giocate di sabato alle ore 15:30, con un anticipo al venerd\u00ec e un posticipo il luned\u00ec sera, in entrambi i casi alle ore 20:45. I turni infrasettimanali, disputati invece il marted\u00ec alle ore 20.45, sono stati quattro: il 22 settembre, il 5 gennaio, il 23 marzo e il 13 aprile. Le soste sono state solo tre: il 26 dicembre 2009 e il 2 gennaio 2010 per le feste di Natale e il 30 gennaio 2010 come sosta tecnica. Il turno del 3 aprile 2010 \u00e8 stato disputato il giorno precedente (2 aprile) per le feste di Pasqua. Le giornate nella cui settimana non si terrano incontri di Serie A (tra cui le ultime due giornate le cui partite inizieranno in contemporanea) saranno disputate la domenica alle ore 15.00.\nDelle 22 squadre che la composero, le sette nuove squadre rispetto all'edizione precedente furono le retrocesse dalla Serie A 2008-2009 (, e , che hanno preso il posto delle promosse , e ), e le promosse dalla Lega Pro Prima Divisione 2008-2009 (, , e , rimpiazzano le retrocesse , , e il , delle quali solo il Rimini \u00e8 riuscito a iscriversi in Lega Pro 2009-2010: i toscani e gli irpini sono iscritti in Serie D e i veneti sono iscritti in Eccellenza. Il Gallipoli \u00e8 esordiente in Serie B.\nAvvenimenti.\nLa Serie B 2009-2010, vede il ritorno dei sette volte campioni d'Italia del , che erano retrocessi dalla Serie A. Altre squadre retrocesse dalla massima serie sono la (dopo sette stagioni consecutive in Serie A) e il (dopo una sola stagione nella massima serie).\nQuattro squadre sono state promosse dalla Lega Pro Prima Divisione: Cesena, Crotone, Padova e Gallipoli quest'ultima esordiente assoluta in Serie B. A partire dal 10 agosto il Gallipoli non \u00e8 riuscito a organizzare una squadra per il campionato e la squadra \u00e8 rimasta anche senza un allenatore, a causa di problemi del club (il presidente del club Barba era in trattative con diversi terzi per quanto riguarda un eventuale acquisto), e questo ha anche costretto il club a far giocare la squadra Under 19 per il secondo turno del torneo di Coppa Italia, persa 6-0 a Lumezzane. Il giorno seguente, Giuseppe Giannini torn\u00f2 ad allenare il Gallipoli dopo che un'azienda di Udine (D'Odorico Group) ha rilevato il club.\nIl 23 settembre 2009, ci furono 2 penalizzazioni di rispettivamente due e un punto per le squadre del Crotone a causa di violazioni amministrative, e del Gallipoli per problemi finanziari. La detrazione di un punto per il Gallipoli \u00e8 stata successivamente annullata dal Tribunale Federale il 22 ottobre, con la pena di due punti intatta per quanto riguarda il Crotone essendo invece confermata la penalizzazione.\nUna sanzione analoga di un punto che coinvolge l'Ancona \u00e8 stata ratificata dalla commissione di disciplina Comitato Nazionale 18 febbraio 2010 per non aver pagato un certo numero di stipendi arretrati di giugno e luglio 2009; tale sanzione \u00e8 stata estesa poi a due punti di penalizzazione dalla Corte Federale di giustizia dopo il 12 marzo.\nLa stagione ha conosciuto una sospensione il 3 marzo nella partita -, a causa di forti nevicate al minuto 73, con il risultato di 0-0. Come da regolamento del campionato italiano, solo i restanti 17 minuti sono stati effettuati, durante il quale Sassuolo \u00e8 riuscita a segnare un gol e ha portato a casa una vittoria per 1 a 0.\nPi\u00f9 tardi, il 19 marzo, la Salernitana \u00e8 stata penalizzata di 6 punti a causa dello scandalo calcioscommesse per quanto riguarda la partita di campionato di Serie C1 tenutasi nell'aprile 2008 contro il . La Salernitana sarebbe poi stata anche la prima squadra a retrocedere matematicamente, dopo la sconfitta 5-2 rimediata ad Empoli che ha lasciato il club campano con un gap di 23 punti tra loro e il 19\u00ba posto occupato dal Padova con sette partite ancora da giocare alla fine della stagione.\nOltre ai campani, retrocessero in Lega Pro Prima Divisione il Gallipoli dopo un campionato altalenante e pieno di problemi anche a livello societario e il Mantova dopo un campionato negativo. La Triestina, inizialmente retrocessa dopo la sconfitta ai play-out contro il Padova, viene ripescata in Serie B a causa del fallimento dell'Ancona.\nPer quanto riguarda la lotta alla promozione, ci fu un'accesa lotta al vertice che vedeva impegnate Lecce, Cesena, Brescia, Torino e inizialmente anche l'Ancona poi crollata nella seconda parte di stagione, che ben presto venne scavalcata da squadre rivelazioni come il Cittadella (poi sconfitto ai play-off dal Brescia) e il Sassuolo (sconfitto ai play-off dal Torino) e dal Grosseto che non riusc\u00ec a qualificarsi per i play off.\nAlla fine la spuntarono le prime 3 squadre con il Lecce vincitore del campionato, il Cesena secondo (doppio salto di categoria dalla Lega Pro alla Serie A in due anni) e infine i lombardi. Grande delusione invece per i granata del Torino, sconfitti nella finale dei play-off proprio dal Brescia, per la Reggina e per l'Empoli partito con l'obiettivo della promozione.\nIl caso Gallipoli-Grosseto.\nIl 9 febbraio 2010 la procura federale della FIGC ha aperto un fascicolo sulla partita Gallipoli-Grosseto, terminata 2-2, posticipo della 24\u00aa giornata. Secondo i Monopoli di Stato c'\u00e8 stato un anomalo flusso di giocate sul \"risultato finale\" e sul \"risultato esatto\" e quindi sul 2-2.\nIl presidente del Gallipoli Daniele D'Odorico ha avuto un duro scontro verbale con l'allenatore Giuseppe Giannini per degli insulti rivolti da un collaboratore del presidente friulano all'allenatore, che ha poi rassegnato le immediate dimissioni durante il match ritirate il 10 febbraio 2010 dopo un chiarimento con il presidente D'Odorico.\nClassifica finale.\nLegenda:\nRegolamento:\nNote:"}
{"id": "2447478", "revid": "339392", "url": "https://it.wikipedia.org/wiki?curid=2447478", "title": "Mar Abha di Kashkar (Aristotele)", "text": ""}
{"id": "2447481", "revid": "287204", "url": "https://it.wikipedia.org/wiki?curid=2447481", "title": "Lexxi Tyler", "text": "La rivista per adulti Penthouse l'ha nominata Pet of the Month per il numero di maggio 2009.\nBiografia.\nTyler si \u00e8 sposata con il campione di arti marziali miste Rob McCullough. La coppia ha avuto un figlio a marzo 2010.\nCarriera.\nLa sua prima apparizione risale al 2003, nel film \"Real XXX Letters 3\". In seguito ha interpretato parti in film di major del settore come la Vivid Entertainment, la Wicked Pictures e la Digital Playground."}
{"id": "2447482", "revid": "287204", "url": "https://it.wikipedia.org/wiki?curid=2447482", "title": "Mar Abha di Kashkar", "text": ""}
{"id": "2447490", "revid": "300067", "url": "https://it.wikipedia.org/wiki?curid=2447490", "title": "Anaheim Arsenal", "text": ""}
{"id": "2447491", "revid": "306856", "url": "https://it.wikipedia.org/wiki?curid=2447491", "title": "Gustav Karsten", "text": "Studi\u00f2 matematica e scienze naturali a Berlino. Nel 1847 divenne insegnante di mineralogia e fisica all'Universit\u00e0 di Kiel. \nDal 1867 al 1872 fu membro della Camera dei Rappresentanti della Prussia e nel 1877 fu eletto al Reichstadt tedesco per il partito progressista, mantenendo la carica fino al 1881. \nAutore del libro \"Lehrgang der mechanischen Naturlehre\" (1849-1853), lavor\u00f2 ad una riforma dei sistemi di peso e misura. \nEra fratello del botanico e geologo Hermann Karsten."}
{"id": "2447498", "revid": "287204", "url": "https://it.wikipedia.org/wiki?curid=2447498", "title": "Ab\u012bb\u00e0\u201bal", "text": "Govern\u00f2 probabilmente alla fine del decimo secolo a.C. e di lui ci rimane un'iscrizione in lingua fenicia.\nBiografia e regno.\nFece un dono alla Signora di Biblo di una statua del faraone Sheshang I dall'Egitto in cui mise sopra il proprio nome."}
{"id": "2447499", "revid": "6923", "url": "https://it.wikipedia.org/wiki?curid=2447499", "title": "Strada statale 123", "text": ""}
{"id": "2447502", "revid": "287204", "url": "https://it.wikipedia.org/wiki?curid=2447502", "title": "Shawna Lenee", "text": "Biografia.\nNata e cresciuta nelle vicinanze di Cleveland, \u00e8 diventata madre a 17 anni. A 18 anni, dopo aver svolto qualche lavoro come modella e attrice, si \u00e8 avvicinata al mondo dell'intrattenimento per adulti ed ha girato la sua prima scena a Palm Springs per Model Mayhem.\nSu indicazione dei suoi agenti, aveva inizialmente adottato gli pseudonimi \"Kara Mynor\" e \"Kara Bare\". Riteneva il primo non etico e nemmeno era entusiasta del secondo. Finalmente decise di utilizzare il suo vero nome di battesimo, Shawna, e di variare il suo secondo nome, Lee, in Lenee, come quello di una ragazza che faceva la spogliarellista assieme a lei.\nLa rivista Penthouse l'ha nominata Pet of the Month per il numero di luglio 2008.\nNel 2010 si era temporaneamente ritirata dall'intrattenimento per adulti in cui \u00e8 rientrata quattro anni dopo, stipulando un contratto con la compagnia di produzione Brazzers. Nel periodo di pausa era tornata a Cleveland, aveva studiato gestione delle piccole imprese al college e gestito due attivit\u00e0, in un caso vendendo prodotti realizzati coll'uncinetto e, nell'altro, gioielleria.\nIn un'intervista del 2014 ha dichiarato di essere atea."}
{"id": "2447503", "revid": "599013", "url": "https://it.wikipedia.org/wiki?curid=2447503", "title": "Abibaal", "text": ""}
{"id": "2447504", "revid": "508036", "url": "https://it.wikipedia.org/wiki?curid=2447504", "title": "Motore a combustione interna", "text": "Il motore a combustione interna (MCI) o impropriamente motore a scoppio \u00e8 una macchina motrice per convertire l'energia termica, posseduta da un flusso aeriforme aria-combustibile, in lavoro meccanico reso disponibile all'albero motore, ed usato per il movimento o convertito in corrente elettrica con generatore elettrico.\nLa conversione avviene nella camera di combustione, dove i gas combusti generano alta pressione ed aumento di volume tale che spingono il pistone verso il basso, e il pistone a sua volta fa ruotare l'albero motore e trasmette lavoro all'albero di trasmissione. La miscela consiste in un combustibile (possono essere benzina, gasolio, cherosene, gpl, gas naturale, alcool), mentre l'ossigeno dell'aria funziona come comburente. Il tipo di combustibile determina le caratteristiche del motore e quindi la sua applicazione nei vari ambiti.\nStoria.\nL'invenzione \u00e8 ricondotta ai lucchesi Eugenio Barsanti e Felice Matteucci, nel 1853 dettagliarono il funzionamento e la costruzione in documenti e brevetti depositati in diversi paesi europei quali Gran Bretagna, Francia, Italia e Germania.\nNei primi prototipi mancava la fase di compressione, ovvero la fase di aspirazione terminava precocemente con la chiusura della valvola di aspirazione prima che il pistone raggiungesse met\u00e0 corsa, al che scoccava la scintilla e la combustione spingeva il pistone per la restante corsa, approfittando poi della riduzione di pressione per farlo risalire e questo ciclo era davvero poco efficiente.\nLe prime applicazioni pratiche dei motori a combustione interna furono come motori marini fuoribordo. Questo perch\u00e9 il principale impedimento all'applicazione pratica del motore a combustione interna in veicoli terrestri era il fatto che, a differenza del motore a vapore, non poteva partire da fermo. I motori marini non risentono di questo problema, essendo le eliche esenti da un rilevante momento di inerzia. Dopo anni di sperimentazioni, solo nel 1899 apparvero delle vere frizioni in grado di far partire un veicolo terrestre da fermo senza doverlo spingere manualmente: ci\u00f2 diede l'effettivo impulso allo sviluppo dell'autovettura.\nClassificazione.\nin base alla tipologia i motori a combustione interna si suddividono:\nIl motori a movimento alternativo in base al tipo di ciclo termodinamico:\noppure in base a come viene frazionato il ciclo sul moto alterno in motori:\nIl motore volumetrico alternativo a quattro tempi \u00e8 il motore che fornisce l'energia meccanica a quasi tutti i mezzi di trasporto su gomma (escluso taluni motocicli con il due tempi, ma anche barche a motore (escluso le navi con il due tempi sovralimentato) e ad alcuni treni. Viene usato talvolta su un piccolo aeroplano ad elica e per produrre energia elettrica a bassa tensione.\nPrincipi di funzionamento.\nI motori a combustione interna si basano sulla reazione chimica esotermica della combustione: la reazione di un carburante con un comburente, normalmente aria. Vedi anche stechiometria. In alcuni motori venne introdotto un nuovo tipo di sistema che migliorava di netto i consumi, denominato Lean Burn (combustione magra), consisteva nell'iniezione di aria ad alta pressione direttamente nella camera di combustione per ottimizzare l'esplosione della miscela.\nI motori a combustione interna sono costituiti da diversi sistemi (impianti) che ne permettono il funzionamento, quali:\nI carburanti pi\u00f9 utilizzati oggi sono composti da idrocarburi e sono derivati dal petrolio. Recentemente sono stati sviluppati prototipi che possono utilizzare anche idrogeno (sia gassoso, sia liquido). La maggior parte dei motori a combustione interna progettati per funzionare a benzina possono bruciare anche metano o GPL senza modifiche a parte quelle necessarie per l'impianto di alimentazione.\nEssi vengono classificati in base al sistema di accensione utilizzato per provocare la combustione in:\nL'energia dei prodotti di combustione, i gas combusti, \u00e8 superiore all'energia originale dell'aria e del carburante (che avevano una maggiore energia chimica) e si manifesta attraverso un'elevata temperatura e pressione che vengono trasformate in lavoro meccanico dal motore. Nei motori alternativi, \u00e8 la pressione dei gas combusti a spingere i pistoni all'interno dei cilindri del motore.\nRecuperata l'energia, i gas combusti vengono eliminati attraverso una o due valvole di scarico. Nei motori a combustione interna attuali, dopo essere stati espulsi dal cilindro, i gas di scarico attraversano una turbina a gas che provvede a recuperare l'energia residua dei prodotti della combustione, al fine di poter azionare un compressore centrifugo (calettato sullo stesso albero della turbina), il quale comprime l'aria comburente (sovralimentazione mediante turbocompressore azionato da gas di scarico). Al termine di questa fase il pistone torna nella posizione di punto morto superiore (pms). Tutto il calore non trasformato in lavoro deve essere eliminato dal motore attraverso un sistema di raffreddamento ad aria o a liquido.\nPotenza.\nLa potenza effettiva o potenza meccanica di un motore \u00e8 la potenza disponibile sull'albero motore considerate tutte le dispersioni. Una delle sue formule \u00e8 la potenza \u00abper via termica\u00bb esprimibile con la formula:\nDove le variabili della formula rappresentano:"}
{"id": "2447506", "revid": "76963", "url": "https://it.wikipedia.org/wiki?curid=2447506", "title": "Haruki Kadokawa", "text": "Biografia.\nFiglio di Genyoshi Kadokawa, fondatore della casa editrice Kadokawa Shoten, nel 1975, dopo la morte del genitore, Haruki Kadokawa divenne il presidente della compagnia, trasformandola in casa di produzione cinematografica, producendo oltre sessanta film di svariati generi, alcuni dei quali divennero grandi successi commerciali in Giappone. Il primo film prodotto da Haruki Kadokawa fu \"Inugamike no ichizoku\", diretto nel 1976 da Kon Ichikawa.\nNel 1982 Kadokawa esord\u00ec nella regia cinematografica, dirigendo il musical \"Dirty Hero\". Successivamente diresse altri cinque film, tra i quali \"Heaven and Heart\", che nel 1990 fu il film pi\u00f9 costoso realizzato in Giappone e vinse il Mainichi Film Concours.\nNel 1993 diresse il film di fantascienza \"\". A pochi mesi dall'uscita nelle sale cinematografiche del film, il produttore fu arrestato con l'accusa di contrabbando di cocaina. Licenziato dalla sua compagnia, fu condannato nel settembre 1994 a quattro anni di reclusione e rimase in prigione per due anni e mezzo.\nScontata la sua pena, torn\u00f2 nel mondo del cinema fondando la Kadokawa Haruki Corporation, riscuotendo nel 2005 un grande successo commerciale grazie al film di guerra \"Otoko-tachi no Yamato\", diretto da Junya Sato. Nel 2007 produsse il film d'azione \"\", che si rivel\u00f2 un clamoroso flop.\nNel 2008 Kadokawa produsse la commedia fantascientifica \"God's Puzzle\", diretta da Takashi Miike, tratta da un romanzo scritto da Shinji Kimoto. Il produttore asser\u00ec di aver scelto di trarre un film dal romanzo filosofico e fantascientifico dopo aver vissuto un'esperienza extracorporea vissuta in carcere, durante la quale la sua anima abbandon\u00f2 il corpo e vag\u00f2 nell'universo percependo cos\u00ec il segreto dell'esistenza.\nKadokawa \u00e8 anche compositore di haiku e poesie. Nel 1974 costru\u00ec un Jinja, ovvero un tempio shintoista privato. Nel 1991 decise di costruire una copia della Santa Maria e part\u00ec dal porto di Barcellona per ripercorrere il viaggio di Cristoforo Colombo."}
{"id": "2447512", "revid": "115112158", "url": "https://it.wikipedia.org/wiki?curid=2447512", "title": "Palmata", "text": "Palmata \u00e8 un piccolo paese facente parte dell'ottava circoscrizione di Lucca.\nHa circa 200 abitanti e dista da Lucca circa 8\u00a0km; si trova nelle colline soprastanti il Serchio vicino ai paesi di Ciciana e Tramonte.\nNel paese di Palmata \u00e8 possibile vedere un antico mulino recentemente ristrutturato. Esso sfruttava la forza motrice dell'acqua tramite una grande ruota in legno a cui veniva dato il moto grazie al collegamento ad una vasca di raccolta dell'acqua. Tale collegamento era effettuato tramite un canale in pietra sopraelevato (ancora visibile).\nL'acqua veniva poi scaricata nel piccolo corso d'acqua che costeggia Palmata e Tramonte; recentemente per\u00f2 la ruota \u00e8 stata rimossa per motivi di sicurezza in quanto il legno, in cattivo stato, era pericolosamente instabile.\nLa Chiesa.\nPalmata possiede una chiesa, affiancata da una parrocchia e un parco giochi comprensivo di un piccolo campo da pallavolo.\nLe origini della chiesa risalgono alla met\u00e0 del Cinquecento, divenne completamente indipendente nel 1580 andando a possedere un proprio parroco.\nDurante l'assedio di Lucca fu distrutta da un incendio appiccato dai soldati fiorentini, venne ricostruita nel 1600 e ristrutturata alla fine dell'Ottocento.\nLa planimetria attuale fu assunta nel 1923 e il suo aspetto interno nel 1985.\nLa chiesa di S.Maria Assunta presenta al suo interno numerose tele in cui sono rappresentate la Madonna del Rosario, San Carlo e L'assunzione.\nNumerose sono anche le statue, rappresentanti San Carlo, la Madonna col Bambino e l'Assunta.\nAl suo interno, inoltre, \u00e8 situato un organo risalente al 1834 posto sopra la porta principale.\nAltra caratteristica della chiesa di Palmata \u00e8 la grande stella cometa che viene posta fra il campanile e la chiesa stessa ogni anno nel periodo di natale, tale decorazione natalizia \u00e8 visibile anche dalla piana di Lucca nei pressi di Ponte a Moriano."}
{"id": "2447515", "revid": "25065534", "url": "https://it.wikipedia.org/wiki?curid=2447515", "title": "Mariano Marcio Abignente", "text": ""}
{"id": "2447527", "revid": "767487", "url": "https://it.wikipedia.org/wiki?curid=2447527", "title": "Megan Moody", "text": "Carriera.\nClub.\nHa giocato a pallacanestro a livello professionistico in Spagna, Italia, Turchia, Gran Bretagna e Stati Uniti d'America.\nDal 2002 al 2006 gioca nelle Golden Hurricane dell\"'University of Tulsa\" nella NCAA.\nNel 2006 firma come \"free agent\" nella WNBA con le Houston Comets, con le quali ha partecipato ad un \"training camp\". Dopo l'esperienza negli Stati Uniti, per due stagioni gioca in Turchia e Spagna, vestendo le maglie di Fenerbah\u00e7e, Canarias e Seu D'Urgell.\nNella Serie A1 italiana ha vestito la maglia della Pallacanestro Ribera, che ha lasciato il 9 gennaio 2009.\nNella stagione 2009-10 \u00e8 stata ingaggiata dalle Dandenong Rangers e nella stagione 2010-11 dalle Bendigo Spirit nella WNBL australiana.\nNazionale.\nHa giocato con la Nazionale di pallacanestro femminile del Regno Unito, partecipando alle qualificazioni per i FIBA EuroBasket Women 2007 e FIBA EuroBasket Women 2009.\nStatistiche.\n\"Dati aggiornati al 30 giugno 2009\""}
{"id": "2447528", "revid": "373960", "url": "https://it.wikipedia.org/wiki?curid=2447528", "title": "Concetta Carestia", "text": ""}
{"id": "2447538", "revid": "729019", "url": "https://it.wikipedia.org/wiki?curid=2447538", "title": "Missy (attrice)", "text": "Biografia.\nNata a Burbank, in California, inizi\u00f2 la sua carriera nel mondo del cinema per adulti nel 1994, comparendo il video amatoriali col marito Mickey G.. Raggiunse presto la fama, siglando un contratto in esclusiva con la Wicked Pictures. Era nota per le scene in cui recitava con pi\u00f9 uomini e anche per interpretare rapporti abbastanza violenti, almeno per lo standard dell'epoca in cui raggiunse il culmine della carriera.\nAbbandon\u00f2 la pornografia nel 2001, inviando una lettera aperta alla pubblicazione di settore \"AVN\", raccontando che una crisi personale, culminata in un esaurimento nervoso, le aveva fatto riscoprire la religione.\nIl 29 settembre 2008, AVN ha riportato che Missy era morta il mese precedente, a seguito di un'overdose di farmaci. La notizia della morte era stata nascosta dalla famiglia, che non voleva la partecipazione al funerale di personaggi legati al mondo della pornografia.\nMissy non deve essere confusa con un'altra attrice del genere, Missy Manners, che comparve nel film del 1986 \"\"."}
{"id": "2447539", "revid": "113868382", "url": "https://it.wikipedia.org/wiki?curid=2447539", "title": "Banzuke", "text": "La \u00e8 la classifica redatta dai giudici per disporre in ordine gerarchico i lottatori di sumo (\"rikishi\"). \nLa forma in cui viene redatta attualmente \u00e8 stata stabilita gi\u00e0 in epoca Edo (1603-1867).\nI lottatori sono divisi in est, scritti a destra, e in ovest, a sinistra. Di ogni \"rikishi\" viene scritto il nome da lottatore completo (), il luogo di origine e il ranking.\nAll'inizio della pagina si trova la divisione pi\u00f9 alta, la Makuuchi, e si prosegue fino alle pi\u00f9 basse (J\u016bry\u014d, Makushita, Sandanme, Jonidan e Jonokuchi).\nLo \"yokozuna\" \u00e8 il grande campione per eccellenza del sumo ed \u00e8 distinguibile perch\u00e9 indossa una pesante corda annodata detta \"Tsuna\". Ognuna di questa categorie viene formata da molteplici sottolivelli che salgono in maniera decrescente, a seconda dei risultati ottenuti dal lottatore durante il torneo precedente. Ogni lottatore (\"sumotori\" tra i non professionisti, \"sekitori\" tra i professionisti) sale nella classifica con le vittorie e scende se perde pi\u00f9 di quanto vince.\nTra i non professionisti ogni torneo consta di 7 incontri consecutivi, al ritmo di uno ogni due giorni, mentre tra i professionisti gli incontri da combattere salgono a 15. I tornei annuali sono 6.\nOrganizzazione della banzuke.\nLa banzuke \u00e8 costituita da tre sezioni verticali: una colonna centrale e cinque livelli divisi a met\u00e0, dove la destra \u00e8 est e la sinistra \u00e8 ovest. La banzuke \u00e8 scritta in modo da essere letta verticalmente, da destra a sinistra. I lottatori classificati a est sono ritenuti leggermente pi\u00f9 forti dei corrispettivi a ovest. Di seguito, uno schema riportante l'organizzazione della banzuke:"}
{"id": "2447541", "revid": "86343", "url": "https://it.wikipedia.org/wiki?curid=2447541", "title": "Prefettura di Sal\u00e9-Al Jadida", "text": ""}
{"id": "2447542", "revid": "287204", "url": "https://it.wikipedia.org/wiki?curid=2447542", "title": "SM i futsal 2008-2009", "text": "La SM i futsal 2008-2009 \u00e8 stata la 6\u00aa edizione del Campionato svedese di calcio a 5, disputato nella stagione 2008/2009. La formula ha previsto tre turni: un primo con 12 gruppi da tre squadre ciascuno svoltosi tra ottobre e novembre del 2008, dove passava il turno la prima classificata di ogni gruppo; il secondo con quattro gruppi di tre formazioni che hanno qualificato le quattro squadre semifinaliste che hanno disputato la final four il 15 febbraio 2009 a Sk\u00f6vde. La vittoria finale \u00e8 andata allo , al suo quarto titolo nazionale, terzo consecutivo."}
{"id": "2447547", "revid": "149485", "url": "https://it.wikipedia.org/wiki?curid=2447547", "title": "Laura Flessel", "text": "Palmar\u00e8s.\nIn carriera ha ottenuto i seguenti risultati:"}
{"id": "2447549", "revid": "1573940", "url": "https://it.wikipedia.org/wiki?curid=2447549", "title": "Val\u00e9rie Barlois", "text": ""}
{"id": "2447551", "revid": "599013", "url": "https://it.wikipedia.org/wiki?curid=2447551", "title": "Gy\u00f6ngyi Szalay-Horv\u00e1th", "text": ""}
{"id": "2447553", "revid": "99769026", "url": "https://it.wikipedia.org/wiki?curid=2447553", "title": "T\u00edmea Nagy", "text": "Palmar\u00e8s.\nIn carriera ha conseguito i seguenti risultati:"}
{"id": "2447556", "revid": "109212019", "url": "https://it.wikipedia.org/wiki?curid=2447556", "title": "Gianna Habl\u00fctzel-B\u00fcrki", "text": "Palmar\u00e8s.\nIn carriera ha conseguito i seguenti risultati:"}
{"id": "2447557", "revid": "107831", "url": "https://it.wikipedia.org/wiki?curid=2447557", "title": "Maureen Nisima", "text": "Palmar\u00e8s.\nIn carriera ha conseguito i seguenti risultati:"}
{"id": "2447561", "revid": "15756", "url": "https://it.wikipedia.org/wiki?curid=2447561", "title": "Britta Heidemann", "text": "\u00c8 il primo schermidore della storia che nella spada ha detenuto contemporaneamente il titolo mondiale, olimpico ed europeo.\nPalmar\u00e8s.\nIn carriera ha conseguito i seguenti risultati:"}
{"id": "2447562", "revid": "287204", "url": "https://it.wikipedia.org/wiki?curid=2447562", "title": "SM i futsal 2007-2008", "text": "La SM i futsal 2008-2009 \u00e8 stata la quinta edizione del Campionato svedese di calcio a 5, disputato nella stagione 2007/2008. La formula ha previsto tre turni di cui il primo con 12 gironi da tre squadre, il secondo con quattro gruppi di tre formazioni che hanno qualificato le quattro semifinaliste che hanno giocato la final four il 17 febbraio 2008 a Halmstad. La vittoria finale \u00e8 andata allo , al suo terzo titolo nazionale."}
{"id": "2447563", "revid": "96758", "url": "https://it.wikipedia.org/wiki?curid=2447563", "title": "Real Madrid Club de F\u00fatbol 1997-1998", "text": "Questa voce raccoglie le informazioni riguardanti il Real Madrid Club de F\u00fatbol nelle competizioni ufficiali della stagione 1997-1998."}
{"id": "2447565", "revid": "1851848", "url": "https://it.wikipedia.org/wiki?curid=2447565", "title": "Ana Maria Br\u00e2nz\u0103", "text": ""}
{"id": "2447567", "revid": "287204", "url": "https://it.wikipedia.org/wiki?curid=2447567", "title": "Ildik\u00f3 Mincza-N\u00e9bald", "text": "\u00c8 la moglie di Gy\u00f6rgy N\u00e9bald e la cognata di Rudolf N\u00e9bald.\nPalmar\u00e8s.\nIn carriera ha ottenuto i seguenti risultati:"}
{"id": "2447570", "revid": "179521", "url": "https://it.wikipedia.org/wiki?curid=2447570", "title": "Mariel Zagunis", "text": "Biografia.\nAtleta di corporatura robusta, il padre e la madre di Mariel Zagunis sono stati entrambi atleti olimpici, Robert Zagunis e Catherine Menges, entrambi nel canottaggio a . La vittoria ad Atene 2004 fu la prima di uno schermidore statunitense dai tempi di Albertson Van Zo Post, che vinse la competizione di scherma col bastone alle Olimpiadi del 1904. Dopo aver bissato il successo nella prova individuale dei Giochi olimpici di Pechino nel 2008, a Londra 2012 \u00e8 arrivata quarta nella sciabola individuale, battuta in semifinale dalla coreana Kim Ji-yeon, e, nella finale per il terzo posto, dall'ucraina Olha Kharlan. Nel 2016 vince il bronzo nella sciabola a squadre ai Giochi olimpici di Rio de Janeiro 2016."}
{"id": "2447571", "revid": "1573940", "url": "https://it.wikipedia.org/wiki?curid=2447571", "title": "Tan Xue", "text": ""}
{"id": "2447572", "revid": "110157", "url": "https://it.wikipedia.org/wiki?curid=2447572", "title": "SM i futsal 2006-2007", "text": "La SM i futsal 2006-2007 \u00e8 stata la quarta edizione del Campionato svedese di calcio a 5, disputato nella stagione 2006/2007. La formula ha previsto tre turni di cui il primo con 12 gironi da tre squadre, il secondo con quattro gruppi di tre formazioni che hanno qualificato le quattro semifinaliste che hanno giocato la final four il 11 febbraio 2007 a Sk\u00f6vde, presso l'Arena Sk\u00f6vde.\nLa vittoria finale \u00e8 andata allo , al suo secondo titolo nazionale."}
{"id": "2447574", "revid": "984922", "url": "https://it.wikipedia.org/wiki?curid=2447574", "title": "Sada Jacobson", "text": "\u00c8 la sorella di Emily Jacobson.\nPalmar\u00e8s.\nIn carriera ha conseguito i seguenti risultati:"}
{"id": "2447577", "revid": "1371684", "url": "https://it.wikipedia.org/wiki?curid=2447577", "title": "Rebecca Ward", "text": "Palmar\u00e8s.\nIn carriera ha conseguito i seguenti risultati:"}
{"id": "2447581", "revid": "156341", "url": "https://it.wikipedia.org/wiki?curid=2447581", "title": "Basket Club Fratta Umbertide", "text": ""}
{"id": "2447604", "revid": "1442080", "url": "https://it.wikipedia.org/wiki?curid=2447604", "title": "Tyres\u00f6 Fotbolls F\u00f6rening", "text": "Il Tyres\u00f6 Fotbolls F\u00f6rening, conosciuto come Tyres\u00f6 FF, \u00e8 una squadra svedese di calcio con sede a Bollmora, nella municipalit\u00e0 di Tyres\u00f6. Il club \u00e8 stato fondato nel 1971.\nNel 2008 il club ha militato in terza divisione svedese, tuttavia il massimo risultato ottenuto dalla squadra \u00e8 la vittoria nel primo Campionato svedese di calcio a 5 nella stagione 2003/2004."}
{"id": "2447606", "revid": "599013", "url": "https://it.wikipedia.org/wiki?curid=2447606", "title": "Chiesa di Sant'Andrea Apostolo (Orani)", "text": "La chiesa di Sant'Andrea Apostolo \u00e8 la parrocchiale di Orani, in provincia di Nuoro.\nStoria e descrizione.\nLa costruzione di una nuova chiesa parrocchiale a Orani, si rese necessaria in seguito all'abbandono, gi\u00e0 agli inizi del XIX secolo, della vecchia parrocchiale di Sant'Andrea. Ci\u00f2 nonostante, l'erezione del nuovo imponente tempio, in stile neoclassico, inizi\u00f2 solamente a partire dal 1747, sotto la direzione di Giacomo Galfr\u00e8, architetto nuorese, e si protrasse sino al 1807, a causa di un contenzioso tra impresa e comune che provoc\u00f2 un'interruzione dei lavori.\nLa chiesa sorge in cima a una monumentale scalinata. La facciata \u00e8 preceduta da un pronao tetrastilo. L'interno si presenta ampio, con pianta a croce greca; all'incrocio dei bracci si innalza la cupola semisferica, dotata di lanterna. Alcune opere d'arte custodite nella chiesa provengono dall'antica parrocchiale, come il pulpito marmoreo (XVII secolo), o da altre chiese cittadine (il pulpito ligneo, proveniente dalla chiesa del Rosario). Da menzionare sono anche un retablo risalente al XVI secolo e le tele di Mario Delitala (\"Gloria di Sant'Andrea\") e Stanis Dessy."}
{"id": "2447612", "revid": "372624", "url": "https://it.wikipedia.org/wiki?curid=2447612", "title": "Torrente Nervia", "text": ""}
{"id": "2447613", "revid": "110157", "url": "https://it.wikipedia.org/wiki?curid=2447613", "title": "SM i futsal 2005-2006", "text": "La SM i futsal 2005-2006 \u00e8 stata la terza edizione del Campionato svedese di calcio a 5, disputato nella stagione 2005/2006. La vittoria finale \u00e8 andata allo , al suo primo titolo nazionale, lo Sk\u00f6vde nella successiva stagione sar\u00e0 anche la prima squadra svedese a partecipare alla Coppa UEFA."}
{"id": "2447615", "revid": "1826259", "url": "https://it.wikipedia.org/wiki?curid=2447615", "title": "Episodi di One Tree Hill (seconda stagione)", "text": "Lontano da Tree Hill.\nTrama.\nDopo essere stati informati dell'infarto di Dan, Lucas e Keith decidono di tornare a casa.\nGuardare in se stessi.\nTrama.\nLucas, Brooke e Peyton organizzano una festa per il matrimonio di Haley e Nathan.\nNotte brava.\nTrama.\nTim organizza l'addio al celibato di Nathan mentre Brooke quello al nubilato di Haley; Karen decide di tornare all'universit\u00e0.\nDesideri da realizzare.\nTrama.\nA Tree Hill arriva un nuovo ragazzo, Felix.\nLa notte delle sfide.\nTrama.\nFelix organizza la Notte delle sfide per gli \"amici\"; Karen ha un appuntamento con un suo professore, Andy.\nPioggia di comete.\nTrama.\nLucas ha un appuntamento con Anna; Keith cucina per Jules; Brooke comincia una relazione con soli benefici con Felix.\nRegole di comportamento.\nTrama.\nAlla serata d'apertura del TRIC Felix e Lucas vengono alle mani; Haley decide di cantare al TRIC per salvare la serata; Dan racconta a Karen che Deb e Keith sono andati a letto insieme.\nSegreti svelati.\nTrama.\nLucas e Nathan vanno a Charlotte dove devono fare il test per HCM; Brooke organizza un pigiama party a casa di Haley con Peyton e Anna.\nBallo di gala.\nTrama.\nLucas va al ballo scolastico con Anna, Haley arriva in ritardo dopo essere stata allo studio di registrazione di Chris; Peyton \u00e8 tentata dalla droga.\nAlla fine tutto torna.\nTrama.\nNathan confessa a Karen che Lucas non ha voluto fare il test dell'HCM, intanto a scuola, sull'armadietto di Peyton viene scritta la parola lesbica.\nUn lampo a ciel sereno.\nTrama.\nJake ritorna a Tree Hill; la sorella di Haley, Taylor, giunge alla porta di Nathan ed Haley e, con modi di fare ambigui, cerca di sedurre Nathan mettendo in crisi il matrimonio di sua sorella.\nIl test della verit\u00e0.\nTrama.\nNathan confessa ad Haley di aver perso la verginit\u00e0 con Taylor; Keith chiede a Jules di sposarlo, Karen e Lucas fanno pace dopo che Lucas decide di fare il test per l'HCM.\nCandidata alla presidenza.\nTrama.\nMichelle Branch e Jessica Harp suonano al TRIC; Lucas si trasferisce da Dan e Brooke decide di candidarsi come Presidente degli Studenti.\nLa resa dei conti.\nTrama.\nIl comportamento di Nathan sta diventando insostenibile a causa della partenza di Haley.\nLa capsula del tempo.\nTrama.\nLucas, Nathan, Peyton, Brooke, Mouth, Anna, Jake, Tim, felix e gli altri ragazzi della loro et\u00e0 devono lasciare un messaggio nella capsula del tempo.\nQuesta notte \u00e8 l'inizio di tutto.\nTrama.\nIl giorno del matrimonio di Keith e Jules \u00e8 arrivato, ma Andy e Karen scoprono la verit\u00e0 riguardo l'identit\u00e0 della donna e gliela comunicano. Brooke convince Lucas a portarla al matrimonio e quando legge il discorso del ragazzo si commuove. Peyton e Jake portano la loro relazione ad un livello superiore.\nUn posto dove stare.\nTrama.\nNathan va a trovare Haley e, dopo aver visto che lei non indossa pi\u00f9 la fede, se ne va. Keith va da Dan e scatena la sua rabbia nell'ufficio del fratello. Karen \u00e8 molto dispiaciuta di essere stata la causa del fallimento del matrimonio di Keith.\nSoli con se stessi.\nTrama.\nDopo essere tornato dalla visita ad Haley, Nathan va a trovare Taylor. La ex fidanzata di Anna arriva in citt\u00e0 e la ragazza capisce cos\u00ec che \u00e8 giunto il momento di raccontare ai suoi genitori della sua sessualit\u00e0. Andy e Lucas cercano di incastrare Dan, ma sembra che l'uomo lo sappia. Brooke viene messa in punizione per la prima volta nella sua vita. Jake si costituisce, ma prima mette al sicuro dalla madre la figlia.\nLa grande prova.\nTrama.\nA casa di Nathan arriva Cooper, suo zio, fratello di Deb. Lucas, Nathan, lo zio e Daytona, un'amica d'infanzia di Nathan, fanno una corsa con le macchine in una pista. Intanto Dan irrompe nella classe di Andy. Uno studente fa rapporto. Andy lascia il lavoro per Karen. Brooke \u00e8 in servizio. Fa il 'torna a casa sicuro'. Incontra Mouth che verr\u00e0 accalappiato da Erica. Peyton incontra il Coach, Jenny \u00e8 al sicuro. Nathan fa un incidente sulla pista. Viene portato in ospedale dove lo raggiungono anche i suoi che nel contempo si stanno per lasciare.\nIl sogno di Nathan.\nTrama.\nNathan sogna cosa sarebbe potuta essere la sua vita se Dan avesse sposato Karen e non Deb. Nathan chiede a Haley di non tornare.\nLa colletta.\nTrama.\nGli amici di Nathan decidono di dare una festa al TRIC per raccogliere i soldi utili a pagare le bollette che sommergono il ragazzo dopo il suo ritorno a casa.\nRitrovare la via di casa (1).\nTrama.\nLucas e Brooke si recano a New York a trovare Haley. Nathan e Deb sono pronti a lasciare Dan. Jake \u00e8 uscito di prigione ma Nikki ha preso Jenny. Jimmy Eat World suona al TRIC e Andy chiede a Karen di passare l'estate in Nuova Zelanda con lui.\nVacanze estive (2).\nTrama.\nKaren decide di recarsi in Nuova Zelanda da Andy. Brooke lascia Tree Hill per andare in California dai genitori dopo aver baciato Lucas. Haley si presenta sulla porta di casa degli Scott e Dan rimane intrappolato in un incendio appiccato da una persona a lui molto vicina."}
{"id": "2447617", "revid": "767487", "url": "https://it.wikipedia.org/wiki?curid=2447617", "title": "Sistematica evolutiva", "text": "La sistematica evolutiva o evoluzionista \u00e8 una scuola di classificazione che ha come finalit\u00e0 quella di determinare non solo la genealogia, ma anche l'evoluzione dei differenti lignaggi che compongono un taxon.\nStoria.\nFino agli anni '40 del secolo XX, la sistematica resta estranea ai nuovi ambiti teorici apparsi nella biologia. Per ipotesi, si tent\u00f2, da Darwin e Haeckel, di applicare la teoria dell'evoluzione alla sistematica, per\u00f2 con scarso successo. La maggior parte dei lavori sistematici si limitavano alla mera descrizione; descrivendo le specie, proporzionando i mezzi per riconoscerle e situandole cos\u00ec nella gerarchia linneana.\nNella decade degli anni '40, si produsse una rivoluzione concettuale nella sistematica; i sistematici iniziarono ad interessarsi, non solo alla descrizione, bens\u00ec anche al chiarimento della storia ed evoluzione degli esseri viventi. Frutto di queste nuove inquietudini furono tre grandi scuole sistematiche: \nLa \"nuova sistematica\" o \"sistematica evolutiva\".\nLa sistematica evolutiva venne fondata principalmente da J. Huxley, E. Mayr e G. G. Simpson, che esposero per la prima volta formalmente la maniera di ricostruire le filogenesi rappresentandole in forma di classificazioni.\nIl punto di partenza di questa scuola \u00e8 un volume collettivo pubblicato da J. S. Huxley nel 1940 intitolato \"The New Systematics\" (la nuova sistematica). L'idea di base era che le specie, oggetto principale dei sistematici precedenti, erano formate da popolazioni e che lo studio dettagliato di dette popolazioni e delle loro variazioni sarebbero particolarmente fertili per discernere i processi evolutivi. La nuova sistematica (come si chiam\u00f2 in principio questa scuola) sollecitava, dunque, a incentrare la ricerca sulle popolazioni pi\u00f9 che sulle specie.\nPer E. Mayr, ornitologo, che svilupp\u00f2 le idee di Huxley, era fondamentale che la Nuova Sistematica prendesse in considerazione i dati forniti da discipline che allora erano in pieno sviluppo, come la citologia, la genetica, l'ecologia, la fisiologia o la etologia; ci\u00f2 sarebbe servito a contrastare i risultati ottenuti dalla morfologia, e a prestare una massima attenzione ai processi a scapito delle strutture.\nAltro importante contributo al nuovo progetto della sistematica fu quella del paleontologo G. G. Simpson Secondo questo autore:\nMetodi della Sistematica Evolutiva.\nLa sistematica evolutiva si fonda sulla genealogia e similitudine, conferendo un'importanza capitale al grado di adattamento onde stabilire le classificazioni. Il grado di adattamento \u00e8 un'unit\u00e0 anagenetica, vale a dire, uno stato di progresso, di perfezione evolutiva.\nPer valutare questo livello di adattamento, la sistematica evolutiva utilizza quattro criteri principali:\nGli alberi evolutivi ottenuti applicando questi criteri ricevono il nome di filogrammi.\nSecondo Mayr, dati due gruppi somiglianti (\"hermanos\"), uno pu\u00f2 essere biologicamente molto vicino alla specie ancestrale (come quello dei coccodrilli, nel cladogramma qui esposto), mentre l'altro pu\u00f2 avere acquisito una nuova nicchia adattiva ed essersi evoluto verso un nuovo tipo (gli uccelli nel cladogramma). In queste condizioni, se i loro caratteri biologici si sono fatti molto differenti, questi gruppi avranno un rango differente nella gerarchia linneana. Per valutare il grado di diversit\u00e0 tra gruppi \"fraterni\", gli evoluzionisti si basano sul numero di autapomorfie, vale a dire, di novit\u00e0 evolutive esclusive che determinano il taxon pi\u00f9 evoluto. Cos\u00ec, le relazioni fra gli uccelli e i rettili attuali sono mostrate nel cladogramma seguente. Secondo la sistematica evolutiva, dato che gli uccelli hanno accumulato numerose autapomorfie, avendo occupato una nicchia adattativa totalmente differente da quella dei rettili attuali e possiedono molte pi\u00f9 specie di questi, \u00e8 giustificato separarle in un taxon proprio; il taxon dei rettili \u00e8 monofiletico secondo la sistematica evolutiva (monofilia minima), ma parafiletico secondo la cladistica, poich\u00e9 non include tutti i discendenti del progenitore comune tra gli uccelli e i rettili.\nLa sistematica evolutiva e la cladistica si liberarono, dopo quasi venti anni di controversia, dove il dogmatismo e la malafede non sempre erano assenti. Nonostante questo, dopo alcuni anni, un grande consenso si venne a stabilire tra i sostenitori della sistematica evolutiva con il fine di accettare il principio fondamentale della sistematica cladistica, vale a dire: che i gruppi di organismi non possono stabilirsi se non sulla base di caratteri comuni ed esclusivi, le sinapomorfie, che si pu\u00f2 pensare fossero ereditati da un antenato comune."}
{"id": "2447619", "revid": "287204", "url": "https://it.wikipedia.org/wiki?curid=2447619", "title": "Vanessa Lane", "text": "La Lane \u00e8 cresciunta nello Stato di New York. La sua famiglia era molto conservatrice, e in casa loro si suonava solo musica religiosa e country. Ha quattro fratelli.\nI suoi genitori la incoraggiavano a partecipare alle attivit\u00e0 della scuola, tra cui il coro, il teatro e la pratica di divers sport. Tra essi, la corsa campestre, la ginnastica e il cheerleading. Era anche l'unica ragazza nella squadra di wrestling della scuola.\nCarriera.\nDiciottenne, inizi\u00f2 a lavorare come spogliarellista. La professione la port\u00f2 ad esibirsi in diversi locali della costa orientale, del Golfo del Messico ed infine in California. Incontr\u00f2 in seguito la pornostar Alexis Amore che la introdusse nell'ambiente. Il suo primo film per adulti fu per Rod Fontana e la Doghouse Digital.\nHa lavorato anche fuori dall'ambito della cinematografia per adulti, apparendo in un episodio di \"Dr. 90210\" in cui il Dr. Robert Rey si rifiutava di praticarle un'operazione di chirurgia plastica ai seni per la sua abitudine a fumare.\nVita privata.\nLa Lane pratica yoga e pilates per aumentare la flessibilit\u00e0 del suo corpo, caratteristica molto apprezzata dai produttori. Mantiene solidi legami con la famiglia d'origine: mantiene agli studi un fratello ed ha aiutato i genitori a restaurare la casa in cui \u00e8 cresciuta."}
{"id": "2447620", "revid": "287204", "url": "https://it.wikipedia.org/wiki?curid=2447620", "title": "Goofy holler", "text": ""}
{"id": "2447623", "revid": "310175", "url": "https://it.wikipedia.org/wiki?curid=2447623", "title": "L.V.M.H.", "text": ""}
{"id": "2447634", "revid": "262457", "url": "https://it.wikipedia.org/wiki?curid=2447634", "title": "Dv\u0101trim\u0101\u015badvaralak\u1e63a\u1e47a", "text": ""}
{"id": "2447635", "revid": "113587572", "url": "https://it.wikipedia.org/wiki?curid=2447635", "title": "Torsten Krol", "text": " \u00c8 autore di undici romanzi:\nLa sua biografia non \u00e8 nota, n\u00e9 tanto meno \u00e8 mai apparso in pubblico. Il suo editore australiano lo descrive come una sorta di \"recluso\" volontario, che vive e lavora in totale anonimato e comunica con la propria casa editrice solo tramite posta elettronica. Molti media hanno speculato su quale possa essere la sua reale identit\u00e0; in particolare il quotidiano neozelandese \"Sunday Star-Times \" e la rete televisiva \"ABC\" hanno avanzato l'ipotesi che possa trattarsi di un autore gi\u00e0 noto che scrive sotto pseudonimo\nIn Italia tutti i suoi romanzi sono stati pubblicati da ISBN Edizioni."}
{"id": "2447639", "revid": "327653", "url": "https://it.wikipedia.org/wiki?curid=2447639", "title": "Gaio Flaminio", "text": ""}
{"id": "2447640", "revid": "31886", "url": "https://it.wikipedia.org/wiki?curid=2447640", "title": "Celebrazioni voltiane", "text": "Alla morte di Alessandro Volta, spentosi al culmine di una straordinaria fama di scienziato, prende subito avvio un'incessante attivit\u00e0 di onoranze centrate soprattutto nei luoghi in cui egli \u00e8 vissuto e la sua attivit\u00e0 scientifica si \u00e8 prevalentemente estrinsecata: Como, Pavia, Milano.\n1899: 100 anni dalla pila.\nNel 1899 il centenario dell'invenzione della pila \u00e8 celebrato a Como con una grande esposizione, sullo stile di un'esposizione universale, come quelle che si ripetono nella seconda met\u00e0 del XIX secolo in tutte le principali citt\u00e0 europee: si trattava della prima grande Esposizione che si teneva nell'Italia unita.\nLa manifestazione \u00e8 lungamente preparata: gi\u00e0 negli anni precedenti si accumulano studi e progetti, anche su proposta di eminenti professionisti come il milanese Luigi Broggi. Alla fine, per\u00f2, viene scelto per la realizzazione l'ingegnere comasco Eugenio Linati. L'intera realizzazione delle opere di costruzione dell'esposizione Voltiana venne realizzata dalla Carpenteria A.Brambilla di Milano.\nSu una vasta area in riva al lago, dall'attuale piazza Cavour verso i giardini a lago fino a Campo Garibaldi, ancora inedificata ma immediatamente contigua allo sviluppo urbano, si progetta un vasto recinto fieristico (un'area espositiva di circa 15.000\u00a0m\u00b2) con un articolato padiglione centrale e alcuni ambienti secondari. La fronte principale, rivolta verso la citt\u00e0, \u00e8 in stile impero, secondo un irrinunciabile riferimento all'epoca di Alessandro Volta, ma agli estremi della loggia si innalzano due alte torri in forma di pila elettrica (in una delle due \u00e8 un modernissimo ascensore, grazie al quale si sale fino a un belvedere da cui si gode un'inedita visuale della citt\u00e0).\nL'idea forte dell'esposizione \u00e8 proprio quella del padiglione unico che permette una visita continua, sempre al coperto, che si sviluppa dai cimeli voltiani ai nuovi ritrovati della tecnica fino ai pi\u00f9 raffinati prodotti dell'industria serica. Unico elemento veramente separato dal resto dell'esposizione \u00e8 il padiglione artistico, in cui sono presentati, insieme agli artisti contemporanei, numerosi esempi degli stili artistici storici, scelti tra i capolavori sparsi sul territorio.\nLe principali autorit\u00e0 politiche dell'epoca, tra cui il re, Umberto I, giungono a Como per visitare l'esposizione.\n\u00c8 proprio l'isolamento di questo padiglione a salvarlo, unico superstite di tutto il complesso realizzato in legno, quando le fiamme devastano l'esposizione.\nL'Esposizione voltiana affianca ai padiglioni una serie di iniziative promozionali di genere assai diverso: manifesto e locandina appositamente disegnate, innumerevoli cartoline celebrative, raduni e gite sociali. Un'attenzione particolare \u00e8 rivolta alla musica: Giacomo Puccini, uno dei pi\u00f9 grandi musicisti dell'epoca, compone una marcetta significativamente intitolata Scossa elettrica, mentre Lorenzo Perosi concede la prima assoluta del suo oratorio Il Natale del Redentore alla citt\u00e0 di Como.\nL'8 luglio 1899 un furioso incendio, scatenatosi a causa di una scintilla scaturita da un contatto tra due fili elettrici, distruggeva completamente, in meno di un'ora, i padiglioni dell'esposizione fra cui la rimessa tranviaria che ospitava i veicoli presentati dalla Helios, primi esemplari immatricolati nella rete tranviaria di Como. Molti cimeli furono tuttavia recuperati. Si apr\u00ec immediatamente una sottoscrizione per la ricostruzione dell'esposizione alla quale partecip\u00f2 anche il Re Umberto I. Su un progetto dell'architetto Linati, la ricostruzione fu completata in un mese , ad opera della Carpenteria Brambilla di Milano. La disposizione planimetrica si distingue dalla precedente per il fatto che, per la necessit\u00e0 di una rapida esecuzione, i due corpi laterali erano rettilinei anzich\u00e9 curvi. L'architettura dei nuovi edifici era sempre in stile Impero: l'esposizione viene riaperta il 20 agosto 1899.\nL'esposizione voltiana rimase aperta al pubblico fino al 5 novembre per un totale di 170 giorni, registrando oltre 193.000 entrate di visitatori paganti.\n1927: 100 anni dalla morte.\nPer il centenario della morte di Alessandro Volta, la Como del 1927 volle rinnovare e superare il fasto dell'esposizione del 1899. La sede prescelta fu Villa Olmo in Borgo Vico, una della pi\u00f9 belle e suggestive ville che si affacciano sul lago, acquistata dal Comune dai proprietari Visconti di modrone con il concorso dei cittadini comaschi e del Comitato Voltiano. Fu istituito per l'occaslone il \"Comitato per le onoranze a Volta\", costituito dal Comitato d'onore sotto il patrocinio di S.M. il Re Vittorio Emanuele III e la Presidenza di Benito Mussolini, e dal Comitato esecutivo, diretto da Guglielmo Marconi.\nLa commemorazione voltiana si articol\u00f2 in tre esposizioni principali:\nAll'architetto Napoleone Montorfano fu affidata la realizzazione di una serie di fabbricati annessi al parco e alla villa, insieme a due ali aggiunte a Villa Olmo, e una galleria parallela a via Cantoni. Complessivamente la superficie coperta dall'esposizione voltiana era di 12.000\u00a0m\u00b2.\nComo nel 1927 fu meta, come nel 1899, di un Congresso di Telegrafisti provenienti da tutto il mondo e nel mese di settembre si svolsero anche delle gare mondiali. I postelegrafonici, con il concorso di altri enti soprattutto comaschi, eressero il cosiddetto Faro Voltiano, in onore di Volta sul colle di San Maurizio di Brunate sovrastante la citt\u00e0 lariana, su progetto dell'ing. Giussani. Nella volta centrale del faro fu collocato un busto del fisico comasco, rappresentato in et\u00e0 avanzata, donato dai postelegrafonici. Il faro fu inaugurato l'8 settembre 1927 con l'intervento di SE il Ministro delle Comunicazioni on. Costanzo Ciano. Da allora un fascio di luce alternativamente verde, bianco e rosso, illumina le notti comasche.\nSi tenne anche un Congresso internazionale dei Fisici che \u00e8 risultato uno dei pi\u00f9 importanti appuntamenti scientifici che si siano tenuti in Italia nei primi decenni del Novecento e richiam\u00f2 a Como, Pavia e Roma i \"padri\" della fisica moderna: la sede per le sessioni comasche del Congresso fu l'Aula di scienze (ora Sala Casartelli) dell'Istituto Carducci. La Sala reca nelle decorazioni alle pareti (pittore Achille Zambelli) i medaglioni con i nomi dei Congressisti, tra cui i premi Nobel per la fisica, Niels Bohr (1922), William Lawrence Bragg (1915), Arthur Compton (1927) James Franck (1925), Hendrik Antoon Lorentz (1902), Guglielmo Marconi (1909), Robert Andrews Millikan (1923), Max Planck (1918), Max von Laue (1914), Pieter Zeeman (1902), oltre ai premi Nobel per la chimica Francis William Aston (1922) e Ernest Rutherford (1908). I presenti che presero il Nobel successivamente furono: Irving Langmuir (1932), Paul Adrien Maurice Dirac (1933), Enrico Fermi (1938), Wolfgang Pauli (1945), Max Born (1954), Werner Karl Heisenberg (1932) e Otto Stern (1943).\nComo mancava di uno stadio e si decise di costruirlo proprio in occasione delle onoranze a Volta. I lavori cominciarono nell'ottobre del 1926 sul terreno donato dal podest\u00e0 Carlo Baragiola e su progetto dell'architetto Giovanni Greppi di Milano. Lo stadio fu dotato di due piste, una ciclistica di 500 metri e una podistica di 450 metri che circondavano il campo per il calcio di circa 7200 metri quadrati: la capienza totale era di 6.000 persone.\nLo stadio fu inaugurato il 30 luglio del 1927. Fu dedicato a Giuseppe Sinigaglia (1884-1916) volontario di guerra decorato al valore, morto sul San Michele da eroe.\nAltra realizzazione di quella celebrazione fu il Tempio Voltiano, costruito dall'imprenditore serico Francesco Somaini, per ospitare tutti i cimeli di Alessandro Volta. Come sua specifica funzione il promotore propone la conservazione e la valorizzazione dei cimeli voltiani, non solo dei pochi frammenti fortunosamente strappati alle fiamme dell'Esposizione voltiana del 1899, ma anche di tutti quei \"memorabilia\" che in un modo o nell'altro possono essere collegati all'eminente fisico e alla sua vicenda comasca.\n1945: 200 anni dalla nascita.\nNonostante la drammatica situazione del Paese ancora scosso dalle vicende belliche, furono tenute commemorazioni di Alessandro Volta in occasione del bicentenario ella sua nascita presso il Teatro Sociale, la Cattedrale e la Tomba di Volta.\nNello stesso anno l'editore Marzorati di Como pubblicava il volume \"Como ad Alessandro Volta\", nel quale si celebrava l'opera scientifica dell'illustre scienziato, con saggi di Giovanni Polvani e Carlo Volpati sugli aspetti pi\u00f9 strettamente scientifici del Volta e di Giuliano Aliati, Federico Frigerio, Ettore Rota, Luigi Rovelli e Pietro Vaccari sugli aspetti storico-iconografici.\n1949: 150 anni dalla pila.\nIl 150\u00ba anniversario della pila veniva aperto ufficialmente dal capo del Governo Alcide De Gasperi con una cerimonia presso il Tempio Voltiano, che dava avvio ad un ricco programma di mostre, convegni, concorsi, rassegne cinematografiche e spettacoli. Inoltre la Societ\u00e0 italiana di fisica - risorta grazie al contributo di Giovanni Polvani, che aveva fondato nel dopoguerra la Scuola internazionale di Fisica di Villa Monastero a Varenna - organizz\u00f2 un Convegno Internazionale sui raggi cosmici, al quale parteciparono fisici di larga fama e premi Nobel; tra questi Enrico Fermi che, tornato in patria per la prima volta dopo il 1938, espose le proprie teorie sui raggi cosmici.\n1977: 150 anni dalla morte.\nLe manifestazioni voltiane ebbero inizio il mattino del 5 marzo con una messa celebrata da Monsignor Castelli nel cimitero di Camnago. Nel pomeriggio dello stesso giorno il sindaco di Como avv. Antonio Spallino, presidente del Comitato per le Manifestazioni Voltiane, apr\u00ec ufficialmente l'anno voltiano. Furono indette numerose manifestazioni che richiamarono a Como personalit\u00e0 di rilievo del mondo scientifico, tra cui i premi Nobel per la fisica Nikolaj Gennadievi\u010d Basov (1964), Emilio Gino Segr\u00e8 (1959) e Samuel Chao Chung Ting (1976). Fu assegnato inoltre il premio Francesco Somaini al prof. Edoardo Amaldi, fisico dell'Universit\u00e0 di Roma, che il giorno dell'inaugurazione tenne un discorso sulla \u201cAttualit\u00e0 di Volta nella moderna Fisica\u201d.\n1995: 250 anni dalla nascita.\nIl 17 febbraio, vigilia dell'anniversario, il Gruppo di Lavoro per le Celebrazioni Voltiane (composto dal Comune, dalla Provincia e dalla Camera di Commercio di Como e dal Centro di Cultura Scientifica \u201cA. Volta\u201d e successivamente istituitosi in Comitato) indice una conferenza stampa per l'avvio del Programma di manifestazioni del Bicentenario dell'invenzione della Pila.\nDal 1993 al 1998 si tennero una serie di Convegni, congressi e conferenze, si mandarono in stampa inoltre alcune pubblicazioni (tra cui \"Bibliografia Voltiana, indice delle opere che trattano Alessandro Volta, conservate nella Biblioteca Comunale di Como\" a cura della Famiglia Comasca), oltre ad una serie di mostre, rassegne ed eventi.\n1999: 200 anni dalla pila.\nNel 1995, anno del 250\u00ba anniversario della nascita di Alessandro Volta, fu delineato il primo programma di iniziative per il Bicentenario dell'invenzione della Pila, su impulso di un Gruppo di Lavoro composto dagli Enti territoriali comaschi (Provincia, Comune e Camera di Commercio di Como) e dal \"Centro di Cultura Scientifica Alessandro Volta\".\nFurono istituiti un \"Comitato della Regione Lombardia\", un \"Comitato promotore di Como\" un \"Comitato promotore di Pavia\" e un \"Comitato nazionale per le Celebrazioni Voltiane\" che si occuparono, nelle diverse sfere d'influenza, di realizzare i diversi progetti.\nLe iniziative riguardarono una serie di studi e ricerche sulle fonti dirette relative alla vita e all'opera di Alessandro Volta; interventi di ristrutturazione o risistemazione di collezioni e laboratori - tra cui spicca il \"Laboratorio Gattoni\", ricostruzione ideale del gabinetto di scienze di Volta - una serie di convegni, conferenze e pubblicazioni di carattere divulgativo. Alla cerimonia inaugurale partecip\u00f2, oltre a numerosi fisici e scienziati, anche il premio Nobel Carlo Rubbia. Il 15 settembre 1999 ebbe luogo una cerimonia nel Tempio Voltiano, durante la quale l\u2019associazione internazionale di ingegneria IEEE dedic\u00f2 una targa in bronzo denominata in inglese IEEE Milestone in onore di Volta, inventore della pila. Una copia della stessa targa fu poi inaugurata nell\u2019auditorio dell\u2019Universit\u00e0 di Pavia, dove Volta present\u00f2 la sua invenzione agli studenti. "}
{"id": "2447641", "revid": "122760168", "url": "https://it.wikipedia.org/wiki?curid=2447641", "title": "Episodi di Merlin (prima stagione)", "text": "La prima stagione della serie televisiva Merlin \u00e8 stata trasmessa nel Regno Unito dal 20 settembre al 13 dicembre 2008 sulle rete BBC One.\nIn Italia la stagione \u00e8 stata trasmessa in prima visione dal 15 dicembre 2008 al 20 gennaio 2009 su Italia 1.\nL'antagonista principale della stagione \u00e8 Nimueh.\nLa chiamata del drago.\nTrama.\nL'episodio si concentra sull'inizio delle avventure del giovane Merlino e sul suo inevitabile destino di proteggere il principe Art\u00f9. Merlino parte dalla piccola cittadina di Ealdor, luogo in cui aveva trascorso la sua infanzia, alla volta di Camelot, con la speranza di riuscire a trovare uno scopo ai suoi poteri magici. Non appena raggiunge Camelot, viene a conoscenza che il suo sovrano, Uther Pendragon, disprezza la magia e condanna a morte chiunque osi praticarla. Infatti, proprio in quel momento, un uomo accusato di magia e stregoneria viene giustiziato davanti agli occhi curiosi dell'intero regno e a quelli sofferenti della madre, che promette vendetta prima di smaterializzarsi nel nulla. Nel frattempo, Merlino prosegue il suo cammino e si reca da Gaius, il medico di corte, a cui il ragazzo salva la vita mentre rischiava di cadere brutalmente gi\u00f9 da una scala. Nonostante Merlino cerchi di negarla, Gaius capisce l'importanza dei suoi poteri magici ma promette di non farne parola con nessuno e di ospitarlo presso la sua dimora finch\u00e9 ne avr\u00e0 bisogno. Ma le occasioni per mettersi nei guai non mancano: mentre si occupa di alcune commissioni affidategli da Gaius, Merlino interviene in difesa di un servitore continuamente bersagliato da quello che sembra essere uno dei tanti bulli della zona: in realt\u00e0, si tratta del principe Art\u00f9 in persona, che non tarda a rinchiudere il ragazzo in cella. Gaius riesce a liberarlo la mattina successiva ma con un piccolo prezzo da pagare: Merlino diventa il bersaglio del popolo che gli lancia addosso frutta e verdura a volont\u00e0. \u00c8 proprio in quel momento che fa la sua conoscenza con Ginevra, o meglio Gwen, la serva di Lady Morgana, la figliastra del re. Merlino e Art\u00f9 continueranno a provocarsi a vicenda, fino a sfociare in una vera e propria lotta dove Merlino sembra avere la meglio grazie all'aiuto della magia: nonostante ci\u00f2, la lite si conclude a favore del principe, che decide comunque di risparmiare Merlino perch\u00e9 avverte in lui qualcosa di diverso da tutti gli altri. Quella notte, Merlino viene per l'ennesima volta svegliato da una voce che pronuncia il suo nome e decide finalmente di seguirla: il suono lo porta nei sotterranei del castello, in una grotta in cui si trova imprigionato da anni l'ultimo Grande Drago, che informa il ragazzo che il suo destino \u00e8 quello di proteggere Art\u00f9. Nel frattempo, la madre dell'uomo che era stato giustiziato, ha assunto le sembianze di una cantante invitata a corte per volere di Uther e prepara la sua vendetta progettando di uccidere il figlio del re, cos\u00ec come lui aveva fatto nel suo caso, durante la cerimonia in cui tutti attendono il suo melodioso canto. In realt\u00e0, non appena comincia a cantare, lancia un incantesimo che fa addormentare tutti gli invitati al banchetto: tutti tranne Merlino, che capisce ci\u00f2 che sta accadendo e riesce a tapparsi le orecchie in tempo. Grazie all'uso della magia, fa crollare uno dei lampadari esattamente sulla testa della donna, spezzando cos\u00ec l'incantesimo e facendole riassumere le sue sembianze originali. La donna, in punto di morte, raccoglie le sue ultime forze per lanciare un pugnale al cuore di Art\u00f9: \u00e8 ancora Merlino a intervenire, salvando la vita del principe prima che il pugnale possa colpirlo. Art\u00f9 \u00e8 salvo, mentre la donna muore. Uther, per ricompensare il giovane ragazzo, nomina Merlino servitore di Art\u00f9, con il disappunto di entrambi.\nValiant.\nTrama.\nValiant, un cavaliere, riceve da un mercante uno scudo magico sul quale sono dipinti tre serpenti, che possono prendere vita a suo piacimento e obbediscono ai suoi comandi. Valiant uccide il mercante proprio con i serpenti.\nA Camelot, intanto, si svolge il torneo annuale al quale partecipano i cavalieri di tutto il regno, per ottenere il posto del campione in carica, il principe Art\u00f9; tra questi c'\u00e8 anche Valiant, che pur di vincere il torneo \u00e8 disposto a uccidere i suoi sfidanti. Merlino, nel frattempo, si trova a dover affrontare il suo primo giorno in qualit\u00e0 di servitore di Art\u00f9: deve rigovernare i suoi cavalli, allenarsi insieme a lui per il torneo, tenere sempre in buone condizioni la sua armatura... ma i compiti sembrano accumularsi ininterrottamente e il ragazzo ricorre in alcuni casi alla magia per affrettare i tempi. Proprio mentre sta radunando l'armatura del principe, Merlino sente dei rumori provenienti dallo scudo di Valiant ed \u00e8 convinto che siano opera dei serpenti che vi sono dipinti: sfortunatamente Valiant si accorge della presenza di Merlino e lo caccia via, senza che quest'ultimo possa accertarsi di ci\u00f2 che aveva visto. Il giorno dopo, per\u00f2, durante un combattimento Valiant ordina ai serpenti di attaccare uno dei suoi sfidanti, sir Ewan, che viene immediatamente portato da Gaius: quando questi informa Merlino che la sua ferita somiglia incredibilmente al morso di un serpente, Merlino capisce che cosa sia successo e si reca da Valiant. L\u00ec, vede con i suoi occhi i serpenti nutrirsi e prendere vita; pertanto, corre a informare Gaius, che per\u00f2 gli ordina di non dire nulla al re finch\u00e9 non abbia delle prove. L'unico testimone che possa provarlo \u00e8 proprio sir Ewan: Valiant capisce che Ewan \u00e8 il suo unico ostacolo nel compimento del suo piano e lo fa mordere nuovamente da un serpente e questa volta il morso gli \u00e8 fatale. Nel frattempo, Merlino si reca da Art\u00f9, per informarlo a proposito di tutto ci\u00f2 che aveva scoperto, giurandogli che si tratta della pura verit\u00e0. Art\u00f9 crede alle parole del suo servitore, perci\u00f2 si reca personalmente a conferire con il re, affermando di avere la prova che ci\u00f2 che dice \u00e8 vero: il cavaliere Ewan, il testimone, e la parola di un cavaliere \u00e8 molto importante secondo il regolamento. Proprio in quel momento per\u00f2, Gaius li avverte della sua morte e Art\u00f9, furioso poich\u00e9 Merlino gli aveva giurato di avere delle prove, \u00e8 costretto a ritirare le sue accuse nei confronti di Valiant e a congedarsi. Art\u00f9 ordina a Merlino di lasciare il castello, ma il ragazzo non si arrende, soprattutto perch\u00e9 sa che il prossimo e ultimo sfidante di Valiant \u00e8 proprio lui, il principe Art\u00f9. Se combatter\u00e0 contro Valiant, andr\u00e0 sicuramente incontro alla sua morte e Merlino non pu\u00f2 permettere che questo accada: come gli ha detto il Grande Drago, il suo destino \u00e8 quello di proteggere Art\u00f9. Il momento del combattimento tra Valiant e Art\u00f9 arriva e Merlino mette in atto il suo piano: vuole far prendere vita ai serpenti dello scudo nel momento in cui tutti avranno gli occhi puntati verso Valiant. I serpenti vengono cos\u00ec liberati dallo scudo con lo stupore di tutti gli spettatori, re compreso, e il cavaliere ordina loro di uccidere Art\u00f9, disarmato e inerme. Il principe riesce per\u00f2 a decapitare i serpenti con una spada lanciatagli in quel momento da Lady Morgana e a colpire Valiant con una ferita letale. Art\u00f9 \u00e8 ancora una volta il campione del torneo: al banchetto organizzato in suo onore, Art\u00f9 ammette a Merlino di aver fatto uno sbaglio nel momento in cui gli ha ordinato di lasciare il castello e di volerlo ancora come suo servitore.\nIl segno di Nimueh.\nTrama.\nA Camelot comincia una strana epidemia che porta a una rapida morte i contagiati. Merlino vorrebbe poter usare i suoi poteri per curarla, ma Gaius glielo impedisce. Tuttavia l'epidemia si diffonde sempre pi\u00f9, e quando viene contagiato il padre di Gwen, Merlino decide di curarlo con la magia nonostante Uther sospetti che la malattia sia stata causata da un mago. Il giovane compie un atto di imprudenza, infatti Gwen viene arrestata perch\u00e9 ritenuta colpevole di stregoneria e condannata a morte. Intanto Gaius scopre che il morbo si diffonde attraverso l'acqua, e recatosi con Merlino alla fonte, vi trovano un mostro e fuggono. Secondo Gaius la creatura pu\u00f2 essere evocata solo da un potentissimo mago, e crede di sapere chi sia. Merlino chiede aiuto al Grande Drago e insieme a Morgana (determinata a salvare Gwen) e Art\u00f9 riesce a ucciderlo. Nel frattempo Gaius \u00e8 andato da Uther e lo ha messo al corrente sul fatto che a causare il morbo sia stata Nimueh, una strega che da sempre perseguitava Uther. Gwen viene perci\u00f2 liberata.\nIl calice avvelenato.\nTrama.\nNimueh \u00e8 furiosa con Merlino che le ha impedito di portare a termine il suo piano per distruggere Camelot. Cos\u00ec decide di tendergli una trappola: approfitta dell'arrivo di Lord Beiard a Camelot per un incontro di pace con Uther. Il lord ha recato in dono al re due calici da cerimonia, uno per lui e uno per Art\u00f9. Nimueh si introduce nel castello vestita da serva e sostituisce il calice per Art\u00f9 con uno avvelenato, poi avvicina Merlino e dopo aver stretto amicizia, durante la cerimonia, gli confida, mentendo, di aver visto lord Beiard mettere del veleno nel calice per Art\u00f9. Merlino interrompe la cerimonia rivelando ci\u00f2 che ha appreso, ma Uther pretende delle prove. Cos\u00ec Merlino beve dal calice per dimostrare che \u00e8 avvelenato e subito perde i sensi. Lord Beiard e i suoi vengono arrestati e Gaius porta Merlino nelle sue stanze. Scopre che l'avvelenamento \u00e8 stato causato dal fiore della morte, che cresce solo in grotte sorvegliate da un basilisco e l'antidoto si ricava dalle foglie dello stesso fiore. Se Merlino non sar\u00e0 curato morir\u00e0 entro quattro giorni. Art\u00f9 si offre di andare a prendere il fiore nonostante la pericolosit\u00e0 della missione, e anche se Uther glielo vieta, parte lo stesso. Durante il viaggio Nimueh tende delle trappole ad Art\u00f9, ma lui le supera tutte, anche grazie all'aiuto di Merlino che con degli incantesimi a distanza lo protegge. Gaius intanto scopre che la potenza del fiore \u00e8 stata intensificata da un incantesimo e quindi non pu\u00f2 essere opera di Beiard. Art\u00f9 torna a Camelot, ma il re lo chiude nelle segrete. Gwen riesce a intrufolarsi e a prendere il fiore, con il quale salvano Merlino. Poi Gaius parla con Uther e lo convince a evitare la guerra con il regno di Beiard, perch\u00e9 \u00e8 certo che sia stata opera di Nimueh.\nLancillotto.\nTrama.\nMerlino, mentre \u00e8 in un bosco, viene attaccato da una feroce creatura e in suo soccorso interviente un giovane di nome Lancillotto, che riesce a far fuggire la bestia. Ma viene ferito, cos\u00ec Merlino lo porta da Gaius che lo cura. Merlino \u00e8 grato a Lancillotto, e vorrebbe ripagare il favore: il giovane, infatti, sogna di diventare un cavaliere di Camelot e Merlino pensa di rivolgersi ad Art\u00f9. Gaius per\u00f2 gli fa notare che il primo codice di Camelot prevede che i cavalieri debbano essere dei nobili. Merlino non si lascia scoraggiare e decide di creare, con la magia, un finto sigillo di nobilt\u00e0. Lancillotto inizialmente non voleva imbrogliare, ma si lascia convincere da Merlino: Gwen realizza un'armatura per lui e supera la prova di ammissione. Ma prima di essere nominato cavaliere, e poter partecipare alla battaglia contro il grifone (la creatura da cui Lancillotto aveva salvato Merlino), l'inganno viene scoperto e Lancillotto condannato a morte. Intanto si scopre che la bestia non muore dopo che Art\u00f9 le aveva inferto un colpo mortale, e secondo Gaius \u00e8 una creatura della magia e pu\u00f2 essere sconfitta solo con essa. Art\u00f9 e i cavalieri la affronteranno comunque, cos\u00ec Merlino comincia a esercitarsi con un incantesimo per ucciderla, ma senza successo. Quando Art\u00f9 libera Lancillotto intimandogli di lasciare Camelot, e Lancillotto in segreto decide di provare a sconfiggere la bestia, Merlino lo segue. Mentre Art\u00f9 e gli altri sono svenuti, Lancillotto affronta il grifone e grazie all'incantesimo di Merlino lo sconfigge. Art\u00f9 in seguito vorrebbe ricompensarlo con la nomina a cavaliere, al contrario di Uther, ma Lancillotto, parlando con Merlino, rivela di averlo visto usare la magia, che manterr\u00e0 il segreto ma che non vuole prendersi il merito e, congedando Art\u00f9 e Uther, lascia Camelot.\nUn rimedio per curare tutti i mali.\nTrama.\nLady Morgana si ammala di uno strano male, un male che neppure Gaius riesce a comprendere. Nel frattempo arriva a corte un sedicente medico, Edwin, il quale sostiene di possedere un rimedio per curare tutti i mali. Edwin ottiene di utilizzare il rimedio su Lady Morgana e la ragazza, tra lo stupore generale, si rimette perfettamente. Uther rimane cos\u00ec impressionato da proporre al giovane di restare a Camelot e di divenire il nuovo medico di corte. Gaius rischia cos\u00ec di perdere il suo lavoro ma Edwin non \u00e8 proprio quello che sembra, poich\u00e9 Edwin era figlio di due stregoni che in passato furono uccisi da Uther, ed \u00e8 tornato a Camelot per potersi vendicare uccidendo il re, ma grazie all'aiuto di Merlino, Edwin viene sconfitto e il re salvato, facendo ritornare Gaius a essere medico di corte.\nLe porte di Avalon.\nTrama.\nMorgana ha un incubo nel quale sogna l'assassinio di Art\u00f9 da parte di una giovane ragazza bionda. La ragazza inizialmente non vuole credere che si tratti di un sogno premonitore, ma \u00e8 costretta a rivedere le sue convinzioni quando una coppia di nobili, padre e figlia, viene soccorsa da Art\u00f9 e scortata sino a Camelot: la figlia, Sofia, ha le stesse fattezze della giovane comparsale in sogno. In effetti Sofia e il padre Aulfric altro non sono che Shii, potenti folletti, intrappolati in due corpi mortali come punizione per l'omicidio di un loro simile; il loro piano \u00e8 quello di indurre Art\u00f9 con la magia a innamorarsi di Sofia e sacrificarlo per ottenere indietro le loro vesti immortali.\nL'inizio della fine.\nTrama.\nMerlino avverte una voce nella sua mente che gli chiede aiuto. La voce appartiene a un bambino druido inseguito dalle guardie della cittadella senza via di scampo. Merlino aiuta il giovane druido a fuggire e ottiene la collaborazione di Morgana che, sensibile alle persecuzioni causate dall'odio di Uther nei confronti della magia, d\u00e0 rifugio al bambino e si prende cura di lui. Il bambino sembra conoscere Merlino e lo chiama Emrys, un nome mai udito dal giovane mago. Merlino allora si reca presso il Grande Drago per chiedergli consiglio sul da farsi: il bambino, infatti, deve essere portato via al pi\u00f9 presto da Camelot prima che Uther possa trovarlo. Il Grande Drago per\u00f2 rivela a Merlino che il bambino, di nome Mordred, sar\u00e0 colui che causer\u00e0 la fine di Art\u00f9 e che dunque, se il bambino dovesse sopravvivere, Merlino non potr\u00e0 compiere il proprio destino. Merlino \u00e8 combattuto: crede alle parole del Drago ma in cuor suo non si sente di abbandonare Mordred, e alla fine propender\u00e0 malgrado tutto per la salvezza del druido.\nExcalibur.\nTrama.\nDurante i festeggiamenti per la nomina di Art\u00f9 a Principe Ereditario prorompe un cavaliere nero dall'aria funesta il quale getta il guanto per sfidare all'ultimo sangue uno dei cavalieri di Camelot. Il cavaliere altri non \u00e8 che Tristan De Bois, il fratello di Ygraine, la madre di Art\u00f9, che, richiamato dalla morte grazie a un incantesimo di Nimueh, reclama vendetta nei confronti del cognato, considerato responsabile della morte della sorella. Il cavaliere sfida a uno a uno i cavalieri di Camelot ma questi cadono uno dopo l'altro e Merlino si rende ben presto conto che nessun'arma mortale pu\u00f2 uccidere chi \u00e8 tornato dall'aldil\u00e0. Cos\u00ec il giovane mago chiede consiglio al Grande Drago il quale forgia, con il suo fiato, una spada incantata e raccomanda a Merlino di affidarla al solo Art\u00f9 perch\u00e9 cadendo nelle mani di una persona malvagia la spada potrebbe divenire uno strumento pericoloso. Alla fine per\u00f2 la spada finisce nelle mani di Uther che, immolandosi al posto del figlio Art\u00f9, sconfigge il cavaliere. Merlino, rimproverato dal Grande Drago per avergli disobbedito, recupera la spada e la getta in fondo a un lago, dove nessuno avrebbe pi\u00f9 potuto recuperarla.\nIl momento della verit\u00e0.\nTrama.\nIl villaggio d'origine di Merlino, Ealdor, viene attaccato da una banda di briganti e saccheggiato. La madre di Merlino, Unith, si reca a Camelot per chiedere aiuto contro i predoni ma Uther non vuole intervenire poich\u00e9, essendo Ealdor nel regno di Sendred, inviare dei soldati al villaggio potrebbe innescare un conflitto fra i due regni. Merlino decide cos\u00ec di partire per Ealdor e di difendere la causa della madre e dei suoi ex compaesani. Non dovr\u00e0 per\u00f2 affrontare il viaggio da solo: Gwen e Morgana insistono per accompagnarlo e, strada facendo, anche Art\u00f9 si unir\u00e0 al trio. Arrivati al villaggio la situazione sembra disperata: i predoni sono in soprannumero e meglio equipaggiati, Art\u00f9 e Merlino dovranno riuscire a preparare i paesani per la battaglia in poco tempo. Qui Merlino rincontra un suo vecchio amico di infanzia, Will, il quale prova ancora del risentimento per lui a causa della sua partenza. Quando i briganti attaccano il villaggio, nonostante le eroiche gesta degli abitanti e dei quattro amici, la battaglia sembra volgere al peggio e Merlino, desideroso di preservare il villaggio in cui era nato e cresciuto, utilizza i propri poteri magici per creare un vortice e spazzare via i nemici. La battaglia \u00e8 vinta ma Art\u00f9 ha assistito alla scena e capisce che \u00e8 opera di uno stregone, pi\u00f9 precisamente Merlino o Will, trovandosi entrambi nel luogo interessato. Il segreto di Merlino verr\u00e0 messo per\u00f2 al sicuro dal sacrificio di Will, amico d'infanzia di Merlino, il quale, dopo aver salvato la vita di Art\u00f9 proteggendolo da un colpo mortale, si ritrova in fin di vita e confessa di aver fatto lui l'incantesimo. Will, morente, si mostra fiero di Merlino e gli manifesta la sua certezza sul fatto che un giorno servir\u00e0 un grande re.\nIl labirinto di Gedref.\nTrama.\nDurante una battuta di caccia nella foresta Art\u00f9 uccide un unicorno e, raggiante, ne porta il corno a Camelot come cimelio. L'uccisione dell'unicorno per\u00f2 porta con s\u00e9 una serie di piaghe su Camelot: carestie, siccit\u00e0; il regno \u00e8 in ginocchio. Uno stregone, Anhora, ammonisce Art\u00f9 dicendogli che \u00e8 lui il responsabile delle sciagure occorse a Camelot: avendo ucciso una creatura cos\u00ec pura come l'unicorno ha scatenato la maledizione e solo il superamento di alcune prove potr\u00e0 portare all'annullamento della stessa. La prima prova viene superata da Art\u00f9, che si dimostra gentile e caritatevole, ma il principe fallisce la prova successiva, dimostrandosi accecato dal proprio orgoglio. Allora Anhora concede ad Art\u00f9 un'ultima possibilit\u00e0 presso il labirinto di Gedref: qui Merlino e Art\u00f9 si troveranno faccia a faccia con di fronte due coppe, una delle quali avvelenata, ognuno pu\u00f2 bere da un solo calice e dunque uno dei due deve morire. Merlino vorrebbe sacrificarsi per Art\u00f9 ma il principe, con uno stratagemma, versa il contenuto del calice di Merlino nel proprio e lo beve, dimostrando cos\u00ec la purezza del proprio cuore. Art\u00f9 cade a terra ma non muore, infatti Anhora rivela che il calice non era avvelenato, esso conteneva solo un potente sonnifero e quindi Art\u00f9 si sarebbe presto svegliato. Lo stregone spiega che Art\u00f9 ha dimostrato ci\u00f2 che realmente c'\u00e8 nel suo cuore e che quindi la maledizione sar\u00e0 annullata.\nAlla fine Art\u00f9 e Merlino riportano il corno nella foresta e lo seppelliscono; allo stesso tempo l'unicorno ricompare davanti ai ragazzi in quanto quando il cacciatore dimostra la purezza del proprio cuore, l'unicorno vive di nuovo.\nUccidere il re.\nTrama.\nQuando il padre di Gwen viene sorpreso a trattare con uno stregone con dell'oro tra le mani, viene accusato di alto tradimento e condannato a morte. Nasce una controversia con Morgana, convinta dell'innocenza dell'uomo e del fatto che l'odio di Uther verso la magia lo porti a governare come un tiranno, senza giustizia e saggezza. Di fronte a una sfuriata della figliastra, Uther, irato, la fa rinchiudere nelle segrete. Morgana, accecata dal risentimento, organizza un attentato nei confronti di Uther: la ragazza lo convince ad andare in visita alla tomba del padre ma l\u00e0, ad aspettarlo, ci sar\u00e0 un gruppo tagliagole al soldo dello stregone con il quale il padre di Gwen era stato visto. Merlino \u00e8 inizialmente intenzionato a lasciare che il complotto vada in porto, anche perch\u00e9, venuto meno Uther, lui sarebbe stato finalmente libero di esercitare la magia. Cambia idea per\u00f2 a fronte delle parole di Gaius, per cui Art\u00f9 \u00e8 ancora troppo giovane per diventare re, e di Gwen, che sostiene di non desiderare la morte di Uther perch\u00e9 altrimenti si abbasserebbe al suo stesso livello. Merlino segue Morgana e Uther e una volta alla tomba sconfigge i servitori dello stregone ma quest' ultimo riesce a resistere alla magia del giovane mago, che cade a terra svenuto.\nLo stregone aggredisce allora Uther ma, quando sta per colpirlo a morte, Morgana uccide lui salvando il re. Poco prima infatti Uther si era mostrato pentito per la morte del padre di Gwen e aveva detto a Morgana di aver bisogno del suo consiglio e della sua comprensione per poter essere un buon sovrano. Morgana, ricredutasi sul patrigno, dopo averlo salvato si riconcilia con lui abbracciandolo davanti allo sguardo sollevato di Merlino.\nLa morte di Art\u00f9.\nTrama.\nArt\u00f9 e i suoi uomini sono a caccia e vengono attaccati da una gigantesca creatura. Tornati al castello, Gaius dice che si tratta della \"Bestia Errante\" e che la sua comparsa sta a indicare un periodo di grande sconvolgimento, ma Uther \u00e8 convinto che sia solo una sciocca superstizione.\nIl giovane principe \u00e8 preoccupato per la sicurezza del suo popolo e decide di sconfiggere la bestia. Gaius spiega la storia della bestia errante a Merlino: un suo morso e sei morto, non c'\u00e8 alcuna cura. Morgana intanto ha un terribile incubo: Art\u00f9 viene attaccato dalla bestia e non ha scampo. \nIl mattino seguente, il principe raduna i suoi cavalieri ed \u00e8 pronto a partire, ma Morgana corre da lui per avvertirlo. Ha visto delle cose terribili e non pu\u00f2 andare! \nArt\u00f9 non vuole ascoltarla e ordina a Merlino di riportarla dentro e avvisare Gaius che ha avuto ancora uno dei suoi incubi. Poco dopo Art\u00f9 e Merlino, scortati dai cavalieri, vanno nella foresta e si addentrano in una grotta dove potrebbe nascondersi la bestia. Merlino e Art\u00f9 vengono attaccati e il giovane principe cade a terra. Merlino attira l'attenzione della bestia e riesce a sconfiggerla con la magia, poi corre da Art\u00f9 e si accorge che il ragazzo \u00e8 stato morso. \nDi ritorno al castello, Gaius \u00e8 preoccupato per la salute del principe e dice che bisogna avvertire il re. Merlino intanto prova a salvarlo con la magia, ma nessuna delle sue formule funziona. Poco dopo Uther chiede a Gaius di fare il possibile per trovare una cura, poi prende fra le braccia il figlio e lo porta nelle sue stanze aiutato dai giovani cavalieri. Merlino si reca dal drago dicendogli che non ha compiuto il suo destino, Art\u00f9 \u00e8 stato morso dalla bestia errante e non riesce a salvarlo. \nIl drago gli dice che forse c'\u00e8 una cosa che pu\u00f2 fare. La bestia \u00e8 una creatura evocata dalla magia antica e deve usare quella stessa magia per salvarlo. Deve trovare chi la pratica ancora, coloro che detengono il potere sulla vita e sulla morte. Deve recarsi in quella che \u00e8 chiamata l'isola dei beati, dove ancora si pu\u00f2 percepire il potere degli antichi. L\u00ec scoprir\u00e0 come salvare il principe. Merlino lo ringrazia e il drago gli ricorda che il giovane principe deve vivere a qualunque costo. \nIl giovane mago parla a Gaius dell'isola dei beati, ma l'anziano medico non vuole che vada, \u00e8 un posto troppo pericoloso. I sacerdoti hanno potere sulla vita e sulla morte e per salvarlo chiederanno sicuramente una vita in cambio. Merlino per\u00f2 si dice pronto a pagare qualsiasi prezzo per salvare Art\u00f9. Il giovane decide cos\u00ec di partire per l'isola dei beati. Intanto le condizioni del principe non migliorano e il re siede accanto a lui affranto. Pi\u00f9 tardi Gwen fa visita ad Art\u00f9 e manda a riposare il povero Gaius. Mentre la donna lo accudisce, parla con lui dicendosi sicura che non morir\u00e0 perch\u00e9 un giorno sar\u00e0 re, un re che il popolo amer\u00e0 e sar\u00e0 orgoglioso di avere come sovrano. Gaius intanto cerca di confortare Uther, mentre Merlino giunge sull'isola e incontra Nimueh.\nLa donna sa cosa vuole chiedergli e gli ricorda che per una vita salvata deve esserci una morte. Merlino dice di essere disposto a donare la sua vita e Nimueh gli dona una coppa contenente l'acqua della vita. Se Art\u00f9 la berr\u00e0, vivr\u00e0. Merlino torna al castello da Gaius e gli dice che Art\u00f9 deve bere quell'acqua per guarire. I due si recano subito nella stanza del principe, ma vengono sorpresi da Uther cui raccontano che si tratta dell'estratto di una pianta che cura i morsi velenosi.\nDopo poco Art\u00f9 si risveglia, ma il prezzo da pagare per la sua salvezza \u00e8 molto pi\u00f9 alto di quello che Merlino si aspetta: il giovane mago, infatti, non muore, ma il mattino seguente lo attende una brutta sorpresa: sua madre si presenta da lui gravemente malata. Gaius gli chiede chi abbia incontrato sull'isola e Merlino gli dice di aver parlato con Nimueh, ma di aver offerto la propria vita e non quella di sua madre. Il giovane mago se la prende con il drago per avergli mentito. \nLui gli dice che non poteva permettere che morisse perch\u00e9 il suo destino \u00e8 quello di proteggere Art\u00f9 finch\u00e9 non salir\u00e0 al trono. Merlino per\u00f2 non pu\u00f2 perdonarlo e si allontana dicendo che non torner\u00e0 mai pi\u00f9 da lui. Pi\u00f9 tardi si confida con Gaius e gli dice di voler tornare sull'isola e cedere la sua vita per quella di sua madre. L'uomo cerca di convincerlo a non farlo perch\u00e9 la sua vita \u00e8 molto importante ma Merlino \u00e8 determinato, deve fare la cosa giusta. \nDecide cos\u00ec di partire, ma prima va a salutare Art\u00f9 e sua madre. Il mattino seguente trova una lettera di Gaius in cui l'uomo gli spiega di essere partito al suo posto, perch\u00e9 la vita del ragazzo \u00e8 troppo importante per essere sprecata e ritiene un onore sacrificarsi per questo. Merlino non pu\u00f2 permetterlo, cos\u00ec parte cercando di raggiungere Gaius in tempo. Gaius arriva da Nimueh e le spiega che Merlino ha intenzione di sacrificare la sua vita per quella di sua madre. \nLui per\u00f2 \u00e8 disposto a morire al posto del giovane mago. Nimueh \u00e8 stupita della sua richiesta, e pensa che uno stregone come Gaius non dovrebbe morire cos\u00ec, ma decide di esaudire la sua richiesta. Poco dopo arriva Merlino e si arrabbia perch\u00e9 aveva chiesto di prendere la sua vita, e non quella di sua madre o di altri. Fra i due si scatena una piccola battaglia di magia nella quale Nimeh con colonne e palle di fuoco colpisce al cuore Merlino. Il giovane \u00e8 disteso a terra ma riesce a rialzarsi e scatena contro di lei un lampo mentre \u00e8 girata. Nimueh viene colpita da un fulmine e muore. Merlino corre da Gaius, lo crede morto ma l'uomo si riprende e, quando apprende che Nimueh \u00e8 morta, rimane di stucco. Merlino \u00e8 riuscito a padroneggiare il potere della vita e della morte. Intanto il drago \u00e8 infuriato, chiama a gran voce Merlino e Morgana avverte il suo richiamo."}
{"id": "2447645", "revid": "466539", "url": "https://it.wikipedia.org/wiki?curid=2447645", "title": "Film e remake dello stesso regista", "text": "Questa voce contiene un elenco di coppie di film e relativi \"remake\" realizzati da uno stesso regista.\nMotivi per fare un \"remake\".\nDiverse sono le ragioni che nel corso della storia del cinema hanno spinto un regista a realizzare il \"remake\" di un suo film precedente. Una prima ragione la si trova nell'evoluzione tecnologica che, specialmente in concomitanza d'innovazioni particolarmente significative come il passaggio dal muto al sonoro o dal bianco e nero al colore, ha spesso reso poco fruibili i film realizzati con la tecnologia precedente. Un secondo motivo pu\u00f2 essere la possibilit\u00e0 di realizzare il film con pi\u00f9 mezzi, potendo accedere a produzioni pi\u00f9 importanti, ad esempio hollywoodiane, solo dopo il successo ottenuto da un primo film di produzione indipendente o comunque a basso costo. \u00c8 il caso, ad esempio, di \"13 Tzameti\", opera prima del 2005 del giovane regista georgiano G\u00e9la Babluani che ha rigirato il film col titolo \"13 - Se perdi... muori\" con la Paramount Pictures. \nUn altro motivo in alcuni casi \u00e8 stato che, con il trascorrere del tempo e l'evoluzione della societ\u00e0, alcuni temi sono diventati accettabili quando in precedenza erano considerati passibili di censura, rendendo cos\u00ec possibile lo sviluppo del soggetto del film in modo compiuto. \u00c8 il caso ad esempio del film \"La calunnia\" del 1934, il cui soggetto originale, tratto dal dramma teatrale di due anni prima \"The Children's Hour\", prevedeva che tra le due protagoniste vi fosse un rapporto lesbico; tale elemento fu completamente eliminato dal primo film, ma fu poi correttamente rappresentato nel \"remake\" del 1962: \"Quelle due\". Pu\u00f2 anche succedere che un regista tenti di ripetere il successo di un film: successe a David Wark Griffith che, in un momento di crisi della sua carriera, riprese la \"Donna che ama\" (\"The Battle of the Sexes\"), film drammatico dei suoi anni d'oro e ne fece un \"remake\" (pur senza riuscire nell'intento, perch\u00e9 il film fu un altro fallimento).\nSomiglianza tra film originario e \"remake\".\nLa somiglianza tra il film originario e il \"remake\" pu\u00f2 essere di diversi livelli, a partire da film rifatti identici scena per scena, con le stesse inquadrature e battute, con la tecnica \"shot-for-shot\", come ad esempio i due \"Funny Games\" di Michael Haneke, fino a film che presentano notevoli differenze, come \"Una pallottola per Roy\" e \"Gli amanti della citt\u00e0 sepolta\" di Raoul Walsh, in cui cambia addirittura il genere dei film: \"gangster\" il primo, \"western\" il secondo.\nElenco.\nIn questa lista sono elencati i \"remake\" di film che sono stati rifatti dallo stesso regista del film originario (l'elenco potrebbe non essere completo)."}
{"id": "2447648", "revid": "4", "url": "https://it.wikipedia.org/wiki?curid=2447648", "title": "Barbo gigante", "text": ""}
{"id": "2447657", "revid": "1543377", "url": "https://it.wikipedia.org/wiki?curid=2447657", "title": "Fiume Roia", "text": "Il Fiume Roia \u00e8 un sito di interesse comunitario della Regione Liguria, nell'ambito della Direttiva 92/43/CEE (\"Direttiva Habitat\"), designato inoltre come \"Zona Speciale di Conservazione\". Comprende un'area di 120 ettari nel territorio del comune di Ventimiglia, in Provincia di Imperia.\nTerritorio.\nIl SIC comprende l'area circostante al tratto finale e alla foce dell'omonimo fiume. Si tratta di una zona densamente abitata, che taglia in due la citt\u00e0 di Ventimiglia. Sulla sponda sinistra del fiume si trovano insediamenti urbani, infrastrutture viarie e aree incolte, mentre sulla sponda destra rimangono ancora varie aree coltivate. A livello litologico la zona \u00e8 costituita da depositi di ciottoli di origine alluvionale. Longitudinalmente il sito si estende verso l'interno per circa 7\u00a0km, mentre la sua larghezza media \u00e8 di circa 150 m.\nFlora e vegetazione.\nNel SIC/ZSC, nonostante la forte antropizzazione, sopravvivono fasce di vegetazione riparia, oltre alle poche specie vegetali in grado di colonizzare i greti fluviali. Interessante \u00e8 la presenza del'oleandro, che forse in quest'area si trova allo stato spontaneo.\nFauna.\nL'area protetta \u00e8 importante pi\u00f9 che altro perch\u00e9 si tratta di una zona umida, una tipologia di ambiente particolarmente rara in Liguria. Tra le specie alle quali la zona d\u00e0 rifugio si segnalano tra i rettili \"Malpolon monspessulanus\" (il colubro lacertino) e tra gli uccelli acquatici \"Burhinus oedicnemus\" (l'occhione) e \"Recurvirostra avosetta\" (l'airone rosso).\nPressioni e minacce.\nTra i fattori di rischio per la conservazione della biodiversit\u00e0 nell'area protetta alcuni, forti in passato, si sono con il tempo attenuati, come ad esempio le attivit\u00e0 estrattive (\"estrazione di sabbie e ghiaie\"), l'inquinamento e l'eccessivo pascolamento da parte di greggi di ovicaprini. Una minaccia che tutt'ora incombe sul sito \u00e8 la modifica dello stato delle sponde e dell'alveo del fiume con arginature e l'eventuale realizzazione di opere di regimazione. Relativamente recente \u00e8 la diffusione di specie invasive vegetali di origine esotica, come \"Trachemys scripta\", nella zona di Varase, e \"Ailanthus altissima\" nella parte pi\u00f9 a monte del SIC/ZPS. Anche la fauna \u00e8 minacciata, sia pure in misura non ancora del tutto stimabile, dall'invadenza dei cormorani e dall'immissione di specie ittiche destinate alla pesca amatoriale."}
{"id": "2447659", "revid": "124261395", "url": "https://it.wikipedia.org/wiki?curid=2447659", "title": "Buffy l'ammazzavampiri - Ottava stagione", "text": "Buffy l'ammazzavampiri - Ottava stagione (\"Buffy the Vampire Slayer - Season Eight\") \u00e8 una serie a fumetti ideata da Joss Whedon, pubblicata dalla Dark Horse Comics dal marzo 2007 al gennaio 2011. \u00c8 la collana principale dedicata al personaggio di Buffy Summers dall'editore statunitense. Assume le sue premesse narrative dalla conclusione della settima stagione della serie televisiva \"Buffy l'ammazzavampiri\". La serie \u00e8 scritta dallo stesso Whedon. In italiano \u00e8 stata tradotta dall'editore Free Books dal 2008 (volumi 1 e 2, contenenti i numeri 1-10) e da Edizioni BD dal settembre 2010 all'ottobre 2011 (numeri 11-40) .\nL'ottava stagione di \"Buffy\" \u00e8 composta di 40 numeri e, dopo una pausa, \u00e8 seguita da una nona stagione di 25 numeri.\nNell'ultima puntata della serie Willow Rosenberg utilizzando il potere della Falce (arma destinata all'ultima Guardiana della Bocca dell'Inferno, ovverosia Buffy) ha fatto un incantesimo che ha trasformato tutte le \"potenziali\" in Cacciatrici attive, affinch\u00e9 potessero aiutare a sconfiggere il Primo (il Male Primordiale). La serie si conclude con la distruzione della Bocca dell'Inferno e della stessa Sunnydale.\nDurante la quinta stagione di \"Angel\" (la quale si colloca cronologicamente dopo la distruzione di Sunnydale) veniamo a conoscenza di alcune informazioni riguardo al futuro dei protagonisti:\nNel corso dell'ottava stagione vi saranno dei cambiamenti.\nPubblicazioni.\nEpisodio n. 1.\nTitolo originale: \"The Long Way Home (part 1)\"\nEpisodio n. 3.\nTitolo originale: \"The Long Way Home (part 3)\"\nPremi.\nNel 2008 la serie ha vinto un Eisner Award come \"miglior serie nuova\"."}
{"id": "2447663", "revid": "1086846", "url": "https://it.wikipedia.org/wiki?curid=2447663", "title": "Parma Associazione Calcio 2003-2004", "text": "Stagione.\nL'estate 2003 port\u00f2 alla cessione di Adrian Mutu al Chelsea. Durante il girone di andata del campionato i ducali si giovarono delle reti di Adriano, che rientr\u00f2 all'Inter a gennaio: proprio i nerazzurri furono sconfitti per 1-0 alla 16\u00aa giornata. L'addio del brasiliano spian\u00f2 la strada all'esplosione di Alberto Gilardino, autore di numerose reti. Il testa a testa con i milanesi conobbe l'epilogo nelle ultime domeniche, con lo scontro diretto vinto dalla squadra di Zaccheroni: marcatore fu proprio Adriano, con un gol su punizione. La successiva vittoria sull'Udinese non bast\u00f2 per raggiungere il quarto posto: vincendo 3-2 a Empoli, l'Inter si assicur\u00f2 la qualificazione alla Champions League. Il Parma accedette cos\u00ec alla Coppa UEFA.\nIl 24 giugno 2004, la societ\u00e0 cessa di esistere: per scongiurare il rischio di fallimento, in seguito al Crac Parmalat, assume la denominazione di \"Parma Football Club\"."}
{"id": "2447668", "revid": "486946", "url": "https://it.wikipedia.org/wiki?curid=2447668", "title": "Dizionario biografico degli Italiani", "text": ""}
{"id": "2447669", "revid": "1251388", "url": "https://it.wikipedia.org/wiki?curid=2447669", "title": "Ladysmith (Columbia Britannica)", "text": "Ladysmith \u00e8 una citt\u00e0 di 7583 abitanti della Columbia Britannica, Canada."}
{"id": "2447670", "revid": "22229", "url": "https://it.wikipedia.org/wiki?curid=2447670", "title": "Carta di Verona", "text": ""}
{"id": "2447673", "revid": "968255", "url": "https://it.wikipedia.org/wiki?curid=2447673", "title": "Eruzioni dell'Etna", "text": "Per eruzioni dell'Etna si intende un elenco degli eventi eruttivi noti verificatisi sul vulcano Etna, in Sicilia.\nStoria eruttiva.\nL'inizio del processo formativo dell'Etna si fa risalire al Quaternario, a partire da 600\u00a0000 anni fa, dove si ritiene esistesse un grande bacino, il \"Golfo pre-etneo\". Qui, nel punto di contatto tra la zolla euro-asiatica a nord e la zolla Africana a sud, vi furono le prime eruzioni sottomarine di lava basaltica fluidissima con la nascita dei primi edifici vulcanici. Prove di queste prime eruzioni sono da ricercarsi nelle colonne basaltiche di Acitrezza e Motta Sant'Anastasia, nonch\u00e9 nei faraglioni di Acicastello. Una seconda serie di eruzioni, stavolta di tipo alcalo-basaltiche, \u00e8 ritenuta compresa tra i 200 e i 100\u00a0000 anni fa, dando forma al cosiddetto Monte Calanna, il principale dei coni vulcanici preistorici. Di questa struttura oggi rimangono dei \"dicchi.\"\nNascita del Trifoglietto.\nCirca 107\u00a0000 anni fa entr\u00f2 in eruzione un nuovo complesso vulcanico, detto Trifoglietto, che raggiunse un\u2019altezza massima di circa 2\u00a0600 metri, quando entr\u00f2 in eruzione un nuovo complesso vulcanico, pi\u00f9 a ovest del precedente, di tipo esplosivo, che emetteva lave di tipo viscoso. Un secondo sempre pi\u00f9 a nord-ovest, (Trifoglietto II), sorse dal precedente, collassando in seguito con esso circa 99\u00a0000 anni fa, dando origine all'immensa caldera detta Valle del Bove, profonda mille metri e larga cinquemila.\nNascita del Mongibello.\nLe eruzioni successive furono alternativamente di lava basaltica e di violente esplosioni tufacee. A seguito di queste nacque, dopo circa 30\u00a0000 anni, il Mongibello Antico, cono laterale occidentale ai precedenti. Le fasi di vita del \"Mongibello\" sono, dalla sua nascita, piuttosto altalenanti, con fasi di stanca e fasi di attivit\u00e0 eruttiva. Tra gli ottomila e i settemila anni fa vi fu un collasso del cono occidentale, testimoniato indirettamente anche dalle fonti antiche. Secondo un'ipotesi a seguito a questo collasso scatur\u00ec un immane tsunami verso il Mediterraneo orientale e sud orientale. Lo stretto di Messina avrebbe invece fatto da barriera allo tsunami verso il Mediterraneo occidentale, ma non \u00e8 chiaro se fosse dovuto a cause sismiche ovvero eruttive. Secondo altre tesi non vi fu un solo collasso, ma una serie di collassi nel corso del tempo.\nLe lave da quest'epoca tornarono a essere di tipo fluido basaltico e gli eventi eruttivi, seguendo il processo di spostamento verso ovest, diedero vita al nuovo edificio vulcanico del \"Mongibello\".\nMongibello recente.\nDal collasso del Mongibello Antico in poi l'Etna ha raggiunto una fase di relativa quiescenza che alterna con eruzioni di tipo basaltico. Il vulcano attuale presenta molteplici piccole bocche laterali, dette crateri avventizi, prodotte dalle varie eruzioni nel tempo. Esistono anche dei centri eruttivi eccentrici .\nNon si \u00e8 in grado di produrre una cronologia completa delle eruzioni etnee, nel periodo storico, a causa dell'incertezza o dell'imprecisione delle fonti. La moderna ricerca geologica e stratigrafica sta progressivamente facendo ordine sulle indicazioni basate su memorie storiche; meglio testimoniate sono quelle dal XVI secolo in poi.\nPreistoria e protostoria.\nGli eventi eruttivi che hanno interessato l'area ionica pi\u00f9 antichi sono certamente quelli pre-etnei, caratterizzati da lave colonnari, \"pillows\" e \"neck\". Tali fenomeni eruttivi vengono datati a partire da 600\u00a0000 anni a.C.\nDall'80\u00a0000 al 60\u00a0000 a.C. circa costruito nei millenni precedenti permette la nascita del Trifoglietto.\nSolo a partire dalle eruzioni del V millennio a.C., a seguito del crollo del Trifoglietto, si possono invece stabilire le eruzioni relative al Mongibello.\nSecondo la tavola cronologica di Rom\u00e9 de l'Isle la prima eruzione nota sarebbe del 1500 a.C., mentre secondo Diodoro Siculo fu il fuoco dell'Etna la causa della trasmigrazione dei Sicani dalla costa orientale a quella occidentale dell'isola, verso il 1470 a.C.\nUn'altra grande eruzione avrebbe avuto luogo poco dopo la venuta dei Siculi, verso l'anno 1280 a.C.; secondo Tucidide sarebbero avvenute altre tre eruzioni nel 737, 477 e 427. Non tutte tali colate, tuttavia, sono bene identificabili.\nEruzioni in periodo storico.\nIl periodo cosiddetto storico copre circa 3 millenni, tuttavia le informazioni relative presentano, per varie ragioni, molti periodi lacunosi; altre sono inaffidabili e soprattutto non permettono alcuna valida individuazione dei centri eruttivi o del volume dei prodotti emessi. La carta geologica ottenuta con le ricerche pi\u00f9 recenti ha permesso di individuare 35 colate di lava tra il 122 a.C. e il 1600 d.C. e per solo 7 di esse la datazione coincide con quella in precedenza ritenuta aderente alle antiche fonti.\nA partire dalla seconda met\u00e0 degli anni settanta del XX secolo la frequenza delle eruzioni, sia dai crateri sommitali sia dalle fenditure laterali \u00e8 aumentata notevolmente; anche il tasso medio annuo di lave emesse ha subito un netto incremento.\nEruzioni tra il VII secolo a.C. e il V secolo.\nTra il periodo di fine impero romano e l'anno mille la ricerca ha permesso di riconoscer diverse colate, non riferite da fonti storiche la cui datazione (con un margine di errore di \u00b1 50) \u00e8 indicata negli anni 350 e 450 sul versante sud-orientale a bassa quota (San Giovanni la Punta e Sant'Alfio); sul versante occidentale, negli anni 250, 350, 450 (Bronte). Eruzioni di rilievo, almeno 4, sul versante meridionale e orientale tra il 500 e il 700. Tra il 1000 e il 1330 eruzioni laterali a quote basse su tutti i versanti con formazione del Monte Sona e del Monte Ilice con colata fino alla costa ionica (Stazzo, frazione di Acireale)."}
{"id": "2447674", "revid": "1442080", "url": "https://it.wikipedia.org/wiki?curid=2447674", "title": "Hamburg Masters 2008 - Singolare", "text": "Il singolare del Hamburg Masters 2008 \u00e8 stato un torneo di tennis facente parte dell'ATP Tour.\nRoger Federer era il detentore del titolo, ma Rafael Nadal lo ha battuto in finale 7\u20135, 6\u20137(3), 6\u20133.\nTeste di serie.\nLe prime 8 teste di serie hanno ricevuto un bye per il 2\u00ba turno."}
{"id": "2447675", "revid": "933835", "url": "https://it.wikipedia.org/wiki?curid=2447675", "title": "Giorgio Castellani", "text": "Biografia.\nFiglio del boss mafioso Michele Greco, detto \"il Papa\", inizi\u00f2 la carriera con il suo vero nome, Giuseppe Greco (vedi filmografia), successivamente, a suo dire, adott\u00f2 il cognome della madre \"Castellana\" con la differenza della lettera finale. Il tutto per \"ragioni cinematografiche\", dandosi assonanza con il gi\u00e0 noto Renato Castellani.\nNel 1984 venne raggiunto da un mandato di cattura per associazione mafiosa a seguito delle dichiarazioni dei collaboratori di giustizia Tommaso Buscetta e Salvatore Contorno, che lo accusavano di essere \"uomo d'onore\" della famiglia mafiosa guidata dal padre. Condannato a quattro anni di carcere in primo grado nel Maxiprocesso di Palermo, venne assolto da ogni accusa in Cassazione.\n\u00c8 morto a seguito di un male incurabile nella casa di famiglia nella borgata palermitana di campagna \"Croceverde-Giardini\" nel 2011.\nNel 2007 i registi Cipr\u00ec e Maresco dedicheranno all'avventura cinematografica di Giuseppe Greco un documentario in due puntate, all'interno della serie \"Ai confini della piet\u00e0\" prodotta per La7."}
{"id": "2447677", "revid": "1718925", "url": "https://it.wikipedia.org/wiki?curid=2447677", "title": "New Era Cap Company", "text": "La New Era Cap Company \u00e8 un'azienda di Buffalo, fondata nel 1920 dall'immigrato tedesco Ehrhardt Koch, che produce e fornisce in esclusiva i berretti da baseball regolamentari di tutte le squadre della Major League e i loro affiliati. Produce anche berretti per oltre 200 college statunitensi e per i maggiori campionati sportivi statunitensi come NHL, NBA e NFL. Inoltre, New Era realizza cappellini di merchandising per la Marvel e la DC Comics, nonch\u00e9 per il produttore di motociclette Harley-Davidson.\nStoria.\nNel 1920, Ehrhardt Koch prese in prestito $1.000 da sua sorella Rose e $1.000 dal suo collega Joe e fond\u00f2 la sua compagnia di cappelli, la \"E. Koch Cap Company\". La produzione \u00e8 iniziata al terzo piano del 1830 Genesee Street a Buffalo, New York. L'azienda ha iniziato con 14 dipendenti, tra cui la sorella di Ehrhardt Rose, il figlio di Ehrhardt, Harold, e il figlio di Rose, Wally Domas.\nNel 1934, New Era inizi\u00f2 a produrre cappellini per i Cleveland Indians, che sarebbero stati il loro primo contratto della Major League Baseball (MLB). Nel 1954, il cappellino pro aderente dell'azienda \u00e8 stato modernizzato, ridisegnato e chiamato 59Fifty, noto anche come cappellino \"Brooklyn Style\", da Harold Koch, che ha introdotto molti miglioramenti e innovazioni di design mentre era a capo di New Era. Nel 1965, New Era forniva cappelli a circa 10 delle 20 squadre MLB. Nel 1993, a New Era \u00e8 stata concessa la prima licenza esclusiva con MLB per produrre i cappellini da baseball sul campo per tutte le sue squadre (allora 28, ora 30).\nNel 2001, Chris Koch \u00e8 stato nominato amministratore delegato. Negli anni 2010, mentre New Era era stata a lungo associata al baseball, l'azienda si \u00e8 concentrata sull'approfondimento del calcio e di altri campionati sportivi. Nel 2012, ha acquisito tutti i diritti esclusivi a margine per la National Football League (NFL). Nel 2013, New Era ha firmato con la Big Bash League australiana di cricket come fornitore ufficiale di cappellini. New Era ha firmato un contratto aggiuntivo nel 2015 con il Manchester United. Nel 2017, New Era ha firmato i diritti esclusivi per i prodotti NBA sul campo. Ci\u00f2 ha reso New Era la prima azienda di headwear ad avere diritti esclusivi per MLB, NFL e NBA contemporaneamente.\nIl 13 agosto 2016 \u00e8 stato annunciato che New Era e i Buffalo Bills hanno raggiunto un accordo per i diritti di denominazione per il Ralph Wilson Stadium. I Bills e New Era hanno annunciato ufficialmente il nuovo nome dello stadio di \"New Era Field\" cinque giorni dopo, il 18 agosto 2016. Dopo che i Bills hanno rilasciato il CEO Russ Brandon nel maggio 2018, New Era ha assunto Brandon in una posizione esecutiva. Il giorno dopo, New Era neg\u00f2 che l'assunzione fosse avvenuta. \"L'Athletic\", che ha fatto l'affermazione iniziale, continua a insistere che l'assunzione \u00e8 avvenuta e che Brandon era stato tranquillamente licenziato dopo che la storia si \u00e8 interrotta. L'accordo di sponsorizzazione dello stadio \u00e8 stato concluso su richiesta di New Era nel 2020 e lo stadio \u00e8 stato ribattezzato Bills Stadium. \nIl 12 settembre 2018 \u00e8 stato annunciato che New Era sarebbe stato il fornitore ufficiale della Canadian Football League a partire dalla stagione 2019. La societ\u00e0 \u00e8 licenziataria della CFL per copricapo e abbigliamento dal gennaio 2011 e sar\u00e0 la prima volta che l'azienda fornisce divise da calcio e abbigliamento collaterale. \nIl 22 aprile 2021 \u00e8 stato annunciato che New Era sarebbe diventato un Merchandise Partner della Coppa del Mondo di Rugby League 2021.\nNumero di dipendenti.\nNew Era ora impiega quasi 1.500 persone in tutto il mondo, comprese pi\u00f9 di 400 famiglie nel solo Stato di New York. \u00c8 inoltre l'unica azienda del settore che ha continuato a produrre sul suolo americano e ad aver avviato la produzione \u201coff shore\u201d solo nove anni fa.\nDistribuzione.\nOltre ai molteplici negozi americani sono stati aperti New Era Store anche a Londra, Berlino e a Birmingham.\nNegli anni la sua diffusione ha fatto s\u00ec che divenisse un'icona della cultura giovanile statunitense. Nel mondo della cultura e della musica Hip Hop i New Era divennero un vero oggetto di culto.\nOgni anno New Era produce oltre 30 milioni di berretti che vengono venduti in pi\u00f9 di 40 paesi nel mondo. Il colore pi\u00f9 apprezzato \u00e8 il blu navy e il logo pi\u00f9 popolare \u00e8 quello dei New York Yankees."}
{"id": "2447678", "revid": "986213", "url": "https://it.wikipedia.org/wiki?curid=2447678", "title": "Eva Brunne", "text": "Nel 2009 \u00e8 stata eletta vescovo della diocesi di Stoccolma della Chiesa di Svezia. \u00c8 nota anche per essere la prima donna apertamente lesbica a raggiungere la carica di vescovo luterano.\nBiografia.\nDopo la scuola si \u00e8 dedicata allo studio della teologia protestante e, dopo l'ordinazione sacerdotale, ha servito per 16 anni in una parrocchia di Stoccolma.\nVive in un'unione civile con la pastora luterana Gunilla Linden e con il figlio di quest'ultima, nato nel 2006.\nNel 2009 ha ottenuto 412 voti a favore nella votazione per la carica di vescovo, superando il concorrente pastore Hans Ulfvebrand che si \u00e8 fermato a 365 preferenze.\nLa sua elezione ha causato scandalo all'interno di una parte dell'ambiente della Chiesa di Svezia.\nLa sua ordinazione formale a vescovo \u00e8 avvenuta l'8 novembre 2009 a Uppsala, quando \u00e8 succeduta al vescovo Caroline Krook che, nel novembre del 2009, \u00e8 andata in pensione.\nGenealogia episcopale.\nLa genealogia episcopale \u00e8:"}
{"id": "2447679", "revid": "149485", "url": "https://it.wikipedia.org/wiki?curid=2447679", "title": "Ladysmith (disambigua)", "text": "Ladysmith pu\u00f2 riferirsi a:"}
{"id": "2447680", "revid": "288300", "url": "https://it.wikipedia.org/wiki?curid=2447680", "title": "Nelson Enrique Rivas L\u00f3pez", "text": ""}
{"id": "2447681", "revid": "339392", "url": "https://it.wikipedia.org/wiki?curid=2447681", "title": "New era cap", "text": ""}
{"id": "2447684", "revid": "73843", "url": "https://it.wikipedia.org/wiki?curid=2447684", "title": "Al-Mansura", "text": "Al-Man\u1e63\u016bra () \u00e8 un villaggio palestinese 29\u00a0km a nord-est di Acri, occupato da Israele durante la guerra arabo-israeliana del 1948 con l'operazione Hiram. Il villaggio \u00e8 disabitato dal momento della sua conquista, vi rimangono solo i ruderi di una chiesa, mentre nel 1931 contava 129 abitazioni con 688 abitanti, divenuti 2300 nel 1945.\nNei dintorni di al-Man\u1e63\u016bra sorgono le localit\u00e0 israeliane di Netu'a, Elkosh, Biranit, Mattat e Abirim."}
{"id": "2447686", "revid": "767487", "url": "https://it.wikipedia.org/wiki?curid=2447686", "title": "Fioronato", "text": ""}
{"id": "2447688", "revid": "196390", "url": "https://it.wikipedia.org/wiki?curid=2447688", "title": "Fioronata", "text": ""}
{"id": "2447695", "revid": "344646", "url": "https://it.wikipedia.org/wiki?curid=2447695", "title": "Chiesa cattolica a Timor Est", "text": "La Chiesa cattolica a Timor Est \u00e8 parte della Chiesa cattolica universale, in comunione con il vescovo di Roma, il Papa.\nStoria.\nL'isola di Timor fu scoperta nel 1520 dai portoghesi, che colonizzarono la parte orientale, mentre quella occidentale fu conquistata dagli olandesi: dopo lunghe lotte fra le due potenze coloniali, le frontiere furono fissate nel corso del XVIII secolo. I portoghesi iniziarono ben presto l'evangelizzazione della loro parte di isola, che si svilupp\u00f2 molto dipendendo dall'arcidiocesi di Goa in India. La regione orientale dell'isola rimase al Portogallo, come sua provincia d'oltremare, fino al 1974: con il disimpegno portoghese, inizia per Timor Est una stagione di battaglie per il riconoscimento della propria sovranit\u00e0, contro i tentativi di annessione dell'Indonesia. Il 20 maggio 2002 Timor Est diventa indipendente dopo un referendum popolare.\nNel 1989 papa Giovanni Paolo II visit\u00f2 la diocesi di Dili: durante la messa scatt\u00f2 la repressione delle forze di sicurezza contro un gruppo di studenti che urlavano slogan contro l'occupazione indonesiana. Nel 1996 fu eretta la diocesi di Baucau. Nel 2010 \u00e8 stata eretta la diocesi di Maliana.\nIl 14 agosto 2015 \u00e8 stato siglato l'Accordo tra la Santa Sede e la Repubblica democratica di Timor Est sullo statuto giuridico della Chiesa cattolica.\nL'11 settembre 2019 papa Francesco ha istituito la provincia ecclesiastica di Dili, costituita dalla sede metropolitana, l'arcidiocesi di Dili, e dalle sue suffraganee, le diocesi di Baucau e di Maliana.\nOrganizzazione ed istituzioni.\nDal 2019 la Chiesa cattolica \u00e8 presente sul territorio con 1 sede metropolitana e 2 suffraganee:\nAl momento dell'istituzione della provincia ecclesiastica di Dili nel 2019 la Chiesa cattolica a Timor Est contava:\nLa popolazione cattolica ammontava a 1.217.000 cristiani, pari al 96% della popolazione.\nNunziatura apostolica.\nLa nunziatura apostolica a Timor Est \u00e8 istituita il 24 giugno 2003 con il breve \"Ad plenius confirmandas\" di papa Giovanni Paolo II.\nConferenza episcopale.\nElenco dei presidenti della Conferenza episcopale di Timor:\nElenco dei vicepresidenti della Conferenza episcopale di Timor:\nElenco dei segretari generali della Conferenza episcopale di Timor:"}
{"id": "2447696", "revid": "830939", "url": "https://it.wikipedia.org/wiki?curid=2447696", "title": "Frederic George Stephens", "text": "Biografia.\nFrederic George Stephens nacque da Septimus Stephens di Aberdeen e da Ann Cooke a Walworth a Londra e crebbe a Lambeth. A causa di un incidente nel 1837 divenne disabile fisicamente motivo per il quale ebbe un'educazione privata, pi\u00f9 tardi frequent\u00f2 la University College School di Londra. Nel 1844 entr\u00f2 nella Royal Academy dove incontr\u00f2 John Everett Millais e William Holman Hunt. Entr\u00f2 a far parte della confraternita dei preraffaelliti nel 1848, posando spesso come modello nei quadri; come in \"Ferdinand Lured by Ariel\" di Millais nel 1849 e \"Jesus Washing Peter's Feet\" (\"Ges\u00f9 lava i piedi di Pietro\") di Ford Madox Brown tra il 1852 e il 1856.\nDeluso dal suo scarso talento artistico abbandon\u00f2 la pittura e si dedic\u00f2 alla critica artistica. Dichiar\u00f2 di aver distrutto tutti i suoi quadri nel 1850 ma tre suoi dipinti e un disegno a matita sono conservati alla Tate Gallery: \"The Proposal (The Marquis and Griselda)\" (\"la proposta di matrimonio, il marchese e Griselda\") del 1850 circa, \"Morte d'Arthur\" dipinto tra il 1850 e il 1855 circa, \"Mother and Child\" (\"madre e bambino\") del 1854 circa e il disegno di sua madre sempre del 1850.\nComunic\u00f2 gli scopi della confraternita al pubblico, divenne critico d'arte e pi\u00f9 tardi il curatore artistico del periodico \"Athenaeum\" mentre scriveva come freelance per alcuni altri periodici di storia dell'arte nel continente e negli Stati Uniti come \"Art Journal\" e \"Portfolio\". Contribu\u00ec alla rivista dei preraffaelliti \"The Germ\" sotto lo pseudonimo di Laura Savage e quello di John Seward. Durante questo periodo fu fortemente influenzato da Dante Gabriel Rossetti al quale acconsent\u00ec di scrivere recensioni del suo lavoro con il nome di Stephen.\nIl primo lavoro di Stephens sulla storia dell'arte fu \"Normandy: its Gothic Architecture and History\" (\"Normandia: la sua architettura gotica e la sua storia\") del 1865, a cui seguirono \"Flemish Relics\" (\"reliquie fiamminghe\") del 1866 e delle monografie su William Mulready nel 1867 e Edwin Landseer nel 1869. Nel 1873 cominci\u00f2 a pubblicare sull\"'Athenaeum\" un centinaio di articoli sul collezionismo britannico comprendendo le collezioni d'arte pi\u00f9 importanti ma quelle minori, con l'intento di incoraggiare la middle class al patrocinio dell'arte.\nFu anche custode dei disegni e delle stampe del British Museum e scrisse molte delle introduzioni dei Cataloghi del museo dal 1870 in poi. Nel 1875 si caratterizz\u00f2 pi\u00f9 per la sua attivit\u00e0 di storico dell'arte che di critico e dal 1877 fino al 1890 contribu\u00ec alla redazione dei cataloghi della Grosvenor Gallery. Quando Rossetti mor\u00ec collabor\u00f2 alla stesura del suo elogio funebre apparso sull'edizione dell\"'Athenaeum\" data 15 aprile 1882.\nStephens fece una critica negativa del quadro \"Triumph of the Innocents\" (\"il trionfo degli innocenti\") del 1885 di William Holman Hunt, deprecando la commistione tra iperealismo e fantasia, Hunt si vendic\u00f2 quasi vent'anni dopo con un attacco sarcastico nella seconda edizione del suo \"Pre-Raphaelitism and the Pre-Raphaelite Brotherhood\" (\"preraffaellitismo e la confraternita dei preraffaelliti\") del 1914.\nNel 1894 Stephens pubblic\u00f2 un'edizione di \"Portfolio\" monografica su Rossetti. Fece un saggio sull'arte con Henry Duff Traill \"Social England: a Record of the Progress of the People\" tra il 1893 e il 1897 definendo il preraffaellitismo continuazione della tradizione dell'arte britannica. Questo contraddiceva la visione della confraternita che si vedeva unicamente come una rifioritura dell'arte del passato. Nel 1895 pubblic\u00f2 un libro su Lawrence Alma-Tadema e nel 1898 una recensione postuma su Millais in cui lo criticava per il suo lavoro povero e mal progettato.\nAltri artisti su cui ha scritto sono Thomas Bewick, Edward Burne-Jones, George Cruikshank, Thomas Gainsborough, William Hogarth, Edwin Landseer, William Mulready, Samuel Palmer, Joshua Reynolds, Thomas Rowlandson, Sir Antoon Van Dyck, e Thomas Woolner.\nLa visione conservatrice dell'arte moderna lo port\u00f2 a disprezzare l'impressionismo chiudendo cos\u00ec una collaborazione di quarant'anni con \"Athenaeum\".\nStephens si spos\u00f2 con l'artista Rebecca Clara Dalton nel 1866 da cui ebbe un figlio (Holman Fred Stephens 1869-1931), al censimento del 1881 la famiglia viveva al numero 10 di Hammersmith Terrace a Hammersmith. Quando mor\u00ec nel 1907 fu sepolto al Brompton Cemetery. Gran parte della su collezione d'arte e dei suoi libri furono venduti all'asta nel 1916 dopo la morte della moglie, suo figlio lasci\u00f2 in eredit\u00e0 diverse opere d'arte alla Tate Gallery."}
{"id": "2447698", "revid": "92723", "url": "https://it.wikipedia.org/wiki?curid=2447698", "title": "Chiesa cattolica in Timor Est", "text": ""}
{"id": "2447708", "revid": "986213", "url": "https://it.wikipedia.org/wiki?curid=2447708", "title": "Caroline Krook", "text": "Biografia.\n\u00c8 una sacerdotessa nella Chiesa luterana svedese episcopale nella diocesi di Stoccolma dal 1998. Ha sposato un sacerdote nel 1969 ed \u00e8 stata nominata rettore della Cattedrale di Stoccolma nel 1990 ed \u00e8 diventata la prima decana svedese della Chiesa. Il suo motto episcopale \u00e8: \"Siate ferventi nello spirito - per servire il Signore\" (Romani 12:11).\nKrook ha dichiarato il proprio sostegno per le coppie omosessuali, che dovrebbero essere autorizzate a perpetuare la fede nella Chiesa. Ha giustificato la sua posizione secondo la quale gli autori della Bibbia, e in particolare san Paolo, non erano a conoscenza di ci\u00f2 che oggi chiamiamo la vera e propria omosessualit\u00e0. Krook \u00e8 intervenuta all'inaugurazione del Gay Pride del 2004 a Stoccolma, dove ha dichiarato che vorrebbe contribuire alla istituzione del matrimonio di genere neutro, che deve essere benedetto nella Chiesa.\nIl pensionamento di Caroline Krook \u00e8 avvenuto nel novembre 2009 per raggiunti limiti di et\u00e0. Nella carica di vescovo di Stoccolma \u00e8 stata succeduta da Eva Brunne che 8 novembre ne ha preso il posto.\nKrook \u00e8 la nipote dell'attore Alrik Kjellgren e cugina dell'autore Ture Rangstr\u00f6m.\nGenealogia episcopale.\nLa genealogia episcopale \u00e8:"}
{"id": "2447712", "revid": "287204", "url": "https://it.wikipedia.org/wiki?curid=2447712", "title": "Markus Munch", "text": ""}
{"id": "2447723", "revid": "380654", "url": "https://it.wikipedia.org/wiki?curid=2447723", "title": "Sheamus", "text": "In carriera ha detenuto una volta il World Heavyweight Championship, tre volte il WWE Championship, tre volte lo United States Championship, quattro volte il Raw Tag Team Championship (con Cesaro) e una volta lo SmackDown Tag Team Championship (con Cesaro); ha inoltre vinto l'edizione 2010 del King of the Ring, l'edizione 2012 della Royal Rumble e l'edizione 2015 del Money in the Bank.\nPrima di trasferirsi negli Stati Uniti nel 2006, ha lottato per molti anni in alcune federazioni del circuito indipendente europeo.\nCarriera.\nCircuito indipendente (2002\u20132006).\nStephen Farrelly debutta nella Irish Whip Wrestling nel 2002 con il ring name Sheamus O'Shaunessy, ma viene subito fermato per un serio infortunio al collo che lo terr\u00e0 lontano dal ring per due anni. Torna nel 2004 sempre nella IWW e dopo poco tempo conquista il suo primo titolo, l'Irish Whip Wrestling International Heavyweight Championship, appena creato. Inizi\u00f2 poi una faida con Darren Burridge, che gli cost\u00f2 il titolo in un match contro D-Lo Brown. Farrelly sconfisse Burridge e vinse la faida.\nConquist\u00f2 il titolo per una seconda volta difendendolo contro wrestler quali D-Lo Brown e Vampiro. Lott\u00f2 poi per la All Star Wrestling dove per\u00f2 non vinse nessun titolo.\nWorld Wrestling Entertainment (2006\u2013presente).\nFlorida Championship Wrestling (2006\u20132009).\nFarrelly fu messo sotto contratto dalla World Wrestling Entertainment dopo aver lottato alcuni Dark match tra cui uno contro Jimmy Wang Yang a Milano nell'aprile 2007. Viene poi mandato alla Florida Championship Wrestling per migliorare le sue abilit\u00e0, combattendo sempre con il nome di Sheamus O'Shaunessy. Debutta il 2 ottobre 2007, battendo Byron Saxton. Il 17 giugno, ottiene una shot per l'FCW Florida Tag Team Championship insieme a Jack Gabriel, ma i campioni Drew McIntyre e Wade Barrett mantengono le cinture.\nIl 4 settembre, dopo un anno di permanenza in FCW, batte Jack Swagger e conquista l'FCW Florida Heavyweight Championship. Difende la cintura in diverse occasioni, contro Tyler Reks e Jack Swagger. Inizia poi una rivalit\u00e0 con Michael McGillicutty, che lo sconfigger\u00e0 in diverse circostanze ma non gli porter\u00e0 via il titolo. Perde l'alloro l'11 dicembre 2008, quando Eric Escobar vince un Fatal 4-Way che includeva anche McGillicutty e Drew McIntyre. In seguito, Sheamus ritorna alle lotte di coppia battendo (insieme a Dolph Ziggler) Escobar e Kofi Kingston. Tenta di nuovo l'assalto ai titoli di coppia, prima insieme a Ryan Reeves e poi con Drew McIntyre, in entrambi i casi senza successo. Inizia poi ad apparire in diversi house show della WWE, a partire dal maggio 2009, spesso lottando contro Jamie Noble.\nNel suo ultimo match nella FCW prima di passare in pianta stabile alla WWE viene sconfitto da Justin Gabriel in un incontro valido per il titolo.\nCampione WWE (2009\u20132010).\nFarrelly debutta da \"heel\" nel roster \"ECW\" il 30 giugno 2009 con il ringname Sheamus sconfiggendo facilmente il jobber Oliver John. Sheamus passa successivamente a \"Raw\", esordendo nella puntata del 26 ottobre sconfiggendo Jamie Noble. Il 2 novembre affronta nuovamente Noble ma il match termina in un no contest a causa della brutalit\u00e0 di Sheamus, che aggredisce il suo avversario a tal punto da costringerlo a ritirarsi (kayfabe). Nella puntata di \"Raw\" del 24 novembre, nel corso della stessa sera, prima batte Finlay (del roster di \"SmackDown\") e poi si aggiudica una Battle Royal che lo candida primo sfidante al WWE Championship detenuto da John Cena. A , Sheamus sconfigge Cena in un Tables match conquistando il WWE Championship per la prima volta in carriera. Il 14 dicembre, vince lo Slammy Award per la Breakout Superstar of the Year. Nell'ultima puntata di \"Raw\" del 2009, ha luogo il rematch fra Sheamus e Cena per il WWE Championship, che viene vinto dal bostoniano ma soltanto per squalifica: la cintura resta cos\u00ec alla vita del campione in carica. Nella puntata di \"Raw\" prima della Royal Rumble, Sheamus vince per squalifica contro Cena quando viene attaccato dal suo nuovo sfidante, Randy Orton. Alla Royal Rumble, Sheamus supera Orton, mantenendo il titolo. Perde il titolo ad Elimination Chamber, dopo essere stato schienato da Triple H nel corso di un Elimination Chamber match. In seguito a questa sconfitta, si accanisce contro lo stesso Triple H, attaccandolo pi\u00f9 volte. Il 23 marzo, a \"Raw\", Sheamus fa squadra con Cody Rhodes e Ted DiBiase, battendo in un 3-on-2 Handicap match Randy Orton e Triple H. A WrestleMania XXVI, Sheamus \u00e8 sconfitto da Triple H. A Extreme Rules, i due si sfidano ancora e il match vede trionfare l'irlandese. Il giorno dopo, a \"Raw\", attacca Triple H con un braccio ingessato, ponendo fine alla sua carriera come lottatore fisso (\"kayfabe\").\nIl 27 aprile, prende parte ad un Triple Treath match per decretare lo stato di primo sfidante al WWE Championship, che viene vinto da Batista. Sheamus si qualifica comunque per il Fatal 4-Way valido per il titolo WWE, grazie ad una vittoria su Mark Henry. Nel pay-per-view Fatal 4-Way, Sheamus vince l'omonimo match valido per il titolo contro Cena, Edge e Orton e conquista per la seconda volta il WWE Championship. Il 22 giugno, Cena ha la sua rivincita per il titolo ma interviene la stable composta dai membri della prima stagione di \"NXT\", il Nexus, che impedisce che il match abbia inizio. A Money in the Bank, Cena e Sheamus si affrontano in uno Steel Cage Match, ma il Nexus impedisce a Cena di ottenere la vittoria. A SummerSlam, affronta Randy Orton e difende il suo titolo. Il 31 agosto, a Raw, Sheamus \u00e8 costretto a combattere assieme a John Cena, Randy Orton, Edge e Chris Jericho, per fronteggiare i membri del Nexus David Otunga, Heath Slater, Justin Gabriel, Wade Barrett e Michael Tarver in un 5 on 5 Elimination Match, che si aggiudicano questi ultimi. A Night of Champions, Sheamus \u00e8 chiamato a difendere il titolo in un 6 Pack Challenge contro Jericho, Orton, Edge, Cena e Barrett: sar\u00e0 Randy Orton a lasciare l'arena da campione del mondo. A Hell in a Cell perde senza riconquistare il titolo la rivincita contro Orton. Viene poi scelto da The Miz per far parte del Team Raw a Bragging Rights e nella puntata di \"SmackDown\" del 22 ottobre, fa squadra con lo stesso Miz e Ezekiel Jackson, ma i tre vengono sconfitti da Kofi Kingston, Rey Mysterio e Big Show. A Bragging Rights, il Team SmackDown batte il Team Raw, con Sheamus eliminato per countout insieme a Big Show.\nRegni titolati (2010\u20132012).\nSuccessivamente, Sheamus partecipa al King of the Ring. Sconfigge Kofi Kingston nel primo turno e accede direttamente alla finale, in quanto l'incontro tra Drew McIntyre ed Ezekiel Jackson finisce in no contest. Sheamus batte John Morrison in finale e diventa King of the Ring. Nel pay-per-view TLC, Sheamus viene sconfitto da John Morrison in un match con in palio la possibilit\u00e0 di diventare il primo sfidante per il WWE Championship. Partecipa poi alla Royal Rumble 2011, ma viene eliminato da Orton. A Elimination Chamber 2011 partecipa all'omonimo incontro per decretare il primo sfidante al WWE Championship, ma \u00e8 Cena a vincere. Nella puntata di Raw del 7 marzo, Sheamus viene sconfitto per countout da Daniel Bryan: a fine match, l'irlandese annuncia di voler conquistare lo United States Championship nella puntata successiva dello show e che, se non ci fosse riuscito, avrebbe lasciato la federazione. Il 14 marzo, batte Bryan e conquista il titolo statunitense. A WrestleMania XXVII, i due hanno un rematch che termina sempre con la vittoria dell'irlandese: Nella puntata di Raw del 4 aprile, difende nuovamente con successo il titolo contro Bryan.\nNel \"Draft\" supplementare del 2011, Sheamus passa da \"Raw\" a \"SmackDown\" e porta con s\u00e9 lo United States Championship. A Extreme Rules, Sheamus perde il titolo contro Kofi Kingston in un Tables match dopo 49 giorni di regno. Il 24 maggio, a \"SmackDown\", vince un Triple Threat match che includeva anche Christian e Mark Henry per sfidare Randy Orton con in palio il World Heavyweight Championship, ma non riesce a vincere il titolo. Al pay-per-view Money in the Bank partecipa al Money in the Bank ladder match di \"SmackDown\", ma la vittoria va a Daniel Bryan. Dopo aver effettuato contestualmente un turn face, a SummerSlam affronta Mark Henry, perdendo per count-out. Nella puntata successiva di \"SmackDown\" partecipa a una Battle Royal per determinare il contendente n\u00b01 al World Heavyweight Championship ma essa viene vinta da Mark Henry. Ottiene poi un'opportunit\u00e0 per conquistare l'Intercontinental Championship partecipando a un'altra Battle Royal, ma viene eliminato per ultimo da Cody Rhodes, che mantiene il titolo. Il 27 settembre, a \"SmackDown\", affronta ancora Rhodes, vincendo solo per squalifica. A Hell in a Cell supera Christian. A Vengeance batte ancora il lottatore canadese, sconfiggendolo anche nella puntata di \"SmackDown\" successiva al pay-per-view. Alle Survivor Series, Sheamus fa parte del Team Orton che perde contro il Team Barrett. A , continua la sua striscia vincente sconfiggendo Jack Swagger.\nDopo una breve faida contro Jinder Mahal, che lo vede vincitore, partecipa al Royal Rumble match del pay-per-view Royal Rumble, entrando con il numero 22 e aggiudicandosi la contesa, eliminando per ultimo Chris Jericho. Il 3 febbraio, a \"SmackDown\", dichiara che aspetter\u00e0 i risultati del prossimo pay-per-view per decidere a quale titolo ambire. Al pay-per-view Elimination Chamber attacca Daniel Bryan, che aveva appena vinto l'Elimination Chamber match di \"SmackDown\" conservando il World Heavyweight Championship, con la \"White Noise\": diventa cos\u00ec chiara la scelta di affrontare Bryan a WrestleMania XXVIII. A WrestleMania, sconfigge Daniel Bryan in 18 secondi e conquista cos\u00ec il World Heavyweight Championship. A Extreme Rules, Sheamus sconfigge e Bryan in un 2-out-3 falls match valido per il World Heavyweight Championship. A Over the Limit sconfigge Chris Jericho, Alberto Del Rio e Randy Orton in un Fatal 4-Way match mantenendo con successo il titolo. Sheamus comincia una faida con Alberto Del Rio, con cui avr\u00e0 a che fare nelle settimane successive: sar\u00e0 per\u00f2 Dolph Ziggler il primo sfidante per il World Heavyweight Championship, poich\u00e9 Del Rio \u00e8 costretto a fermarsi a causa di un piccolo infortunio; a No Way Out, Sheamus sconfigge Ziggler, conservando il titolo. Alberto Del Rio e Sheamus si affrontano al pay-per-view Money in the Bank, dove l'irlandese mantiene il suo World Heavyweight Championship: dopo il match viene per\u00f2 attaccato alle spalle dallo stesso Del Rio e da Ricardo Rodriguez; approfittando della situazione, Ziggler prova ad incassare la sua chance titolata (vinta poco prima nel Money in the Bank ladder match valido per il roster di \"SmackDown\") ma Sheamus lo colpisce con un \"Brogue Kick\", prima che suoni la campana. Nelle successive settimane, Ziggler prova nuovamente a sfruttare il suo Money in the Bank, senza mai riuscire a far cominciare l'incontro per diverse ragioni. Nella puntata di \"SmackDown\" del 10 agosto, Sheamus difende il titolo del mondo contro Del Rio, dato che il match finisce in no contest, con l'intervento di alcuni uomini travestiti da poliziotti, che lo attaccano su ordine del messicano. I due si affrontano ancora a SummerSlam, dove Sheamus mantiene il titolo in maniera rocambolesca. Nelle seguenti puntate di \"SmackDown\", Alberto Del Rio si conferma come primo sfidante al titolo: Del Rio e Ricardo Rodriguez, successivamente, iniziano a lamentarsi della pericolosit\u00e0 del \"Brogue Kick\" e inducono il general manager Booker T a renderlo illegale; Sheamus si ritrova cos\u00ec privato della sua mossa finale, ma a Night of Champions, Booker T torna sui suoi passi e rende nuovamente legale il \"Brogue Kick\"; Sheamus si impone ancora una volta su Del Rio, mantenendo saldo il suo regno titolato. Archiviata la faida con Del Rio, Big Show diventa il nuovo avversario di Sheamus per il titolo mondiale. Nel frattempo, per lanciare una puntata di \"Main Event\", Sheamus affronta il WWE Champion CM Punk in un incontro non titolato che vede contrapposti i due campioni dei rispettivi show, che viene vinto da Punk. A Hell in a Cell, Sheamus viene sconfitto da Big Show, perdendo il titolo dopo 210 giorni di regno.\nFaida con lo Shield (2012\u20132013).\nA Survivor Series vince per squalifica il match con Big Show, non riuscendo cos\u00ec a riconquistare il titolo. A , perde per la terza volta consecutiva contro il gigante, dopo essere stato colpito da Big Show con una sedia gigante. Partecipa all'annuale Royal Rumble match con il numero 11, arrivando a giocarsi la vittoria tra i tre finalisti, ma viene eliminato da Ryback.\nA Elimination Chamber, insieme a John Cena e Ryback, vengono sconfitti dallo Shield (Dean Ambrose, Roman Reigns e Seth Rollins). Sheamus continua la sua faida con lo Shield e trova in Randy Orton un alleato. Dopo aver inizialmente scelto Ryback come terzo loro alleato per affrontare lo Shield a WrestleMania 29, Sheamus e Orton devono ripiegare su Big Show dopo l'annuncio che Ryback avrebbe affrontato Mark Henry a WrestleMania. Nonostante diversi diverbi, il trio ottiene alcune vittorie. Il 7 aprile, a WrestleMania 29, vengono sconfitti dallo Shield e al termine del match Big Show attaccato sia Sheamus che Orton. L'8 aprile, a \"Raw\", il suo match contro Randy Orton finisce in no contest a causa dell'intervento di Big Show che attacca entrambi i wrestler. A Extreme Rules, Sheamus sconfigge Mark Henry in uno Strap match. A Payback l'irlandese sconfigge Damien Sandow, ma il giorno dopo a \"Raw\" perde un 2-on-1 Handicap match contro lo stesso Sandow stesso e Cody Rhodes; tuttavia, nella puntata di SmackDown del 28 giugno vince contro Sandow in un Dublin Steet Fight, vincendo la faida. A Money in the Bank non riesce a vincere la valigetta; inoltre, durante il match, viene scaraventato da Daniel Bryan su una scala, che viene letteralmente spezzata in due; questo episodio gli causa un reale infortunio. Nella puntata di \"Raw\" del 22 luglio, Sheamus viene sconfitto dal World Heavyweight Champion Alberto Del Rio, ma la gamba di Sheamus era ancora ricoperta da un grande ematoma nero causato dalla caduta nel Money in the Bank ladder match. Da allora star\u00e0 fuori per circa sei mesi.\nOpportunit\u00e0 titolate (2013\u20132014).\nSheamus ritorna all'inizio del 2014 alla Royal Rumble con il numero 17, venendo eliminato da Roman Reigns. Nella puntata di \"Raw\" successiva alla Royal Rumble, Sheamus, John Cena e Daniel Bryan sconfiggono lo Shield per squalifica a causa dell'intervento della Wyatt Family (Bray Wyatt, Erick Rowan e Luke Harper) che attacca Cena; con questa vittoria i tre face si qualificano per l'Elimination Chamber match all'omonimo pay-per-view, valido per il WWE World Heavyweight Championship; tuttavia, Sheamus viene eliminato per primo da Christian, con cui si sconter\u00e0 nelle settimane successive, uscendone sempre vittorioso. Sheamus prende poi parte al torneo per determinare il primo sfidante per l'Intercontinental Championship, ma dopo aver sconfitto Jack Swagger viene eliminato nella semifinale da Bad News Barrett. Nella puntata di \"Raw\" del 5 maggio, Sheamus vince una 20-man battle royal valida per lo United States Championship decretata da Triple H, eliminando per ultimo il campione Dean Ambrose. Dopo aver difeso con successo il titolo in un rematch a \"SmackDown\" contro Ambrose, a Payback Sheamus affronta Cesaro, vincendo con un roll-up e mantenendo la cintura degli Stati Uniti. Nella puntata di \"Raw\" del 9 giugno sconfigge Bad News Barrett e si qualifica al Money in the Bank ladder match per il vacante WWE World Heavyweight Championship; tuttavia, il 29 giugno a Money in the Bank non riesce a conquistare il titolo, vinto da John Cena. Dopo aver difeso il titolo contro Alberto Del Rio a \"SmackDown\", a Battleground partecipa alla Battle Royal per il vacante Intercontinental Championship, ma non riesce a vincere. A Night of Champions, Sheamus difende con successo lo United States Championship contro Cesaro, mentre a Hell in a Cell difende il titolo contro The Miz. Nella puntata di \"Raw\" del 3 novembre viene sconfitto da Rusev in un match valido per lo United States Championship, perdendo cos\u00ec il titolo dopo 182 giorni. Il 10 novembre, a \"SmackDown\", Sheamus perde per countout il rematch contro Rusev, che mantiene quindi il titolo.\nSuccessivamente ha subito un infortunio che lo ha tenuto lontano dal ring per diversi mesi.\nLeague of Nations (2015\u20132016).\nNella puntata di \"Raw\" del 30 marzo 2015 Sheamus ha fatto il suo ritorno con un nuovo taglio mohawk e la barba intrecciata: inizialmente sembra voler salvare Daniel Bryan e Dolph Ziggler dall'attacco di Bad News Barrett, ma poi li attacca lui stesso tornando ad essere heel. L'irlandese ha poi spiegato il suo turn heel e la sua nuova \"attitude\" affermando che \"l'era degli underdog \u00e8 finita\" e iniziando una faida con Ziggler. Nella puntata di \"SmackDown\" del 2 aprile si \u00e8 presentato sul ring con una nuova musica d'ingresso e ha affrontato Bryan, vincendo per countout dopo che quest'ultimo aveva subito una ferita sanguinante. Due settimane dopo ha annunciato di voler sfidare Ziggler in un Kiss Me Arse match a Extreme Rules, dove \u00e8 stato sconfitto ma non ha rispettato la stipulazione e ha anzi costretto Ziggler a baciargli il sedere. A Payback Sheamus ha sconfitto Ziggler nella rivincita. A Elimination Chamber ha partecipato all'omonimo match per il vacante Intercontinental Championship, ma \u00e8 stato l'ultimo wrestler ad essere eliminato da Ryback. A Money in the Bank, Sheamus ha vinto l'omonimo ladder match con in palio la valigetta contenente l'opportunit\u00e0 di avere un match per il WWE World Heavyweight Championship in qualsiasi momento. Ha poi iniziato una faida con Randy Orton che lo ha visto perdere a Battleground e vincere la rivincita a SummerSlam.\nAlle Survivor Series, Sheamus ha incassato il contratto del Money in the Bank sconfiggendo Roman Reigns, che aveva appena vinto il titolo vacante nella finale di un torneo, vincendo per la terza volta il WWE World Heavyweight Championship. Nella puntata di \"Raw\" del 30 novembre, Sheamus ha difeso con successo il titolo contro Reigns, seppur abbia perso il match per squalifica; al termine del match, ha annunciato di aver formato la propria fazione, nota come The League of Nations (Alberto Del Rio, King Barrett e Rusev), i cui membri hanno come punto in comune il fatto di essere nati in Paesi esteri e di essere diventati wrestler affermati in tutto il globo terrestre. Sheamus ha sconfitto Reigns anche a in un Tables, Ladders and Chairs match, ma ha perso il titolo la sera dopo a \"Raw\" in un match che avrebbe previsto il licenziamento (kayfabe) di Reigns nel caso non fosse riuscito a vincere il titolo. Sheamus non \u00e8 riuscito a riconquistare il titolo contro Reigns nella puntata di \"Raw\" del 4 gennaio 2016, nonostante il match fosse arbitrato da Mr. McMahon. Il 24 gennaio ha partecipato all'annuale Royal Rumble match entrando con il numero 29, ma \u00e8 stato eliminato da Roman Reigns.\nA Roadblock del 12 marzo Sheamus e King Barrett hanno affrontato Kofi Kingston e Big E del New Day per il WWE Tag Team Championship ma sono stati sconfitti. \nLa League of Nations ha tuttavia trionfato sul New Day in un match non titolato il 3 aprile a WrestleMania 32. Nella successiva puntata di \"Raw\" del 4 aprile, per\u00f2, Sheamus e Barrett sono stati sconfitti da Kingston e Big E del New Day in un match titolato. A seguito di tale sconfitta Sheamus ha accusato Barrett di essere \"l'elemento debole\" della stable e, con l'aiuto di Rusev e Del Rio, ha colpito l'inglese con un \"Brogue Kick\", sancendo cos\u00ec l'uscita di quest'ultimo dalla stable. Nella puntata di \"SmackDown\" del 28 aprile Rusev e Del Rio hanno abbandonato Sheamus durante un Tag Team Match contro Cesaro, Kalisto e Sami Zayn, i quali hanno successivamente vinto per count-out. In seguito i tre restanti membri della League of Nations si sono attaccati a vicenda nel backstage, sancendo cos\u00ec la fine della fazione.\nNella puntata di \"Raw\" del 2 maggio ha preso parte ad una 20-man Battle Royal per decretare il contendente n\u00ba1 allo United States Championship, detenuto da Kalisto, ma \u00e8 stato eliminato da Alberto Del Rio. Nella puntata di \"Raw\" del 23 maggio \u00e8 stato sconfitto da Sami Zayn, il quale si \u00e8 qualificato per il Money In the Bank Ladder match dell'omonimo pay-per-view. Il 19 giugno a Money in the Bank Sheamus viene sconfitto da Apollo Crews. Nella puntata di \"SmackDown\" del 30 giugno Sheamus partecipa ad un Fatal 4-Way match per decretare il contendente n\u00b01 allo United States Championship di Rusev che comprendeva anche Alberto Del Rio, Apollo Crews e Cesaro ma \u00e8 stato proprio quest'ultimo ad aggiudicarsi la contesa.\nAlleanza con Cesaro (2017\u20132019).\nCon la Draft Lottery avvenuta nella puntata di \"SmackDown\" del 19 luglio, Sheamus pass\u00f2 al roster di \"Raw\". Nella puntata di \"Raw\" del 25 luglio prese ad un Fatal 4-Way match contro Chris Jericho, Roman Reigns e Sami Zayn per determinare lo sfidante di Finn B\u00e1lor per quella stessa sera (il vincitore avrebbe affrontato Seth Rollins per l'assegnazione del nuovo Universal Championship a \"SummerSlam\") ma fu Reigns ad aggiudicarsi la vittoria. Sheamus inizi\u00f2 in seguito una faida con Cesaro: i due, il 21 agosto a \"SummerSlam\", si affrontarono nel primo match del Best of Seven Series e ad aggiudicarsi la vittoria di questo loro primo incontro fu Sheamus. Il 25 settembre, a \"Clash of Champions\", per\u00f2, il match tra Cesaro e Sheamus termin\u00f2 in un no-contest. La sera dopo, a \"Raw\", il General Manager Mick Foley annunci\u00f2 la fine del Best of Seven Series con un pareggio ma sia Cesaro che Sheamus, furibondi per questa situazione, pretesero entrambi maggior considerazione chiedendo un match titolato e Foley, per accontentarli, decise di unirli in un tag team e mandarli a competere per il Raw Tag Team Championship (con grande disappunto dei due). Dopo alcune vittorie di poco conto, il 30 ottobre, a \"Hell in a Cell\", Cesaro e Sheamus andarono contro Big E e Xavier Woods del New Day, detentori del Raw Tag Yeam Championship insieme a Kofi Kingston, sconfiggendoli per squalifica e senza il cambio di titolo. Nella puntata di \"Raw\" del 31 dicembre Cesaro e Sheamus presero parte ad una Battle Royal per determinare l'ultimo membro del Team \"Raw\" per Survivor Series ma vennero eliminati. Il 20 novembre, a \"Survivor Series\", Cesaro e Sheamus presero parte al 10-on-10 Traditional Survivor Series Tag Team Elimination match come parte del \"Team Raw\" contro il \"Team SmackDown\", risultando essere gli ultimi sopravvissuti del loro team dopo aver eliminato gli Usos (Jey Uso e Jimmy Uso). Nella puntata di \"Raw\" del 21 novembre Cesaro e Sheamus affrontarono Big E e Kingston del New Day per il Raw Tag Team Championship ma, a causa della distrazione di Woods, vennero sconfitti. Nella puntata di \"Raw\" del 5 dicembre Cesaro e Sheamus se la videro con Luke Gallows e Karl Anderson per determinare i contendenti n\u00b01 al Raw Tag Team Championship ma il match termin\u00f2 in doppia squalifica causa dell'intervento del New Day. Nella puntata di \"Raw\" del 12 dicembre Cesaro e Sheamus hanno affrontato Big E e Kingston del New Day e Gallows e Anderson in un Triple Threat Tag Team match per il Raw Tag Team Championship ma vennero sconfitti. Il 14 dicembre, a \"Tribute to the Troops\", Cesaro e Sheamus vinsero un Fatal 4-Way Tag Team match che includeva anche Luke Gallows e Karl Anderson, gli Shining Stars (Primo Col\u00f3n e Epico Col\u00f3n) e i Golden Truth (Goldust e R-Truth), diventando i contendenti n\u00b01 al Raw Tag Team Championship del New Day. Il 18 dicembre, a ', Cesaro e Sheamus riuscirono a trionfare su Big E e Kingston del New Day, vincendo il Raw Tag Team Championship; si tratta del secondo titolo di coppia in WWE per Cesaro e il primo per Sheamus. Nella puntata di \"Raw\" del 26 dicembre Cesaro e Sheamus difesero i titoli contro Kingston e Woods del New Day. Nella puntata di \"Raw\" del 16 gennaio Cesaro e Sheamus vennero sconfitti da Gallows e Anderson per squalifica ma mantennero comunque i titoli. Il 29 gennaio, nel Kick-off dell \"Royal Rumble\", Cesaro e Sheamus persero i titoli a favore di Gallows e Anderson dopo 42 giorni di regno; quella stessa sera, Sheamus partecip\u00f2 al Royal Rumble match entrando col numero 16 ma venne eliminato da Chris Jericho. Nella puntata di \"Raw\" del 6 febbraio Cesaro e Sheamus vennero sconfitti per squalifica da Gallows e Anderson a causa dell'intervento di Big Cass ai danni di Anderson, fallendo l'assalto ai titoli. Nella puntata di \"Raw\" del 20 febbraio Cesaro e Sheamus vennero sconfitti da Enzo Amore e Big Cass, che divennero i contendenti n\u00b01 al Raw Tag Team Championship di Gallows e Anderson per \"Fastlane\". Il 5 marzo, a \"Fastlane\", Cesaro prevalse su Jinder Mahal. Nella puntata di \"Raw\" del 13 marzo il match tra Cesaro e Sheamus e Enzo e Cass per determinare i contendenti n\u00b01 al Raw Tag Team Championship di Luke Gallows e Karl Anderson per \"WrestleMania 33\" termin\u00f2 in doppia squalifica a causa dell'intervento dei campioni ad entrambi i tag team contendenti. Il 2 aprile, a \"WrestleMania 33\", Cesaro e Sheamus affrontarono Gallows e Anderson, Enzo Amore e Big Cass e i rientranti Hardy Boyz (Jeff Hardy e Matt Hardy) in un Fatal 4-Way Ladder match per il Raw Tag Team Championship ma il match venne vinto dai fratelli Hardy. Nella puntata di \"Raw\" del 3 aprile Cesaro e Sheamus sconfissero Enzo e Cass, diventando i contendenti n\u00b01 al Raw Tag Team Championship degli Hardy Boyz. Il 30 aprile, a \"Payback\", Cesaro e Sheamus se la videro con gli Hardy Boyz per il Raw Tag Team Championship ma vennero sconfitti; nel post match, per\u00f2, Cesaro effettu\u00f2 un turn heel attaccando gli Hardyz insieme a Sheamus. Nella puntata di \"Raw\" dell'8 maggio Cesaro e Sheamus vinsero un Tag Team Turmoil match per determinare i contendenti n\u00b01 al Raw Tag Team Championship degli Hardy Boyz eliminando tutti i precedenti tag team. Il 4 giugno, a \"Extreme Rules\", Cesaro e Sheamus prevalsero sugli Hardy Boyz in uno Steel Cage match uscendo dalla gabbia, conquistando cos\u00ec il Raw Tag Team Championship per la seconda volta. Nella puntata di \"Raw\" del 12 giugno Cesaro e Sheamus mantennero i titoli contro gli Hardy Boyz in un 2-out-of-3 Falls match, anche se esso termin\u00f2 in doppio count-out sul punteggio di 1-1. Il 9 luglio, a \"Great Balls of Fire\", Cesaro e Sheamus conservarono nuovamente le cinture di coppia contro gli Hardy Boyz in un 30-minute Iron Man match vinto per 4-3. Il 20 agosto, a \"SummerSlam\", Cesaro e Sheamus persero i titoli contro Dean Ambrose e Seth Rollins dopo 77 giorni di regno. Il 24 settembre, a \"No Mercy\", Cesaro e Sheamus affrontarono nuovamente Ambrose e Rollins per ilRaw Tag Team Championship ma persero. Nella puntata di \"Raw\" del 16 ottobre Cesaro e Sheamus ebbero una rivincita titolata per il Raw Tag Team Championship contro Ambrose e Rollins ma vennero sconfitti. Il 22 ottobre, a ', Cesaro, Sheamus, Braun Strowman, Kane e The Miz vennero sconfitti da Dean Ambrose, Seth Rollins e Kurt Angle in un 5-on-3 Handicap Tables, Ladders and Chairs match. Nella puntata di \"Raw\" del 6 novembre Cesaro e Sheamus ebbero finalmente la meglio su Ambrose e Rollins conquistando il Raw Tag Team Championship per la terza volta. Il 19 novembre, a \"Survivor Series\", Cesaro e Sheamus persero contro gli SmackDown Tag Team Champions, gli Usos. Nella puntata di \"Raw\" del 4 dicembre Cesaro e Sheamus conservarono i titoli contro Ambrose e Rollins in un No Disqualification match grazie all'aiuto di Samoa Joe. Nella puntata di \"Raw\" del 25 dicembre Cesaro e Sheamus persero i titoli contro Jason Jordan e Seth Rollins dopo 49 giorni di regno. Il 28 gennaio, alla \"Royal Rumble\", Cesaro e Sheamus trionfarono su Jordan e Rollins conquistando il Raw Tag Team Championship per la quarta volta; quella stessa sera, inoltre, Sheamus prese parte al Royal Rumble match entrando col numero 11 e venendo eliminato da Heath Slater. Nella puntata di \"Raw\" del 29 gennaio Cesaro e Sheamus mantennero le cinture contro il Titus Worldwide (Apollo e Titus O'Neil). Nella puntata di \"Raw\" del 5 febbraio Cesaro e Sheamus sconfissero Roman Reigns e Seth Rollins per squalifica grazie all'intervento involontario di Jason Jordan mantenendo i titoli. Il 25 febbraio, a \"Elimination Chamber\", Cesaro e Sheamus difesero le cinture contro il Titus Worldwide. L'8 aprile, a \"WrestleMania 34\", Cesaro e Sheamus persero i titoli di coppia a favore di Braun Strowman e Nicholas (un bambino di dieci anni scelto fra il pubblico dallo stesso Strowman) dopo 70 giorni di regno. Con lo \"Shake-up\" del 17 aprile Cesaro e Sheamus passarono al roster di \"SmackDown\". Il 27 aprile, a \"Greatest Royal Rumble\", Cesaro e Sheamus affrontarono Bray Wyatt e Matt Hardy (appartenenti al roster di \"Raw\") per il vacante Raw Tag Team Championship ma vennero sconfitti. Nella puntata di \"SmackDown\" del 31 luglio Cesaro e Sheamus sconfissero gli Usos nella semifinale di un torneo per determinare i contendenti n\u00b01 allo SmackDown Tag Team Championship dei Bludgeon Brothers (Harper e Rowan). Tuttavia, nella puntata di \"SmackDown\" del 7 agosto Cesaro e Sheamus vennero sconfitti da Big E e Kingston del New Day nella finale del suddetto torneo. Il 6 ottobre, a \"Super Show-Down\", Cesaro e Sheamus se la videro con Kingston e Woods del New Day per lo SmackDown Tag Team Championship ma vennero sconfitti. Nella puntata di \"SmackDown 1000\" del 16 ottobre Cesaro e Sheamus ebbero poi la meglio su Big E e Woods del New Day (grazie all'aiuto di Big Show) conquistando cos\u00ec lo SmackDown Tag Team Championship per la prima volta. Il 2 novembre, a \"Crown Jewel\", Cesaro e Sheamus conservarono i titoli contro Big E e Kingston del New Day. Il 16 dicembre, a \"\", Cesaro e Sheamus riuscirono a difendere i titoli di coppia in un Triple Threat Tag Team match contro Kingston e Woods del New Day e gli Usos. Il 27 gennaio 2019, alla \"Royal Rumble\", Cesaro e Sheamus persero le cinture contro The Miz e Shane McMahon dopo 103 giorni di regno. Il 10 marzo, a \"Fastlane\", Cesaro e Sheamus ebbero la meglio sul solo Kofi Kingston in un 2-on-1 Handicap match. Il 7 aprile, a \"WrestleMania 35\", Cesaro e Sheamus parteciparono ad un Fatal 4-Way Tag Team match per lo SmackDown Tag Team Championship che comprendeva anche i campioni, gli Usos, Aleister Black e Ricochet e Rusev e Shinsuke Nakamura ma il match venne vinto dagli stessi Usos.\nIl 22 aprile l'alleanza fra Cesaro e Sheamus termin\u00f2 dopo il passaggio a \"Raw\" del primo e una commozione cerebrale del secondo.\nCompetizione singola (2019\u2013presente).\nDopo una lunghissima assenza di quasi otto mesi, dalla puntata di \"SmackDown\" del 29 novembre vennero mandati in onda dei video sull'imminente ritorno di Sheamus, con questi che ritorn\u00f2 al suo vecchio look (abbandonando dunque il suo taglio mohawk adottato dal 2015). Nella puntata di \"SmackDown\" del 3 gennaio 2020 Sheamus fece il suo ritorno al termine dell'incontro tra Dash Wilder e Shorty G (vinto da quest'ultimo); inizialmente sembr\u00f2 voler aiutare Shorty G dall'attacco dei Revival (Dash Wilder e Scott Dawson), ma poi lo colp\u00ec col \"Brogue Kick\", confermando il suo status di \"heel\". Il 26 gennaio, nel Kick-off della \"Royal Rumble\", Sheamus sconfisse poi Shorty G. Nella puntata di \"SmackDown\" del 22 maggio Sheamus venne sconfitto da Jeff Hardy nei quarti di finale del torneo per la riassegnazione del vacante Intercontinental Championship. Nella puntata di \"SmackDown\" del 29 maggio Sheamus vinse una 10-man Battle Royal per ottenere il posto vacante nelle semifinali del torneo per il vacante Intercontinental Championship eliminando per ultimo Jey Uso, prendendo il posto di Jeff Hardy, arrestato per aver investito Elias (kayfabe); poco dopo, Sheamus venne sconfitto da Daniel Bryan nella semifinale del torneo a causa della distrazione dello stesso Hardy. Il 14 giugno, a \"Backlash\", Sheamus trionf\u00f2 poi su Hardy. Nella puntata di \"SmackDown\" del 24 luglio Sheamus venne sconfitto da Jeff in un Bar Fight. Il 30 agosto, a \"Payback\", Sheamus venne sconfitto da Big E. Nella puntata di \"SmackDown\" del 4 settembre Sheamus partecip\u00f2 ad un Fatal 4-Way match che comprendeva anche Jey Uso, King Corbin e Matt Riddle per determinare il contendente n\u00b01 all'Universal Championship di Roman Reigns ma il match venne vinto da Jey. Nella puntata di \"SmackDown\" del 9 ottobre Sheamus venne nuovamente sconfitto da Big E in un Falls Count Anywhere match. Il 12 ottobre, per effetto del Draft, Sheamus pass\u00f2 al roster di \"Raw\". Nella puntata di \"Raw\" del 26 ottobre Sheamus sconfisse Matt Riddle qualificandosi per il Team \"Raw\" per \"Survivor Series\". Il 22 novembre, a \"Survivor Series\", Sheamus partecip\u00f2 al tradizionale 5-on-5 Survivor Series Elimination match come parte del Team \"Raw\" contro il Team \"SmackDown\" trionfando assieme ai suoi compagni. Nella puntata di \"Raw\" del 23 novembre Sheamus venne sconfitto da Riddle in un match di qualificazione ad un Triple Threat match per determinare il nuovo contendente n\u00b01 al WWE Championship di Drew McIntyre. Nella puntata di \"Raw\" del 28 dicembre Sheamus venne sconfitto da Keith Lee in un match che avrebbe garantito al vincitore un'opportunit\u00e0 titolata al WWE Championship di Drew McIntyre. Il 31 gennaio 2021, alla \"Royal Rumble\", Sheamus partecip\u00f2 all'omonimo incontro entrando col numero 27 ma venne eliminato da Braun Strowman. Nella puntata di \"Raw\" del 15 febbraio Sheamus partecip\u00f2 e vinse un Gauntlet match per determinare l'ultimo entrante nell'Elimination Chamber match eliminando per ultimo il WWE Champion Drew McIntyre. Il 21 febbraio, a \"Elimination Chamber\", Sheamus partecip\u00f2 all'Elimination Chamber match per il WWE Championship che comprendeva anche il campione Drew McIntyre, AJ Styles, Jeff Hardy, Kofi Kingston e Randy Orton ma venne eliminato da Styles. Il 21 marzo, a \"Fastlane\", Sheamus venne sconfitto da McIntyre in un No Holds Barred match. L'11 aprile, nella seconda serata di \"WrestleMania 37\", Sheamus sconfisse Riddle conquistando lo United States Championship per la terza volta. Il 16 maggio, nel Kick-off di \"WrestleMania Backlash\", Sheamus sconfisse Ricochet in un match non titolato. In seguito, dopo un infortunio al setto nasale, Sheamus venne scostretto ad indossare una maschera protettiva al naso. Nella puntata di \"Raw\" del 12 luglio Sheamus difese il titolo statunitense contro Humberto Carrillo in poco tempo dopo averlo precedentemente attaccato nel backstage. Il 21 agosto, a \"SummerSlam\", Sheamus perse la cintura statunitense contro Damian Priest dopo 132 giorni di regno. Nella puntata di \"Raw\" del 30 agosto Sheamus tent\u00f2 di riconquistare lo United States Championship in un Triple Threat match contro il campione Damian Priest e Drew McIntyre ma fu Priest a prevalere. Il 26 settembre, ad \"Extreme Rules\", Sheamus prese parte ad un Triple Threat match per il titolo degli Stati Uniti che comprendeva anche il campione Damian Priest e Jeff Hardy ma il match venne vinto da Priest. La sera dopo, a \"Raw\", Sheamus venne sconfitto da Priest in un No Disqualification match per lo United States Championship. Il 4 ottobre, per effetto del Draft, Sheamus pass\u00f2 al roster di \"SmackDown\". Nella puntata di \"SmackDown\" del 19 novembre Sheamus vinse un Fatal 4-Way match che comprendeva anche Cesaro, Jinder Mahal e Ricochet per un posto nel \"Team SmackDown\" per \"Survivor Series\" grazie all'intervento di Ridge Holland. Il 21 novembre, a \"Survivor Series\", Sheamus partecip\u00f2 al tradizionale 5-on-5 Survivor Series Elimination match come membro del Team SmackDown contro il Team Raw ma venne eliminato da Austin Theory. Nella puntata di \"SmackDown\" del 26 novembre Sheamus prese parte una Battle Royal per determinare il contendente n\u00b01 all'Universal Championship di Roman Reigns ma venne eliminato da Happy Corbin. Nella puntata di \"SmackDown\" del 24 dicembre Sheamus partecip\u00f2 ad un Gauntlet match per determinare il contendente n\u00b01 all'Intercontinental Championship di Shinsuke Nakamura ma, dopo aver eliminato Cesaro, Drew Gulak e Ivar, venne eliminato da Ricochet. Il 1\u00b0 gennaio, nel Kick-off di \"Day 1\", Sheamus e Ridge Holland prevalsero su Cesaro e Ricochet. Il 29 gennaio, alla \"Royal Rumble\", Sheamus partecip\u00f2 al match omonimo entrando col numero 17 ma venne eliminato da Bad Bunny.\nVita privata.\nDurante gli anni del liceo ha praticato il rugby e il calcio gaelico. Prima di diventare wrestler lavorava come tecnico informatico.\nHa fatto da guardia del corpo a Bono degli U2 e ha recitato in alcuni film e spettacoli sia in Irlanda che negli Stati Uniti; ha recitato nel film \"The Escapist\", dove interpretava un carcerato.\nFuori dal mondo del Ring ha fin dai primi anni 2000 una solida amicizia con il collega Drew McIntyre.\nGrande appassionato di calcio ha spesso dichiarato il suo amore per il Liverpool ma ha anche espresso la sua simpatia verso la Sampdoria e la stima verso il calciatore Attilio Lombardo.\nNel 2021 ha sposato la sua compagna Isabella Revilla, si sono conosciuti grazie alla stima della Revilla verso l'irlandese da sempre, suo wrestler preferito.\nLucha de Apuestas.\nRecord: 1-1"}
{"id": "2447728", "revid": "1149807", "url": "https://it.wikipedia.org/wiki?curid=2447728", "title": "The Road to Eldorado Soundtrack", "text": "The Road to El Dorado Soundtrack (conosciuta anche come The Road to El Dorado Soundtrack e Elton John's The Road to El Dorado) \u00e8 una colonna sonora composta dall'artista britannico Elton John. Fu pubblicata il 14 marzo 2000.\nIl disco.\nSi tratta della quarta colonna sonora di Elton, dopo \"Friends Soundtrack\" (1971), \"The Lion King Soundtrack\" (1994) e \"The Muse Soundtrack\" (1999). Il film di riferimento \u00e8 \"The Road to El Dorado\" (in Italia \"La strada per El Dorado\"), prodotto dalla DreamWorks Animation. L'album vede ancora una volta la collaborazione tra Elton e Tim Rice; essi speravano infatti di conseguire lo stesso grandioso successo ottenuto sei anni prima con \"The Lion King Soundtrack\" (1994), dopo il flop del concept album \"Elton John and Tim Rice's Aida\" (1999). In origine, era prevista la pubblicazione di due album: uno comprendente la colonna sonora vera e propria, e l'altro contenente esclusivamente brani composti da Elton John e Tim Rice. Alla fine, per\u00f2, si decise di pubblicare un unico disco.\nDa un punto di vista stilistico, l'album si rivela decisamente essere un buon prodotto, con brani articolati e ispirati (anche se alcune volte risultano diversi dalle versioni del film), influenzati per forza di cose dal pop latino (basti vedere la trama del cartoon, incentrata sui personaggi di due spagnoli del XVI secolo nel Nuovo Mondo). Randy Newman duetta con Elton nel brano \"It's Tough To Be A God\", mentre \"Cheldorado\", \"The Brig\" e \"Wonders of the New World\" sono degli strumentali (i primi due composti da Hans Zimmer, e l'altro da John Powell). Decisiva da un punto di vista artistico risulta essere la raffinata produzione di Patrick Leonard.\n\"The Road to El Dorado Soundtrack\" non poteva contare sulla potenza mediatica della \"Walt Disney Company\": fu quindi messa in ombra dallo scarso successo commerciale del film omonimo, nonostante i risultati raggiunti. Vennero estratti due singoli: il tema portante \"Someday Out of the Blue\" e \"Friends Never Say Goodbye\" (distribuito come promo sia negli USA che nel Regno Unito), che non ottennero particolare successo presso il grande pubblico.\nCi\u00f2 nonostante, \"The Road to Eldorado\" \u00e8 visto da molti fans di Elton come un disco fondamentale per la rinascita artistica della rockstar, un apripista verso il successo artistico e commerciale di \"Songs from the West Coast\".\nTracce.\nTutti i brani sono stati composti da Elton John e Tim Rice, salvo dove specificato diversamente."}
{"id": "2447733", "revid": "124149447", "url": "https://it.wikipedia.org/wiki?curid=2447733", "title": "Arthur O'Connell", "text": "Biografia.\nIndimenticabile volto di caratterista nel cinema americano, Arthur O'Connell inizi\u00f2 la carriera con l'ingresso nel Mercury Theatre, la compagnia teatrale di Orson Welles, il quale gli affid\u00f2 poi un brevissimo ruolo in \"Quarto potere\" (1941). \nAttivo a Broadway nella prima met\u00e0 degli anni quaranta, O'Connell si afferm\u00f2 anche sul grande schermo in ruoli di carattere, solitamente di perdente o alcolizzato per via del suo aspetto da individuo oppresso dalle circostanze, e fu candidato due volte all'Oscar come migliore attore non protagonista per \"Picnic\" (1955) di Joshua Logan, in cui era accanto a William Holden e Kim Novak, e per \"Anatomia di un omicidio\" (1959) di Otto Preminger, con James Stewart e Lee Remick. \nTra le sue altre interpretazioni, sono da ricordare i ruoli brillanti in \"Fermata d'autobus\" (1956), ancora diretto da Logan, e \"Operazione sottoveste\" (1959) di Blake Edwards.\nDopo una lunga serie di caratterizzazioni al cinema, O'Connell torn\u00f2 ancora a Broadway e trov\u00f2 nel piccolo schermo l'occasione per proseguire stabilmente la carriera, pur restando sempre legato a Hollywood. Prese parte a numerose serie televisive, tra cui \"Il fuggiasco\" e \"Bonanza\". Dagli anni settanta fu costretto a diradare le proprie apparizioni sulle scene, a causa del deterioramento delle sue condizioni di salute."}
{"id": "2447736", "revid": "299827", "url": "https://it.wikipedia.org/wiki?curid=2447736", "title": "The Road to Eldorado", "text": ""}
{"id": "2447740", "revid": "299827", "url": "https://it.wikipedia.org/wiki?curid=2447740", "title": "The Road to El Dorado Soundtrack", "text": ""}
{"id": "2447742", "revid": "1226", "url": "https://it.wikipedia.org/wiki?curid=2447742", "title": "Enciclopedia biografica universale", "text": "L'Enciclopedia biografica universale \u00e8 un dizionario biografico in 20 volumi realizzato dall'Istituto dell'enciclopedia italiana e inteso a raccogliere 60\u00a0000 voci biografiche di personaggi illustri di tutti i tempi e di tutti i luoghi.\nCaratteristiche.\nL'opera \u00e8 stata pubblicata dall'Istituto dell'enciclopedia italiana e dal Gruppo Editoriale L'Espresso nel 2006 e distribuita nelle edicole assieme a vari periodici o quotidiani nel 2007. Le voci riguardano personaggi \"universali\", ossia di ogni paese, non necessariamente defunti, con l'esclusione dei personaggi mitologici, di quelli biblici, dei personaggi letterari e dei giornalisti viventi.\nNel 2009 l'\"Enciclopedia biografica universale\" \u00e8 stata resa disponibile on-line."}
{"id": "2447743", "revid": "38120", "url": "https://it.wikipedia.org/wiki?curid=2447743", "title": "Feeling Good is Good Enough", "text": ""}
{"id": "2447745", "revid": "729019", "url": "https://it.wikipedia.org/wiki?curid=2447745", "title": "De Havilland DH.29 Doncaster", "text": "Il de Havilland DH.29 Doncaster fu un aereo da trasporto sperimentale, monomotore, monoplano ad ala alta sviluppato dall'azienda aeronautica britannica de Havilland Aircraft Company, Ltd nei primi anni venti e rimasto allo stadio di prototipo.\nRealizzato in due soli esemplari, fu il primo aereo da trasporto britannico ad adottare un'ala a profilo spesso.\nStoria del progetto.\nIl DH.29 fu commissionato dall'Air Ministry per scopi puramente sperimentali. Venne concepito come un velivolo dall'ala molto alta realizzata in legno e ricoperta in tessuto, la fusoliera era di forma pressoch\u00e9 rettangolare e realizzata anch'essa in legno e terminante con un singolo timone di coda, e l'equipaggio, composto da due individui, prendeva posto in una cabina scoperta sita davanti all'ala. In totale vennero realizzati due velivoli tra il 1920 e il 1921 e durante il primo volo, dell'aereo contrassegnato come \"J6849\", si not\u00f2 che era necessario riprogettare la maniera in cui il motore era installato nel mezzo. Il secondo velivolo (seriale \"G-EAYO\") venne modificato e trasformato in un aereo commerciale con cabina da 10 posti, ma le compagnie aeree non furono interessate all'acquisto di un monoplano, per via della poca sperimentazione dei velivoli a singola ala, e il progetto venne abbandonato a favore del de Havilland DH.34 che fu un biplano. Fu anche proposto come ricognitore militare, denominato DH.30, ma l'idea non ottenne nessuna attenzione.\nI due esemplari realizzati furono utilizzati dalla RAF come banco prova per nuove configurazioni alari."}
{"id": "2447746", "revid": "838137", "url": "https://it.wikipedia.org/wiki?curid=2447746", "title": "Hamburg Masters 2008 - Doppio", "text": "Il doppio del Hamburg Masters 2008 \u00e8 stato un torneo di tennis facente parte dell'ATP Tour.\nBob Bryan e Mike Bryan erano i detentori del titolo, ma Daniel Nestor e Nenad Zimonji\u0107li hanno battuti in finale 6\u20134, 5\u20137, 10\u20138.\nTeste di serie.\nTutte le teste di serie hanno ricevuto un bye per il 2\u00ba turno."}
{"id": "2447755", "revid": "300067", "url": "https://it.wikipedia.org/wiki?curid=2447755", "title": "NBA Development League 2009-2010", "text": "La stagione della NBA Development League 2008-2009 fu la nona edizione della NBA D-League. La stagione si concluse con la vittoria dei Rio Grande Valley Vipers, che sconfissero i Tulsa 66ers 2-0 nella serie finale.\nSquadre partecipanti.\nI campioni in carica dei Colorado 14ers non vennero ammessi in quanto la Lega decise il loro trasferimento a Frisco in Texas a partire dalla stagione 2010-2011.\nGli Anaheim Arsenal si trasferirono a Springfield in Massachusetts, diventando gli Springfield Armor. Venne ammessa inoltre la nuova squadra dei Maine Red Claws.\nPlayoffs.\nNBA D-League Finals.\nGara 1\nGara 2"}
{"id": "2447757", "revid": "109016635", "url": "https://it.wikipedia.org/wiki?curid=2447757", "title": "Titoli all'ordine", "text": "I titoli all'ordine sono titoli di credito intestati ad una determinata persona.\nTipologie.\nNe sono tipici esempi la cambiale, l'assegno bancario, l'assegno circolare.\nCircolazione.\nEssi circolano e si trasferiscono mediante consegna del titolo accompagnata da una serie continua di girate.\nLa girata \u00e8 una dichiarazione effettuata sul titolo da parte del girante che ordina al debitore di adempiere la propria obbligazione non pi\u00f9 nei confronti dell'intestatario del titolo ma nei confronti del giratario.\nLa girata pu\u00f2 essere:"}
{"id": "2447758", "revid": "1543377", "url": "https://it.wikipedia.org/wiki?curid=2447758", "title": "Anagenesi", "text": "La anagenesi o evoluzione filetica \u00e8 l'evoluzione progressiva delle specie, implicante un cambiamento nella frequenza genetica di una popolazione intera invece di un evento di biforcazione cladogenetico. Quando in una popolazione si fissano mutazioni sufficienti tali da differenziarsi significativamente da una popolazione ancestrale, si pu\u00f2 assegnare un nuovo nome alla specie. La chiave \u00e8 che \"la popolazione intera\" \u00e8 distinta dalla popolazione ancestrale, di maniera che la popolazione ancestrale possa considerarsi estinta. \u00c8 facile dedurre da questa definizione la controversia che potrebbe sorgere tra i tassonomisti quando le differenze diventano abbastanza significative da giustificare una nuova classificazione di specie."}
{"id": "2447763", "revid": "1005847", "url": "https://it.wikipedia.org/wiki?curid=2447763", "title": "Menotti Galeotti", "text": "Politica.\nNato a Bari nel 1937, si laurea in giurisprudenza all'universit\u00e0 \"La Sapienza\" di Roma. Trasferitosi ad Arezzo, si \u00e8 iscritto al Partito Comunista Italiano nel 1971 ed ha fatto parte del direttivo della federazione del partito. Divenuto capogruppo al Comune, nel 1975 diventa poi assessore per l'edilizia, traffico e personale. Oltre a questo \u00e8 stato anche presidente della sezione aretina del Comitato regionale di controllo; candidato alle elezioni regionali toscane del 1975 nella lista del PCI della circoscrizione di Arezzo, ottiene 1.683 preferenze.\nNell'aprile del 1979 diviene consigliere regionale al posto di Alessio Pasquini, che \u00e8 a sua volta eletto a far parte del Parlamento. Da lui \u00e8 presieduta la commissione consiliare degli Affari Istituzionali.\nNelle consultazioni regionali toscane del 1980 \u00e8 eletto nella medesima lista e circoscrizione con 5.202 preferenze. Riconfermato alla presidenza della commissione Affari istituzionali, nel maggio del 1982 diventa assessore regionale con deleghe in materia di bilancio, finanze e patrimonio, successivamente estese ad affari generali e personale. In seguito, alle elezioni regionali toscane del 1985 \u00e8 rieletto nella stessa lista di Arezzo, con 5.215 preferenze. Segretario della commissione di Controllo, si dimette nel maggio del 1987 per presentarsi alle elezioni politiche anticipate. Venne eletto al Senato della Repubblica, carica mantenuta fino all'aprile del 1992, prima come segretario della Commissione Attivit\u00e0 produttive e poi come componente della Commissione Affari Costituzionali, in qua\nlit\u00e0 di Capo Gruppo.\nSuccessivamente si trasferir\u00e0 a Firenze.\nLetteratura.\nNel 1999 ha inizio il suo percorso all'interno dell'ambiente letterario: gi\u00e0 dedito alla riflessione poetica e prosaica, pubblica \"Il Maestro di Musica ed altri racconti\" con l'editore Helicon. Nel 2001 continua la sua produzione con \"La compagna e racconti scelti\".\nIn seguito, nel 2002, pubblica una raccolta di poesie, \"La strada di Camparca\"; un romanzo, \"Neno\", nel 2003, insieme a \"Semi d'amore\"; nel 2004 escono \"Parole sepolte\" e \"Vivere il sogno\", entrambe sillogi poetiche, con \"la gatta di via Cimabue\", un romanzo; tutte opere edite da Helicon.\nAltre opere sono: \"Vivere per due\", un romanzo, edito nel 2000 da L'Autore Libri, Firenze; \"il lungo viaggio\", romanzo edito da Bastogi Editrice Italiana; \"Inchiostro Verde\", pubblicato da Libroitaliano. Alcune opere di Menotti Galeotti sono state inoltre tradotte in inglese e pubblicate in \"Italian Contemporary Poets\", edito sempre da Libroitaliano.\nNel febbraio del 2005 esce il romanzo \"I passi e i giorni\" sempre con Helicon e nel dicembre 2005 la raccolta di poesie \"Oltre mare\" edito da Polistampa Firenze.\nUlteriori pubblicazioni: \"Racconti\"-Serie Aperta, edito da Polistampa Firenze 2006. Nel novembre 2007 \u00e8 uscito il volume di poesie \"Otre canto\" edito da Helicon. Nell'aprile 2008 ha pubblicato la silloge \"Fuoricampo\" nella raccolta \"Identit\u00e0 poetiche\" Edizioni Helicon, sempre nel 2008, a novembre, \u00e8 stata pubblicata la silloge \"Mitologie interiori\", Ed.Helicon.\nNel 2008 \u00e8 stato insignito del Premio d'Onore per l'Attivit\u00e0 Letteraria in occasione della XXXIII Edizione del Premio Internazionale Casentino.\nNel 2009 \"Oltre canto\" e \"Mitologie interiori\" vengono presentate Anna Maria Guidi e Rodolfo Tommasi presso il Centro Anziani del Polo sociale del Quartiere 2 di Firenze.\nLa raccolta di poesie, \"L'albero nudo\", risale al 2009.\nL'ultima sua opera \"Versi e Racconti\" \u00e8 stata pubblicata nel Settembre 2010.\nNel 2012 nel Salone Annigoni della Basilica di S. Marco in Firenze partecipa all'incontro \"Da Firenze alle Stelle\" a cura dell'Associazione La Pergola Arte di Firenze, organizzatore Peter Michael Musone, nel quale vengono presentati i libri: di Lilly Brogi \"Un soffio di vita\", Bastogi Editrice Italiana, di Menotti Galeotti \"Stazioni\" Edizioni Polistampa, di Giancarlo Bianchi \"Memorie per Adolfo Oxilia\" Edizioni Polistampa e di Fausto Sbaffoni \"Briciole di vita\" Casa Editrice Nerbini la presentazione critica e curata da Maria Grazia Carraroli e da Rodolfo Tommasi.\nNel 2013 pubblica \"Storie di strada\" edizioni Polistampa con presentazione di Franco Manescalchi e Giuseppe Baldassarre.\nLa sua attivit\u00e0 letteraria \u00e8 stata seguita dal critico letterario Rodolfo Tommasi che ha curato la prefazione del suo ultimo libro di liriche \"Metafore del tempo\" edito da Fratini Editore nel 2014.\nNel 2014 a Citt\u00e0 della Pieve luogo della giovent\u00f9 del poeta fu presentato il libro \"Metafore del tempo\" da Rodolfo Tommasi.\nUna sua lirica \u00e8 stata inserita nel antologia \"Poeti in bici\" promossa da Giancarlo Bianchi, Franco Manescalchi e Lilly Brogi ed edita da Polistampa 2015.\nNel 2015 gli \u00e8 stato assegnato un premio speciale per la sua copiosa produzione poetica dal Concorso Letterario \"Lilly Brogi La Pergola Arte\" di Firenze VII Edizione."}
{"id": "2447769", "revid": "767487", "url": "https://it.wikipedia.org/wiki?curid=2447769", "title": "Davi Jos\u00e9 Silva do Nascimento", "text": ""}
{"id": "2447771", "revid": "767487", "url": "https://it.wikipedia.org/wiki?curid=2447771", "title": "ASG (album)", "text": "ASG \u00e8 il primo album dell'omonima band statunitense, pubblicato nel 2002 dalla Volcom Entertainment Records."}
{"id": "2447776", "revid": "276553", "url": "https://it.wikipedia.org/wiki?curid=2447776", "title": "Cantalloc", "text": ""}
{"id": "2447780", "revid": "276553", "url": "https://it.wikipedia.org/wiki?curid=2447780", "title": "Acquedotto di Cantalloc", "text": ""}
{"id": "2447785", "revid": "968255", "url": "https://it.wikipedia.org/wiki?curid=2447785", "title": "Titoli nominativi", "text": "I titoli nominativi sono titoli di credito indicanti il nome di una determinata persona, la cui intestazione, a differenza dei titoli all'ordine, deve risultare non solo dal titolo, ma anche da un apposito registro tenuto dall'emittente. Ottenute entrambe le registrazioni, il titolo diviene legittimo.\nTrasferimento.\nPer trasferire un titolo nominativo occorre che l'emittente cambi l'intestazione sia sul titolo che sul registro. Tuttavia la doppia annotazione del nome dell'acquirente pu\u00f2 avvenire secondo due modalit\u00e0."}
{"id": "2447787", "revid": "216401", "url": "https://it.wikipedia.org/wiki?curid=2447787", "title": "Omloop Het Volk", "text": ""}
{"id": "2447789", "revid": "767487", "url": "https://it.wikipedia.org/wiki?curid=2447789", "title": "Edmilson dos Santos Silva", "text": ""}
{"id": "2447791", "revid": "767487", "url": "https://it.wikipedia.org/wiki?curid=2447791", "title": "Plaxico Burress", "text": "Carriera professionistica.\nPittsburgh Steelers.\nBurress nel draft 2000 venne selezionato dai Pittsburgh Steelers come 8 scelta assoluta. Debutt\u00f2 nella NFL il 3 settembre 2000 contro i Baltimore Ravens. Con gli Steelers gioc\u00f2 71 partite di cui 67 da titolare.\nNew York Giants.\nIl 17 marzo del 2005 firm\u00f2 con i Giants un contratto di 6 anni, per un valore totale di 25 milioni di dollari.\nNella stagione 2007 vinse con loro il suo primo Super Bowl.\nIl 28 novembre 2008 venne arrestato dopo essersi sparato accidentalmente ad una gamba con una pistola Glock che teneva nei jeans durante una serata in un night-club. Fu condannato a 20 mesi di reclusione con l'accusa di detenzione abusiva di armi da fuoco. Il 3 aprile del 2009 venne svincolato dai Giants.\nNew York Jets.\nIl 31 luglio 2011 ritorn\u00f2 a giocare nella NFL per i Jets, firmando un contratto di un anno per un totale di 3,017 milioni di dollari.\nNella prima partita del ritorno a New York al MetLife Stadium nella gara di pre-stagione contro i Cincinnati Bengals, Burress ricevette un passaggio da Mark Sanchez nella prima giocata del primo del primo drive dei Jets e poi segn\u00f2 un touchdown nel quarto successivo. Il 23 ottobre 2011, in una gara contro i San Diego Chargers, Burress ricevette 3 passaggi da touchdown da Mark Sanchez pareggiando il suo record in carriera.\nRitorno agli Steelers.\nDopo la fine dell'esperienza con i Jets, Burress rimase senza squadra per tutta la prima parte della stagione 2012, finch\u00e9 il 20 novembre gli Steelers, a corto di ricevitori, annunciarono il suo ritorno. Il suo unico touchdown stagionale lo segn\u00f2 nella vittoria della settimana 17 contro i Cleveland Browns.\nIl 12 marzo 2013, gli Steelers annunciarono il rinnovo del giocatore per la stagione 2013 al minimo salariale. L'8 agosto Burress si ruppe la cuffia del rotatore, infortunio che lo costrinse a perdere tutta la stagione 2013."}
{"id": "2447792", "revid": "287204", "url": "https://it.wikipedia.org/wiki?curid=2447792", "title": "Someday Out of the Blue", "text": "Someday Out of the Blue \u00e8 un brano composto ed interpretato da Elton John; il testo \u00e8 opera di Tim Rice. Coautore del brano \u00e8 il produttore Patrick Leonard.\nIl brano.\n\u00c8 noto per essere il tema portante della colonna sonora del film \"La strada per El Dorado\" (\"The Road to Eldorado Soundtrack\", 2000). Particolarmente curioso in questo senso risulta essere il videoclip della canzone: Elton infatti si trasforma in cartone animato e compare nel film d'animazione assieme ai protagonisti. Tuttavia, nonostante nel video suoni il pianoforte, non \u00e8 presente ad alcuna tastiera nel pezzo e si limita a cantare (\u00e8 infatti il produttore Patrick Leonard ad occuparsi di tutte le tastiere e della programmazione). Alle chitarre sono presenti Tim Pierce, Heitor Pereira e Dean Parks. La batteria \u00e8 suonata da Curt Bisquera, mentre alle percussioni si cimenta Luis Conte. Ai cori troviamo Richard Page, Siedah Garrett, Lynn Davis, Kudisan Kai, Davey Johnstone, Phillip Ingram e Dorian Holley; l'arrangiamento degli archi \u00e8 infine opera di Jeremy Lubbock. Il titolo del testo di Rice significa \"Un Giorno All'Improvviso\".\n\"Someday Out of the Blue\" \u00e8 stata pubblicata come singolo (nel Regno Unito solo promo), ma a causa dello scarso successo commerciale del film non ha conseguito un buon successo (numero 49 USA), a parte la numero 5 raggiunta nella classifica statunitense della musica Adult contemporary. Nell'Europa continentale il singolo conteneva \"Perfect Love\" e \"Hey, Armadillo\" come B-side."}
{"id": "2447794", "revid": "126257", "url": "https://it.wikipedia.org/wiki?curid=2447794", "title": "Torri Garibaldi", "text": "Le Torri Garibaldi sono due grattacieli di Milano. Si trovano in piazza Freud e sormontano la stazione di Porta Garibaldi.\nDal 2012 ospitano la sede e gli uffici di Maire Tecnimont.\nProgetto originario: torri FS Garibaldi.\nErano state costruite dalle Ferrovie dello Stato per ospitare i propri uffici Trenitalia, affittate all'inizio del secolo XXI a Maire Tecnimont. Alte 100 metri per 25 piani, sono state costruite tra il 1984 e il 1992 su progetto degli architetti Laura Lazzari e Giancarlo Perotta. Gli edifici erano originariamente caratterizzati da una facciata dalla tonalit\u00e0 arancione tenue, con esterni misti a vetrate e copertura solida. Di uguale struttura, le due torri differivano per la forma del tetto: una terminava con un tetto concavo, l'altra con tetto convesso, come rappresentazioni concettuali rispettivamente del maschio e della femmina.\nNuovo progetto: torri Garibaldi.\nIl progetto di ristrutturazione totale di facciate e interni, firmato dall'architetto Massimo Roj, \u00e8 stato avviato a inizio 2008 a partire dalla Torre B. La ristrutturazione \u00e8 terminata nel settembre 2012. Inoltre le Torri, munite di pannelli solari e materiali isolanti per le pareti, sono autosufficienti a livello energetico, e contano sulle unit\u00e0 \"Energy Raiser\" ad alta efficienza energetica, dedicate a climatizzazione e al riscaldamento degli edifici.\nIl lavoro ha avuto una divisione in fasi diurne e notturne. La scelta \u00e8 stata motivata da esigenze legate alla sicurezza dei lavoratori che utilizzano spazi e strumenti di lavoro comuni con turni diversi: di giorno lavorava l'azienda che si occupava degli interni, mentre fino alla mezzanotte lavorava quella che si occupava delle facciate. Sono state in seguito affiancate dai nuovi grattacieli del \"Progetto Porta Nuova\"."}
{"id": "2447795", "revid": "1632387", "url": "https://it.wikipedia.org/wiki?curid=2447795", "title": "Live at CBGB's 1982", "text": "Live at CBGB's 1982 \u00e8 un album live e di un DVD del gruppo hardcore punk statunitense Bad Brains, registrato nel 1982 allo storico CBGB's e pubblicato solo nel 2006. Ha ricevuto critiche molto positive, poich\u00e9 mostra la band nel momento migliore della sua carriera. Il concerto fu aperto da Minor Threat e Beastie Boys. Grazie a questo doppio album i Bad Brains sono stati definiti \"una delle migliori live band di sempre\"."}
{"id": "2447796", "revid": "486946", "url": "https://it.wikipedia.org/wiki?curid=2447796", "title": "Fratelli Pii", "text": ""}
{"id": "2447797", "revid": "1543377", "url": "https://it.wikipedia.org/wiki?curid=2447797", "title": "Siti di interesse comunitario della Toscana", "text": "Sono inoltre presenti nella regione Toscana siti di interesse comunitario, localit\u00e0 di rilevante interesse ambientale in ambito CEE riferiti alla regione biogeografica mediterranea\". Le localit\u00e0, definite con l'acronimo SIC, sono state proposte sulla base del Decreto 25/3/2005, pubblicato sulla Gazzetta Ufficiale della Repubblica Italiana n. 157 dell'8 luglio 2005 e predisposto dal Ministero dell'Ambiente e della Tutela del Territorio e del Mare ai sensi della direttiva CEE . Nel 2009 la Giunta Regionale Toscana ha deliberato la designazione di 7 nuovi SIC ."}
{"id": "2447805", "revid": "131358", "url": "https://it.wikipedia.org/wiki?curid=2447805", "title": "Supercoppa croata di calcio", "text": ""}
{"id": "2447811", "revid": "2091899", "url": "https://it.wikipedia.org/wiki?curid=2447811", "title": "Cladogenesi", "text": "La cladogenesi \u00e8 un evento evolutivo \"frazionante\" in cui ogni ramo, compresi quelli pi\u00f9 piccoli, forma un \"clade\", un meccanismo evolutivo e un processo di evoluzione adattiva che conduce allo sviluppo di una pi\u00f9 grande variet\u00e0 di organismi gemelli \"(sister\"). Questo evento di solito succede quando alcuni organismi finiscono in nuove, spesso distanti aree o quando i mutamenti ambientali causano molte estinzioni, aprendo nicchie ecologiche per i sopravvissuti. Un grande esempio di cladogenesi oggi sono le isole dell'arcipelago hawaiiano, dove gli organismi vaganti hanno viaggiato attraverso l'oceano tramite le sue correnti e i venti. La maggior parte delle specie delle isole non si trovano in nessun'altra parte della Terra a causa della divergenza evolutiva.\nLa cladogenesi \u00e8 spesso messa a confronto con l\"'anagenesi\", dove i mutamenti graduali nelle specie hanno condotto ad eventuali \"sostituzioni\" con una nuova forma (vale a dire, non c'\u00e8 nessuno \"suddivisione\" dell'albero filogenetico)."}
{"id": "2447815", "revid": "25069241", "url": "https://it.wikipedia.org/wiki?curid=2447815", "title": "Abimelek", "text": ""}
{"id": "2447816", "revid": "25069255", "url": "https://it.wikipedia.org/wiki?curid=2447816", "title": "Abimelec", "text": ""}
{"id": "2447819", "revid": "729019", "url": "https://it.wikipedia.org/wiki?curid=2447819", "title": "Tupolev ANT-9", "text": "Il Tupolev ANT-9 (in cirillico \u0422\u0443\u043f\u043e\u043b\u0435\u0432 \u0410\u041d\u0422-9) era un trimotore (poi bimotore) di linea ad ala alta progettato dall'OKB 156 diretto da Andrej Nikolaevi\u010d Tupolev e sviluppato in Unione Sovietica nei tardi anni venti.\nImpiegato negli anni trenta principalmente dalla Aeroflot, la compagnia di bandiera dell'Unione Sovietica, rimase operativo dal 1931 al 1945.\nStoria del progetto.\nIn ottemperanza al primo piano quinquennale (1928-1932) voluto da Stalin, l'ufficio di progettazione (OKB) diretto da Andrej Tupolev avvi\u00f2 il progetto di un nuovo modello di aereo destinato al trasporto passeggeri di linea, analogamente a quanto fece l'OKB diretto da Konstantin Alekseevi\u010d Kalinin con il Kalinin K-5.\nIl prototipo del Tupolev ANT-9 vol\u00f2 per la prima volta nel maggio del 1929 e, nell'estate del medesimo anno, comp\u00ec un tour dimostrativo in Europa occidentale, alla ricerca di ordinativi.\nNato in configurazione trimotore, dopo la costruzione di una prima serie di esemplari (12) venne modificato in configurazione bimotore: grazie alla maggior potenza sviluppata da ogni singolo propulsore, le prestazioni ebbero un leggero miglioramento (la velocit\u00e0 di punta venne incrementata da 205 a 215 km/h).\nComplessivamente, nelle due versioni, il Tupolev ANT-9 venne costruito in circa 70 esemplari.\nImpiego operativo.\nI velivoli, indipendentemente dalla loro versione, vennero impiegati dalle compagnie Dobrolet (prima compagnia aerea interamente sovietica, fondata nel 1924) e Deruluft (Deutsch-Russische Luftverkehrs A.G.). Quest'ultima gi\u00e0 dal 1922 collegava regolarmente la citt\u00e0 (allora) tedesca di K\u00f6nigsberg (l'attuale Kaliningrad) con Mosca.\nLa versione bimotore, conosciuta sia come ANT-9/M 17 (dalla sigla dei motori utilizzati) sia come PS-9, venne destinata alla rotta Mosca-Berlino.\nDescrizione tecnica.\nIl Tupolev ANT-9 era, in entrambe le versioni, un monoplano ad ala alta con struttura interamente metallica e rivestimento costituito da duralluminio ondulato; era concepito per il trasporto di nove passeggeri oltre ai due membri dell'equipaggio.\nIl prototipo era motorizzato con tre radiali Gnome-Rh\u00f4ne Titan, che per\u00f2 negli esemplari di serie furono sostituiti da altrettanti Wright Whirlwind, radiali a 7 cilindri da 300 hp.\nLa versione bimotore era invece equipaggiata con due Mikulin M-17, motori a V a 12 cilindri, da 680\u00a0hp ciascuno (produzione su licenza dei tedeschi BMW VI).\nSviluppi correlati.\nDel Tupolev ANT-9 venne realizzata una versione di maggiori dimensioni, identificata come ANT-14 (\u0422\u0443\u043f\u043e\u043b\u0435\u0432 \u0410\u041d\u0422-14). Di questo velivolo venne realizzato un singolo esemplare denominato \u041f\u0440\u0430\u0432\u0434\u0430 (Pravda, la Verit\u00e0 in lingua russa): dotato di cinque motori (in questo caso radiali Gnome-Rh\u00f4ne 9A Jupiter da 480\u00a0hp) aveva una lunghezza di 26,49 m ed un'apertura alare di 40,40\u00a0m e poteva ospitare 36 passeggeri.\nProgettato per il servizio sulla rotta Mosca-Vladivostok, non ebbe seguito produttivo in quanto all'epoca la tratta non richiedeva aerei di tale capacit\u00e0. Venne impiegato per scopi propagandistici."}
{"id": "2447823", "revid": "1226", "url": "https://it.wikipedia.org/wiki?curid=2447823", "title": "Lingua commerciale", "text": ""}
{"id": "2447829", "revid": "474175", "url": "https://it.wikipedia.org/wiki?curid=2447829", "title": "Consenso Federale", "text": "Consenso Federale (Spagnolo: Consenso Federal o ConFe) \u00e8 stata un'alleanza elettorale di centrosinistra fondata dal Vicepresidente dell'Argentina nel 2009 a seguito della rottura di Cobos con il governo progressista peronista di Cristina Fern\u00e1ndez de Kirchner membro del Fronte per la Vittoria, una lista rappresentante il Partito Giustizialista.\nLa coalizione \u00e8 formata dal Partito Autonomista e Azione per la Repubblica. La coalizione non ha potuto presentarsi alle elezioni parlamentari del 2009 perch\u00e9 rifiutata dalla Corte elettorale. ConFe ha appoggiato i candidati dell'Accordo Civico e Sociale."}
{"id": "2447833", "revid": "267975", "url": "https://it.wikipedia.org/wiki?curid=2447833", "title": "Chiesa cattolica in Kazakistan", "text": "La Chiesa cattolica in Kazakistan \u00e8 parte della Chiesa cattolica universale in comunione con il vescovo di Roma, il papa. Essa rappresenta una minoranza religiosa nello Stato dell'Asia centrale, pari a poco pi\u00f9 dell'1,14% della popolazione.\nStoria.\nSembra che la prima penetrazione cristiana nell'attuale Kazakistan risalga al II secolo, grazie ad alcuni prigionieri di guerra romani deportati in queste terre dai Persiani. Nel XIII secolo il missionario francescano Guglielmo di Rubruck, in viaggio verso l'estremo oriente, battezz\u00f2 il principe Sartak, dal quale inizi\u00f2 una vera e propria conversione di massa dei sudditi: i papi perci\u00f2 iniziarono ad organizzare territorialmente le diocesi, in particolare fondando la diocesi di Kipciak (con papa Niccol\u00f2 III), affidata ai francescani. Tra XIII e XIV secolo furono inviati nuovi missionari e consacrati nuovi vescovi. Di questa Chiesa non \u00e8 rimasto pi\u00f9 niente.\nUna nuova presenza cattolica nel Paese inizia con gli anni trenta del XX secolo con alcuni sacerdoti che, terminata la prigionia nei gulag, rimasero nel Paese, iniziando un'attivit\u00e0 missionaria clandestina. Molti dei fedeli non erano nient'altro che ex-deportati del regime sovietico. Con la fine dell'Unione Sovietica e l'indipendenza del Kazakistan (1991) la chiesa cattolica locale ha ripreso vigore. Nel giugno del 2001 papa Giovanni Paolo II beatifica un vescovo ed un sacerdote ucraini legati al Kazakistan, Nykyta Budka e Aleksy Zarycki. Nel settembre dello stesso anno la piccola comunit\u00e0 cattolica del Paese riceve la visita pastorale del papa. Nel maggio del 2003 \u00e8 stata eretta la nuova provincia ecclesiastica kazaka, con l'erezione dell'arcidiocesi di Astana. Ancora oggi il Kazakistan \u00e8 il punto del cattolicesimo in Asia centrale, a questo si aggiunge le grandi chiese in costruzione come la cattedrale appena costruita di Qara\u01e7andy.\nEsiste in Kazakistan anche una comunit\u00e0 greco-cattolica, originata dai deportati della Chiesa greco-cattolica ucraina in epoca staliniana. Nel 2013 \u00e8 stata consacrata ad Astana la prima chiesa greco-cattolica del Paese dedicata a San Giuseppe.\nOrganizzazione territoriale.\nLa Chiesa cattolica di rito romano \u00e8 presente sul territorio con 1 sede metropolitana, 2 diocesi suffraganee ed 1 amministrazione apostolica:\nI fedeli cattolici di rito bizantino fanno riferimento ad una propria circoscrizione ecclesiastica:\nL'episcopato locale \u00e8 riunito nella \"Conferenza Episcopale del Kazakistan\", approvata nel giugno del 2003 e il cui attuale presidente \u00e8 il vescovo Jos\u00e9 Luis Mumbiela Sierra.\nStatistiche.\nAlla fine del 2004 la Chiesa cattolica in Kazakistan contava:\nLa popolazione cattolica ammontava a 182.600 battezzati, pari all'1,14% della popolazione.\nIl Kazakistan \u00e8 ancora oggi il paese dell'Asia centrale con il maggior numero di cattolici.\nGrazie all'aiuto missionario nel paese, vi \u00e8 una crescita di kazaki che si convertono al cattolicesimo, soprattutto nella capitale Astana.\nNunziatura apostolica.\nLa nunziatura apostolica del Kazakistan \u00e8 stata istituita il 17 ottobre 1992 con il breve \"Partes Nostras\" di papa Giovanni Paolo II.\nConferenza episcopale.\nElenco dei presidenti della Conferenza episcopale del Kazakistan:\nElenco dei segretari generali della Conferenza episcopale del Kazakistan:"}
{"id": "2447836", "revid": "599013", "url": "https://it.wikipedia.org/wiki?curid=2447836", "title": "Pneumectomia", "text": "Con il termine pneumectomia o pneumonectomia in campo medico, si intende un particolare tipo di intervento chirurgico che consiste nell'asportazione di un polmone.\nStoria.\nUno dei primi interventi per trattare la tubercolosi con la pneumectomia fu eseguito da Giuseppe Rugg\u00ec (1844-1925), mentre per quanto riguarda il tumore al polmone avvenne nel 1933.\nIndicazioni.\nSi asporta una parte o interamente un polmone, l'intervento \u00e8 effettuato in caso di lesioni (neoplasie)."}
{"id": "2447838", "revid": "37056", "url": "https://it.wikipedia.org/wiki?curid=2447838", "title": "Mustafa Kruja", "text": ""}
{"id": "2447841", "revid": "104458", "url": "https://it.wikipedia.org/wiki?curid=2447841", "title": "Elisa Brocard", "text": "Biografia.\nOriginaria di Gressan, ha debuttato in campo internazionale ad alto livello in occasione dei Mondiali juniores di Karpacz/Szklarska Por\u0119ba nel 2001, senza ottenere risultati di rilievo. In Coppa del Mondo ha esordito il 13 dicembre 2006 nella 10\u00a0km a tecnica classica di Cogne (66\u00aa); ha ottenuto alcuni piazzamenti tra le prime dieci, senza mai andare a podio. Alterna le partecipazioni in Coppa del Mondo a quelle in circuiti internazionali minori (Coppa Continentale, Alpen Cup).\nIn carriera ha partecipato a tre edizioni dei Giochi olimpici invernali, (43\u00aa nella sprint), (40\u00aa nella 10 km, 13\u00aa nella 30 km, 32\u00aa nell'inseguimento, 8\u00aa nella staffetta) e (29\u00aa nella 10 km, 27\u00aa nella 30 km, 26\u00aa nell'inseguimento, 15\u00aa nella sprint a squadre, 9\u00aa nella staffetta), e a quattro dei Campionati mondiali (7\u00aa nella staffetta a Seefeld in Tirol 2019 il miglior piazzamento); ha partecipato, altres\u00ec, a varie edizioni della MarciaGranParadiso e si \u00e8 piazzata al primo posto nella 40 Km. classic femminile del 07/02/2021."}
{"id": "2447843", "revid": "599013", "url": "https://it.wikipedia.org/wiki?curid=2447843", "title": "Sammy Sosa", "text": "Carriera.\nSosa cominci\u00f2 la sua carriera nei Texas Rangers nel 1989. Dopo aver passato un anno nei Chicago White Sox, divenne un membro dei Chicago Cubs, dove nel 1992 divenne uno dei migliori battitori. Sosa termin\u00f2 la sua carriera passando dai Baltimore Orioles ai Texas Rangers, la squadra del suo debutto. Con i Rangers, Sosa fece il suo seicentesimo fuoricampo.\nNel 2001 compare in un cameo nel film Hardball."}
{"id": "2447851", "revid": "1887901", "url": "https://it.wikipedia.org/wiki?curid=2447851", "title": "Oswald Wirth", "text": "Biografia.\nIl suo nome completo era Joseph Paul Oswald Wirth. Nacque verso le 9 del mattino a Brienz, piccolo borgo svizzero di 2500 abitanti, sulle rive del lago omonimo. Aveva altri tre fratelli e una sorella. Due fratelli morirono in tenera et\u00e0 e Edward, ufficiale zuavo, mor\u00ec in battaglia nel 1894. La sorella Elise, nata nel 1875, fu la compagna di Oswald dalla sua giovinezza fino alla morte. Oswald Wirth mor\u00ec il 9 marzo 1943, alle ore 11. Fu sepolto nel cimitero di Mouterre sur Blourde, a sud di Poitiers.\nInteressato all'esoterismo e al simbolismo, fu affiliato alle principali societ\u00e0 segrete, tra le quali la \"Philal\u00e8thes Society\". Studi\u00f2 da vicino il pensiero di Eliphas L\u00e9vi, e divenne amico di personalit\u00e0 come G\u00e9rard Encausse (\"Papus\"), Jos\u00e9phin P\u00e9ladan e Stanislas de Guaita.\nI suoi studi, sempre nel solco dell'esoterismo, si diressero anche verso la Massoneria e l'Astrologia. Nell'opera \"Le Symbolisme Herm\u00e9tique, dans ses rapports avec la Franc-Maconnerie et l'Alchimie\", del 1910, cerc\u00f2 di penetrare i segreti e i significati dell'Alchimia, o \"Arte Regia\".\nCredendo nella universalit\u00e0 del simbolo, Oswald Wirth si sforz\u00f2 di ricondurre i diversi insegnamenti esoterici ad una matrice comune, tramite l'uso di un sistema generale di simboli derivati dal \"pensiero magico\". Ancora oggi la conoscenza dei suoi testi \u00e8 considerata imprescindibile per i cultori dell'argomento, che siano esoteristi o appassionati, tanto che sono attive continue ristampe dei suoi trattati. Di particolare rilevanza viene considerata la sua teoria sul simbolismo ermetico.\nLa Massoneria.\nFu iniziato in massoneria il 28 gennaio 1884 nella loggia \"La Bienfaisance Ch\u00e2lonnaise\" del Grande Oriente di Francia. Tornato a Parigi e diventato il segretario di Stanislas de Guaita, si \u00e8 affiliato alla loggia \"Les Amis Triomphants\". Insoddisfatto, nel 1889 si affilia alla loggia \"Le Travail et les Vrais Amis Fid\u00e8les\", della Grande Loggia simbolica scozzese, della quale sar\u00e0 a pi\u00f9 riprese il Maestro venerabile. Questa loggia entrer\u00e0 nella Grande Loggia di Francia verso la fine del 1898.\nTarocchi.\nLa collaborazione con Stanislas de Guaita.\nNel 1887 ricevette una lettera da Stanislas de Guaita, poeta ed esoterista francese di origine italiana, col quale instaur\u00f2 subito un rapporto di amicizia, divenendone il segretario e collaboratore. Su de Guaita, ci dice: \"\u00abEgli fu l'ispiratore dei miei studi che non ho mai abbandonato.\u00bb\"\nSu sua richiesta approfond\u00ec lo studio e la simbologia dei Tarocchi. Sulla base dei cosiddetti \"Tarocchi di Marsiglia\", ne ridisegn\u00f2 i 22 \"Arcani Maggiori\" o \"Trionfi\", cercando di recuperarne l'antico aspetto simbolico, nonch\u00e9 i giusti colori e significati esoterici. Il suo libro, del 1924, \u00e8 il trattato forse pi\u00f9 famoso e completo sui Tarocchi, e il suo mazzo di carte, sebbene non sia il pi\u00f9 diffuso, \u00e8 probabilmente il pi\u00f9 rigoroso dal punto di vista esoterico e simbolico. Il mazzo di Oswald Wirth \u00e8 citato anche dal celebre studioso contemporaneo Alejandro Jodorowski nel suo trattato \"La via dei Tarocchi\", edito dalla casa editrice Feltrinelli e redatto in collaborazione con Marianne Costa. Nel testo Jodowroski cita pi\u00f9 volte le teorie dell'esoterista svizzero e propone come modello per l'interpretazione e per lo studio proprio il mazzo restaurato da Wirth.\nLa teoria sull'interpretazione.\nOswald Wirth ritiene il simbolo un seme della conoscenza umana, insito nella collettivit\u00e0 e di conseguenza comprensibile a tutti ed in grado di comunicare direttamente all'inconscio dell'individuo, risvegliandone la parte pi\u00f9 vera ed ancestrale. In questo senso crede nell'universalit\u00e0 del simbolo, che sia astrologico o tarologico, e nel suo trattato \"I Tarocchi\" ricollega questi due ambiti. Secondo Wirth un mazzo di Tarocchi \u00e8 prima di tutto un trattato di filosofia espresso per immagini, che riporta riflessioni feconde e concrete ben lontane da quelle della filosofia astratti. In questo senso i Tarocchi erano una specie di istruzioni e consigli vitali espressi nell'unico linguaggio comprensibile al popolo quando la scrittura e la lettura erano ancora capacit\u00e0 elitarie: le immagini. I mazzi non avevano quindi solamente una funzione divinatoria, ma prima di tutto una funzione propedeutica, teoria approvata da diversi studiosi. Secondo questa teoria nei tarocchi sono riportati, attraverso i simboli, degli Arcani Maggiori, i passi di un vero e proprio percorso iniziatico capace di guidare qualsiasi individuo alla saggezza necessaria per raggiungere una vita piena. Wirth esamina i Tarocchi non solo nel senso esoterico ma anche nel senso filosofico, astrologico e simbolico, andando a cercare le versioni originali delle Carte e cercando di scovare i simboli che nel tempo sono andati perduti, li considera un libro in cui trovare tutte le risposte esistenziali sul mistero della vita. Oswald Wirth si distacca da una considerazione negativa o positiva dell'arcano, introducendo il concetto di attivit\u00e0 e passivit\u00e0, in cui nessuno dei due stati \u00e8 mai completamente negativo o completamente positivo. Wirth collega gli arcani maggiori alla simbologia dello zodiaco e delle costellazioni, tanto da creare delle tavole ed una carta del cielo basata sui Tarocchi. \nLa lettura dei Tarocchi da puro atto divinatorio diventa, nella concezione di Wirth, una forma di alta meditazione e introspezione, capace di guidare l'individuo nelle parti pi\u00f9 profonde del s\u00e9 e di consigliarlo e assisterlo nei momenti pi\u00f9 bui della vita, nella confusione e nelle scelte cruciali. \nIl metodo di smazzo.\nOswald Wirth nel suo trattato propone una tecnica di lettura dei Tarocchi detta la \"croce semplice,\" che prevede l'utilizzo di 4 Arcani ed un quinto ricavato dalla somma delle quattro carte precedenti. Prima di scegliere le carte \u00e8 necessario tagliare il mazzo tre volte e chiedere al consultante di scegliere un numero tra 1 e 22, poi scoprire la carta corrispondente al numero, annotarsela e reinserirla nel mazzo."}
{"id": "2447854", "revid": "767487", "url": "https://it.wikipedia.org/wiki?curid=2447854", "title": "Esodo di Mariel", "text": "L'esodo di Mariel (\"The Mariel boatlift\" in inglese, \"\u00e9xodo del Mariel\" in spagnolo) fu un esodo di massa avvenuto tra il 15 aprile e il 31 ottobre 1980 che vide 125.000 cubani imbarcarsi dal porto di Mariel, a Cuba verso gli Stati Uniti d'America, pi\u00f9 precisamente verso il sud della Florida.\nI fatti.\nL'evento fu causato da un forte ribasso dell'economia cubana che port\u00f2 a forti contrasti interni nell'isola e a un tentativo da parte di pi\u00f9 di 10\u00a0000 cubani di ottenere il diritto di asilo nell'ambasciata peruviana.\nIn seguito, il governo cubano annunci\u00f2 che chiunque avesse voluto lasciare il paese avrebbe potuto farlo partendo dal porto di Mariel; inizi\u00f2 di l\u00ec a poco un imponente esodo navale. L'esodo fu organizzato da statunitensi di origine cubana con l'autorizzazione del presidente cubano Fidel Castro. L'esodo per\u00f2 inizi\u00f2 ad avere risvolti politici negativi per l'allora presidente degli Stati Uniti Jimmy Carter quando si scopr\u00ec che un'alta percentuale di esuli era stata rilasciata dalle prigioni e dagli ospedali psichiatrici cubani.\nL'esodo di Mariel fin\u00ec con il comune accordo tra il governo statunitense e quello cubano, ma a quel punto gli immigrati cubani arrivati in Florida, che furono chiamati \"marielitos\", erano pi\u00f9 di 125\u00a0000."}
{"id": "2447863", "revid": "767487", "url": "https://it.wikipedia.org/wiki?curid=2447863", "title": "Les Olivensteins", "text": "Les Olivensteins sono stati un gruppo musicale francese di genere punk rock.\nBiografia.\nIl gruppo viene formato dal cantante Gilles Tandy a Rouen, nell'aprile del 1978. Il nome deriva da quello dello psicanalista Claude Olievenstein. Nel mese di giugno il gruppo tiene il suo primo concerto, mostrando gi\u00e0 uno stile molto provocante (soprattutto con canzoni quali \"Patrick Henry \u00e8 innocente\" e \"P\u00e9tain, Darlan, era ora\"). A partire dall'autunno dello stesso anno, il gruppo tiene diversi concerti in Normandia e a Parigi, fra i quali sono da ricordare quelli con i Dogs.\nIl loro unico 45 giri viene pubblicato a marzo del 1979, prodotto da Lionel Herrmani di \"M\u00e9lodies Massacre\", produttore anche dei Dogs. Non avendo trovato un'etichetta discografica (le negoziazioni con la Barclay non ebbero frutti), subendo le pressioni dello stesso dottor Olievenstein, che fece annullare uno dei loro concerti a Parigi come gruppo di supporto agli Stiff Little Fingers, e poco disposti verso il nuovo pubblico keupon, il gruppo decise di separarsi dopo un ultimo concerto a gennaio del 1980.\nDiscografia.\nIl gruppo ha prodotto un unico 45 giri, dal quale sono stati estratti tre singoli: \"Fier de ne rien faire\", \"Euthanasie\", \"Je suis n\u00e9gatif\"."}
{"id": "2447865", "revid": "1543377", "url": "https://it.wikipedia.org/wiki?curid=2447865", "title": "Sepp Wildgruber", "text": "Biografia.\nSpecialista delle prove veloci, Sepp Wildgruber ottenne il primo risultato della sua carriera vincendo la medaglia di bronzo nella discesa libera agli Europei juniores di Kranjska Gora 1977 e il primo risultato di rilievo in Coppa del Mondo il 14 dicembre 1980 sulle nevi di Madonna di Campiglio, giungendo 15\u00ba in combinata. Ai XIV Giochi olimpici invernali di , sua unica presenza olimpica, si classific\u00f2 7\u00ba nella discesa libera.\nNel corso del 1985 conquist\u00f2 i suoi tre podi di carriera nel massimo circuito internazionale, dal primo del 2 marzo (2\u00ba nella discesa libera di Furano, alle spalle del canadese Todd Brooker) all'ultimo del 14 dicembre sulla Saslong della Val Gardena nella medesima specialit\u00e0 (3\u00ba dietro all'austriaco Peter Wirnsberger e allo svizzero Peter M\u00fcller). Si classific\u00f2 10\u00ba nella discesa libera iridata di Crans-Montana 1987 e l'ultimo piazzamento della sua carriera agonistica fu il 14\u00ba posto ottenuto nella discesa libera disputata a Val-d'Is\u00e8re il 7 dicembre dello stesso anno."}
{"id": "2447870", "revid": "2036605", "url": "https://it.wikipedia.org/wiki?curid=2447870", "title": "Scavi archeologici del duomo di Napoli", "text": "Gli scavi archeologici del duomo di Napoli sono dei siti archeologici della citt\u00e0 partenopea ubicati nel sottosuolo della basilica di Santa Restituta, all'interno della cattedrale.\nDescrizione.\nScesi nei sotterranei della basilica di Santa Restituta, ci si trova di fronte ad un muro greco, appartenente al tempio di Apollo, in opus reticolatum, che si sovrappone a dei massi in tufo giallo appartenenti al IV e V secolo, probabilmente appartenenti ad un tempio pagano.\nSotto l'abside di santa Restituita, durante i lavori di sottofondazione, fu trovato il peristilio di una domus tardo imperiale il cui canale di scolo del peristilio \u00e8 ancora evidente, anche se negli anni successivi questa struttura ha subito modificazioni cos\u00ec come tutta la domus.\nA ridosso di quest'area si sviluppa un tratto di acquedotto di et\u00e0 romana, nato successivamente alla fondazione della citt\u00e0; emerge in questo sito un tratto di strada greca con un piano inclinato che raggiunge una strada a quota differente e proprio al lato di questo piano \u00e8 collocato un foro per lo scolo dell'acqua piovana. Proseguendo il percorso ci si trova di fronte a resti di pavimenti antichi appartenenti alla Stefania di et\u00e0 paleocristiana, con tessiture pi\u00f9 grandi rispetto a quelle del mosaico del battistero di San Giovanni in Fonte. Durante tutto il percorso scorgono pezzi di sopraelevazioni di opere di et\u00e0 differente, che spesso distruggono o assorbono l'impianto preesistente.\nSotto al duomo di Napoli si trova anche una zona che doveva appartenere al cortile dell'archivio diocesano, nel quale sono collocati i resti di un'antica abside con un paramento musivo raffigurante un cantharos databile intorno al VI secolo, eretto dal vescovo Vincenzo (il cui nome \u00e8 stato ritrovato su una targa).\nSi trova anche una successione di ambienti uguali adibiti a cisterne, realizzate con un intonaco a cocciopesto che rendeva le pareti pressoch\u00e9 impermeabili. Le stesse cisterne sono inoltre coperte da volte concrezionali rivestite in malta e presentano diverse scale che servivano ad accedervi nel momento in cui veniva effettuata la pulizia periodica. In una cisterna, infine, \u00e8 ancora visibile l'arco di scarico e una volta concrezionale con i fori delle travi traverse che reggevano l'impalcatura."}
{"id": "2447873", "revid": "1305772", "url": "https://it.wikipedia.org/wiki?curid=2447873", "title": "Schneeberg", "text": ""}
{"id": "2447874", "revid": "729019", "url": "https://it.wikipedia.org/wiki?curid=2447874", "title": "Henri Amand", "text": "Biografia.\nDi professione progettista industriale di sistemi di riscaldamento, trascorse la sua carriera amatoriale di rugbista nello Stade fran\u00e7ais, nel quale milit\u00f2 a cavallo del secolo XIX e XX e con cui vinse cinque titoli assoluti nazionali e altrettante volte giunse alla finale di campionato.\nGi\u00e0 facente parte delle prime spedizioni Oltremanica di alcune selezioni parigine di rugby, il 1\u00ba gennaio 1906 fu designato capitano del primo incontro ufficiale disputato dalla Nazionale francese. a Parigi contro la in \"tour\" in Europa.\nPer tale motivo la Federazione rugbistica del suo Paese gli riconosce il numero 1 tra i progressivi degli internazionali francesi.\nDopo la fine dell'attivit\u00e0 agonistica pass\u00f2 a quella arbitrale; in tale veste diresse anche la finale del campionato francese 1912/13; da dirigente presiedette fino al 1928 la F\u00e9d\u00e9ration Fran\u00e7aise de Rugby, istituita nel 1920.\nMor\u00ec nel 1967 a Villeneuve-sur-Yonne in Borgogna, pochi giorni dopo il suo 94\u00ba compleanno."}
{"id": "2447875", "revid": "123245775", "url": "https://it.wikipedia.org/wiki?curid=2447875", "title": "Abimelech (re di Gerar)", "text": "Biografia.\nDi lui il \"Libro della Genesi\" dice che era \"re dei Filistei\", ma si tratta certamente di un anacronismo. Il redattore deve aver collocato ai tempi dei Patriarchi, prima met\u00e0 del II millennio a.C., la situazione a lui contemporanea: i Filistei si insediarono sulla costa di Canaan solo nel XII secolo a.C., nel contesto dell'invasione dei cosiddetti Popoli del Mare.\nSecondo \"Genesi\" (), Abramo, che risiedeva nel territorio di Gerar su cui regnava Abimelech, ritenne prudente far credere che la moglie Sara fosse sua sorella, come gi\u00e0 aveva fatto nel corso del suo viaggio in Egitto e probabilmente per la stessa ragione: riteneva che la bellezza di Sara avrebbe spinto coloro che la desideravano a ucciderlo per sbarazzarsi di lui, se l'avessero creduto suo marito, ma gli avrebbe invece attirato il favore dei suoi ammiratori se l'avessero creduto suo fratello. Abimelech fece rapire Sara. Ma prima di accostarsi a lei, fu avvertito in sogno che la donna era moglie di Abramo, suo ospite, al quale allora la restitu\u00ec con ricchi doni. Abramo e Abimelech strinsero poi un patto (\"Genesi\", ).\nAnche Isacco fu ospite di un re dei Filistei chiamato Abimelech e, anche in questo caso, viene presentato l'intreccio della moglie presentata come sorella. Anche Abimelech e Isacco stringeranno un patto (\"Genesi\", ).\nResta controverso se i due Abimelech fossero la stessa persona, se il secondo fosse un successore del primo o se, invece, \"abimelech\" fosse un titolo regale dei Filistei. Cos\u00ec \u00e8 per Achis, re di Gat, di cui si parla nel \"Primo libro di Samuele\" (): questi viene chiamato \"Abimelech\" nel \"Libro dei Salmi\" (). \u00c8 anche possibile che si tratti della stessa vicenda, riferita tanto ad Abramo quanto ad Isacco da tradizioni orali diverse e pi\u00f9 tardi fissata dal redattore in due avvenimenti distinti."}
{"id": "2447882", "revid": "1957733", "url": "https://it.wikipedia.org/wiki?curid=2447882", "title": "Cinco Diablo", "text": "Cinco Diablo \u00e8 il sesto album in studio del gruppo musicale statunitense Saliva, pubblicato nel 2008.\nIl disco.\nIl disco \u00e8 il pi\u00f9 breve mai realizzato dal gruppo. Il primo singolo estratto \u00e8 stato \"Family Reunion\", messo in vendita su iTunes Store il 28 ottobre e poco dopo ritirato dal commercio.\nTracce.\nTracce bonus.\niTunes Store USA include insieme all'album completo anche un singolo inedito e non vendibile singolarmente."}
{"id": "2447890", "revid": "1305772", "url": "https://it.wikipedia.org/wiki?curid=2447890", "title": "Azotus", "text": "Azotus (greco \u0391\u03b6\u03c9\u03c4\u03bf\u03c2), \u00e8 il nome greco di un'antica citt\u00e0 della Filistea, identificata diversamente da vari autori dell'antichit\u00e0:"}
{"id": "2447894", "revid": "1543377", "url": "https://it.wikipedia.org/wiki?curid=2447894", "title": "Addome (artropodi)", "text": "L'addome degli artropodi \u00e8 la parte o tagma posteriore del corpo, a continuazione del torace. Nel significato pi\u00f9 ampio, il termine addome si applica al tagma finale del corpo di tutti i gruppi di artropodi; ma a causa delle non chiare omologie delle differenti regioni del corpo nei diversi gruppi, suole usarsi nel significato stretto per denominare esclusivamente il tagma finale degli insetti.\nCos\u00ec, nei crostacei, il tagma posteriore si suole denominare pleone invece di addome, e nei chelicerati (aracnidi, scorpioni, acari), opistosoma. Tra gli artropodi che mancano di addome ci sono i miriapodi (millepiedi, millepiedi scolopendre), che hanno il corpo diviso in testa e tronco, e i trilobiti i cui corpo consta di testa, torace e pigidio.\nInsetti.\nNella maggioranza degli ordini di insetti \u00e8 composto di undici segmenti, sebbene l'undicesimo segmento generalmente sia molto ridotto e rappresentato solamente dalle sue appendici. In molti insetti questo numero \u00e8 ancora pi\u00f9 ridotto. Negli imenotteri apocriti l'addome \u00e8 molto modificato; il primo segmento \u00e8 fuso con il segmento finale del torace e si chiama propodeo.\nL'addome degli insetti contiene gli apparati digestivo, riproduttivo e circolatorio; manca di zampe o ale negli adulti. Gli insetti immaturi di alcuni gruppi possono avere certi tipi di appendici nei segmenti da uno a sette (branchie, false zampe di lepidotteri).\nCi sono otto paia di spiracoli con funzione respiratoria. Nell'undicesimo segmento si possono avere delle appendici chiamate cerchi. L'ano si apre nell'ultimo segmento.\nGli organi genitali del maschio, usati nell'accoppiamento si trovano nei segmenti ottavo e nono. Possono essere molto complessi e si usano a volte per l'identificazione delle specie. Le femmine di alcune specie possiedon un organo ovipositore, generalmente nei segmenti ottavo e nono. Nel caso di molti imenotteri l'ovipositore \u00e8 convertito in un pungiglione usato per iniettare veleno."}
{"id": "2447896", "revid": "767487", "url": "https://it.wikipedia.org/wiki?curid=2447896", "title": "Predator (film)", "text": "Predator \u00e8 un film del 1987, diretto da John McTiernan.\nLa sceneggiatura del film narra le vicende di un alieno (appartenente alla razza \"yautja\") giunto sulla Terra per andare a caccia di esseri umani. Il film, realizzato con un budget di 15 milioni di dollari, \u00e8 stato un successo commerciale, incassando 59 milioni di dollari negli Stati Uniti e 98 milioni di dollari complessivamente e rappresenta il primo grande successo al botteghino per il regista John McTiernan. \"Predator\" costituisce il capostipite di una serie che, a parte l'alieno, vedr\u00e0 di volta in volta rinnovato il cast. Il primo sequel si intitola \"Predator 2\" (1990), mentre il secondo si intitola \"Predators\" (2010); un nuovo capitolo intitolato \"The Predator\" \u00e8 uscito nel 2018.\nIn Italia \u00e8 stato proiettato in anteprima europea il 18 luglio 1987 durante la rassegna \"Settimana del cinema americano\" al Taormina Film Fest, successivamente fu proiettato nei cinema dalla 20th Century Fox dal 22 agosto '87.\nTrama.\nUna misteriosa astronave si dirige verso la Terra e, in prossimit\u00e0 dell'atmosfera, sgancia una capsula verso un punto imprecisato nella giungla dell'America Centrale.\nLa vicenda si sposta poi sull'ex maggiore dei berretti verdi, Alan \"Dutch\" Schaefer, giunto in quella stessa area a capo della sua squadra, ingaggiata da George Dillon, commilitone di Dutch durante la Guerra del Vietnam ed ora agente della CIA. La missione consiste nel salvataggio di un ministro a bordo di un elicottero che sembra finito fuori rotta e probabilmente catturato dalle forze guerrigliere operanti nella zona. Dutch accetta l'ingaggio pur non fidandosi a pieno delle parole di Dillon, il quale si unisce alla squadra come supervisore. Gli altri membri del team sono Mac Eliot, Blain Cooper, Billy Sole, Jorge \"Poncho\" Ramirez, Rick Hawkins.\nSbarcati da un elicottero Huey nella fitta giungla, ritrovano presto il relitto dell'elicottero, deducendone l'abbattimento da parte di un missile \"a calore\" portatile, e notando anche che sembra pi\u00f9 un elicottero da ricognizione che non uno da trasporto per un ministro. Nei pressi del relitto il gruppo rinviene i cadaveri barbaramente uccisi di una squadra di berretti verdi, scuoiati e appesi a testa in gi\u00f9. Infine, il gruppo scova il campo nemico e, poco dopo l'uccisione di uno degli ostaggi da parte dei guerriglieri, lancia un violento raid eliminando tutto il personale del campo. Anche un secondo ostaggio viene trovato morto, ma Dillon si preoccupa di cercare alcuni documenti d'intelligence, scatenando la reazione collerica di Dutch che capisce il vero scopo della missione, ovvero eliminare quel gruppo di guerriglieri e recuperare quei documenti, missione fallita dalla precedente squadra sterminata. L'unica superstite del campo, una ragazza chiamata Anna, \u00e8 presa in custodia da Dillon perch\u00e9 ritenuta membro dei guerriglieri, contro il volere di Dutch che non vuole correre rischi. Stabilito un percorso imprevisto a causa di altri guerriglieri in avvicinamento, il team si allontana velocemente, senza sapere di essere osservati da una misteriosa creatura mimetizzata, che li scruta attraverso la sua vista termica.\nNon passa troppo tempo prima che Anna tenti di scappare, ma viene inseguita e bloccata da Hawkins che, per\u00f2, viene sorpreso, ucciso e trascinato via dall'essere che li sta inseguendo, il quale per\u00f2 risparmia la vita ad Anna. La squadra si mette quindi alla ricerca del corpo di Hawkins, ritrovando solo le sue interiora e non accorgendosi che il resto del corpo \u00e8 stato appeso alle cime degli alberi. Durante la perlustrazione, Blain rimane ucciso da un colpo al plasma che gli squarcia il torace. Giunto sul luogo e trovando l'amico accasciato a terra, Mac scorge la figura mimetizzata e, in preda ad un attacco isterico, apre il fuoco, venendo subito affiancato dai compagni, ma non viene trovato nessun corpo, mentre Anna trova, su una pianta, uno strano liquido verde. Il gruppo quindi si organizza per passare la notte, preparando degli esplosivi tutt'intorno all'accampamento. Durante la notte, Mac giura vendetta sull'assassino di Blain e subito dopo un cinghiale fa saltare un razzo posto sul perimetro di difesa, venendo ucciso da Mac e, nella confusione generale, il corpo di Blain sparisce.\nIn assenza di altre tracce eccetto quelle del cinghiale, Dutch intuisce che l'essere si sposta dalle cime degli alberi e, avendo solo recuperato il corpo di Blain (nonostante avesse avuto l'opportunit\u00e0 di ucciderli tutti), capisce che li sta uccidendo uno alla volta comportandosi come un cacciatore che insegue la preda. Anna informa Dutch di aver trovato il liquido e intuisce che si tratti del sangue dell'alieno. Dutch capisce che l'essere non \u00e8 invulnerabile, e decide di costruire una trappola, per catturarlo e ucciderlo. La trappola tuttavia si rivela inefficace, e l'essere fugge dopo aver ferito gravemente Poncho. Mac, pazzo di rabbia, si getta al suo inseguimento, spalleggiato da Dillon, ma entrambi, dopo aver cercato inutilmente di accerchiare e prendere di sorpresa il mostro, hanno la peggio. Udendo le urla di Dillon, Billy decide di non fuggire pi\u00f9 e di fronteggiare l'alieno con un solo machete, morendo coraggiosamente. Il suo sacrificio d\u00e0 solo pochi secondi di vantaggio ai superstiti, in quanto l'essere li raggiunge, d\u00e0 il colpo di grazia a Poncho e ferisce Dutch alla spalla. Il maggiore intima quindi ad Anna di scappare all'elicottero senza armi, avendo capito che il mostro uccide coloro che sono armati.\nDutch, ormai allo sbaraglio e con il fucile distrutto, inizia a scappare braccato dall'essere, fino a scivolare in un canale che lo porta in caduta libera da una alta cascata, riuscendo apparentemente a seminarlo. Ma inaspettatamente per Dutch l'alieno decide di tuffarsi, rivelato dalla sua caduta in acqua. Alla riva del fiume, il \"Predator\" emerge senza alcuna copertura (poich\u00e9 l'acqua ha momentaneamente compromesso il suo sistema artificiale di mimetismo). Grazie al fango di cui si \u00e8 casualmente cosparso, Dutch riesce ad eludere la visione infrarossa del Predator, che si allontana ignaro e, appreso questo vantaggio, il soldato costruisce alcune trappole, arco, frecce e lance con materiali ricavati dalla giungla e dall'unica granata rimastagli, si cosparge di fango fresco e si prepara ad affrontare il mortale nemico.\nInizialmente Dutch tiene sotto scacco il Predator, ma ben presto dopo aver perduto il suo scudo di fango cadendo in acqua, si ritrova in balia del nemico che, in segno d'onore per avergli tenuto testa, si sbarazza delle armi tecnologiche e si toglie la maschera mostrando il suo orrendo volto, per poi affrontarlo in combattimento corpo a corpo. Tuttavia Dutch non \u00e8 in grado di contrastare la forza sovrumana dell'alieno e, brutalmente pestato e ad un passo dalla disfatta, riesce ad attirare il feroce avversario verso una delle trappole, azionandola e riuscendo a sconfiggerlo ferendolo gravemente. Ormai in fin di vita e alla merc\u00e9 della sua preda, la terribile creatura attiva sotto gli occhi di Dutch un meccanismo di autodistruzione, innescando una tremenda esplosione che devasta un ampio tratto della giungla, mentre ride maniacalmente. Scampato miracolosamente alla detonazione Dutch, stanco e sconvolto, viene finalmente recuperato dall'elicottero, che nel frattempo \u00e8 riuscito a recuperare anche Anna.\nProduzione.\nCast.\nPer l'ingaggio di Sonny Landham la produzione impose la presenza di una guardia del corpo che lo \"pedinasse\" costantemente sul set, a causa dei suoi trascorsi violenti (denunce di aggressione e risse nei bar).\nKevin Peter Hall interpreta, oltre all'alieno, anche il pilota dell'elicottero nella scena finale. Lo stesso attore reindosser\u00e0 i panni del predator anche nel sequel \"Predator 2\" (1990).\nSolo a distanza di 30 anni dalla produzione del film, si \u00e8 giunti a conclusione documentata riguardo al primo ingaggio dello stesso Jean-Claude Van Damme per l'interpretazione dell'alieno, poi scartato in fase di prova a causa di divergenze con il produttore Joel Silver.\nJesse Ventura fu dal 1969 al 1975 un membro effettivo della squadra 12 degli Underwater Demolition Team della U.S. Navy (i guastatori anfibi della marina americana, confluiti nei Navy SEALs nel 1984), e fu dispiegato in Vietnam anche se non partecip\u00f2 ad azioni di combattimento; nell'edizione speciale del DVD, il regista John McTiernan commenta la sua scelta spiegando che cerc\u00f2 di ottenere attori con esperienza militare, reale o simulata.\nShane Black venne inizialmente contattato affinch\u00e9 scrivesse una sceneggiatura alternativa, ma non era molto convinto a causa di altri impegni. Cos\u00ec, la produzione decise di ingaggiarlo ufficialmente come attore, con la speranza che sul set scrivesse anche la sceneggiatura. Ma l'attore ha affermato di non aver avuto modo di scrivere una sola riga. Ironicamente, 30 anni dopo scriver\u00e0 la sceneggiatura e diriger\u00e0 il 4\u00b0 film della saga, \"The Predator\". Bill Duke sar\u00e0 invece contattato come possibile regista del 3\u00ba episodio, \"Predators\", ma la regia andr\u00e0 a Nimr\u00f3d Antal, grande fan di questo film.\nRiprese.\nLe riprese si sono svolte nei dintorni di Puerto Vallarta, Messico. Il luogo del set divenne ed \u00e8 tuttora meta turistica.\nPer ottenere la soggettiva dell'alieno furono impiegate due telecamere che riprendevano contemporaneamente dallo stesso angolo: una telecamera ad infrarossi ed una comune telecamera a colori. In fase di montaggio le due riprese vennero sovrapposte ed elaborate in modo da poter distinguere i personaggi dall'ambiente circostante, in quanto una totale ripresa ad infrarossi sarebbe stata disorientante per lo spettatore.\nNella maggior parte delle scene in cui l'alieno compare mimetizzato non fu usato il costume vero e proprio, ma una tuta rosso/arancio che a grandi linee ne riprendeva le forme. Fu scelto quel colore in quanto, tra i colori complementari sottrattivi, \u00e8 opposto al verde e quindi maggiormente visibile nel \"verde\" della giungla, cosa che successivamente avrebbe agevolato i tecnici nell'ottenere l'effetto mimetico.\nPer poter sparare, il minigun usato da Jesse Ventura (Blain) era collegato a due batterie da automobile. Il movimento rotatorio della canna (e di conseguenza la cadenza di tiro) dovette essere rallentato in quanto risultava troppo veloce per poter essere ripreso dalla telecamera. Alcune fonti sostengono che lo stesso attore doveva usare una protezione sul petto per parare i bossoli che venivano espulsi dall'arma con una certa potenza: questo \u00e8 falso, poich\u00e9 i bossoli venivano espulsi lateralmente dal basso. La stessa arma sar\u00e0 usata da Arnold Schwarzenegger in \"Terminator 2 - Il giorno del giudizio\".\nDesign del Predator.\nInizialmente fu scelto Jean-Claude Van Damme per interpretare l'alieno, ma rinunci\u00f2 dopo pochi giorni in quanto, dovendo recitare all'interno di un costume, la sua faccia non sarebbe mai comparsa..\nInoltre, l'alieno concepito originariamente non aveva convinto il regista poich\u00e9 risultava buffo e l'interpretazione dello stuntman all'interno del costume non era convincente. L'incarico di realizzare un nuovo alieno pass\u00f2 quindi a Stan Winston, gi\u00e0 realizzatore del cyborg di \"Terminator\". Questi, mentre era in volo in compagnia di James Cameron, mostr\u00f2 le bozze dell'alieno a quest'ultimo che gli sugger\u00ec di aggiungere delle mascelle sporgenti, idea che fu effettivamente messa in atto. Infine, fu ingaggiato Kevin Peter Hall per interpretare l'alieno, poich\u00e9 aveva gi\u00e0 recitato in \"Bigfoot e i suoi amici\" dando prova di sapersi muovere all'interno di un costume. Il risultato fu ottimo, tanto che la creatura divenne in seguito protagonista di numerosi \"spin-off\" quali fumetti e videogiochi, oltre che dei gi\u00e0 citati sequel.\nMontaggio.\nPer motivi di sicurezza, Arnold Schwarzenegger non pot\u00e9 fumare il suo sigaro dentro l'elicottero, in una delle scene iniziali. L'effetto venne montato durante la post-produzione.\nLe riprese si interruppero dopo circa i primi 2/3 del film per problemi di budget, cos\u00ec John McTiernan e la produzione ne approfittarono per visionare e iniziare a montare le sequenze che avevano. Il regista ha affermato che fu una cosa positiva e che si rivel\u00f2 determinante nelle scelte relative all'ultima parte del film.\nSerie.\nPrequel.\n\"Prey\" (2022) diretto da Dan Trachtenberg, sceneggiato da Patrick Aison e distribuito da 20th Century Studios, Disney Plus/Star, La protagonista \u00e8 Naru (Amber Midthunder) guerriera che protegge la sua trib\u00f9 Comanche. Attualmente non \u00e8 stata dichiarata la data di distribuzione.\nSequel.\n\"Predator 2\" (1990), regista Stephen Hopkins, ambientato stavolta in una \"giungla urbana\": la citt\u00e0 di Los Angeles. Il protagonista \u00e8 il Ten. Mike Harrigan (Danny Glover), Kevin Peter Hall veste ancora una volta i panni del \"yautja\", ritorna Alan Silvestri alla composizione della colonna sonora.\nCrossover.\nL'inserimento di un teschio di Xenomorfo (Alien) nel finale di \"Predator 2\" cre\u00f2 le premesse per la produzione di un \"crossover\" tra le due serie (gi\u00e0 avvenuto in una serie a fumetti e vari videogiochi). \"Alien vs. Predator\" \u00e8 stato realizzato nel 2004 ad opera di Paul W.S. Anderson, seguito da \"Aliens vs. Predator 2\" nel 2007 su regia dei fratelli Strause.\nRomanzo.\nIl soggetto del film \u00e8 stato adattato in un romanzo, scritto da Paul Monette e pubblicato il 1 giugno del 1987. Il romanzo presenta differenze molto evidenti, rispetto al film, a cominciare dall'aspetto, dalla fisiologia e dal comportamento del Predator: nel libro \u00e8 descritto un mutaforma capace di trasformarsi in qualunque essere vivente dopo esserne stato a contatto diretto, e pu\u00f2 perfino assumere una forma disincarnata simile al vento. \u00c8 inoltre capace di mimetizzarsi come un camaleonte senza ricorrere al sistema di occultamento proprio della sua armatura e, nella sua forma originale, ha l'aspetto di un alto umanoide dalla pelle rossa e squamosa e tre dita alle mani e ai piedi (riprendendo quindi il primo concept art ideato da Stan Wiston). Non \u00e8 inoltre un cacciatore, bens\u00ec uno scienziato, che uccide e mutila gli esseri umani per poterne studiare la fisiologia, essendo gli esseri umani le uniche creature nelle quali non pu\u00f2 trasformarsi (ma che tuttavia mantiene l'abitudine di appendere i cadaveri agli alberi come trofei)."}
{"id": "2447904", "revid": "37401", "url": "https://it.wikipedia.org/wiki?curid=2447904", "title": "Abimelech (Isacco)", "text": ""}
{"id": "2447905", "revid": "599013", "url": "https://it.wikipedia.org/wiki?curid=2447905", "title": "Ellen Osiier", "text": "Biografia.\nEllen Ottilia Thomsen nasce a Hj\u00f8rring nel 1890. Nel 1919 sposa lo schermidore danese Ivan Osiier, vincitore della medaglia argento a nella spada individuale e partecipante a sette edizioni dei Giochi olimpici. \nA 34 anni lei conquista la medaglia d'oro nel fioretto ai Giochi della VIII Olimpiade, diventando l'unico cittadino danese ad aver mai conquistato l'oro in questa disciplina. Alla gara partecipano altre due danesi Grete Heckscher, che conquista il bronzo, e Yutta Barding, che nonostante la maggior esperienza non riesce a qualificarsi. "}
{"id": "2447907", "revid": "767487", "url": "https://it.wikipedia.org/wiki?curid=2447907", "title": "Alibia", "text": "Gli Alibia sono un gruppo musicale indie-rock italiano nato nel 1997 in provincia di Salerno.\nLa storia.\nGli Alibia nascono ad Eboli (SA) alla fine degli anni '90.\nIl nome del gruppo nasce dal termine latino Alibi che significa \"altrove\", con l'aggiunta della desinenza plurale neutra \"a\". \nNata tra i banchi di scuola (precisamente del Liceo scientifico \"Antonio Gallotta\" di Eboli), dopo un cd autoprodotto, nel 1998 la band vince Tendenze (Piacenza) e Avvenimenti (Macerata). L'anno successivo vincono Rock Targato Italia e partecipano ad Arezzo Wave come miglior gruppo campano. Nel 2000 la vittoria al concorso Sonica 2000 frutta al gruppo il primo contratto discografico con l'etichetta Meg Italy (Ennio Morricone, Eugenio Bennato, etc.) \nNel 2001 viene ufficialmente presentato l'EP \"Alibia\", contenente 5 brani audio e una traccia interattiva, prodotto da Meg Italy e distribuito da Compagnia Nuove Indye.\nNel 2003 il gruppo viene scelto da Musica! di Repubblica come miglior gruppo dell'anno e i ragazzi tornano ad esibirsi sul palco di Arezzo Wave dove viene presentato il CD singolo \"L'Equilibrio\", accompagnato da un videoclip realizzato in collaborazione don il Giffoni Film Festival.\nNell'autunno 2003 esce il primo album \"Confini\" seganalato nel 2004 come Attenzione Talento FNAC; due brani del cd vengono inseriti nelle compilation di \"Rockstar\" e \"Rocksound\".\nNel 2006 pubblicano l'EP promozionale \"Va tutto bene\" sul quale viene realizzato un videoclip in tecnica stop-motion dal regista Stefano Bertelli. Il video viene trasmesso da Tg2.it e da Blob.\nIl 9 febbraio 2007 vede venire alla luce il secondo album \"Tra tutto e niente\"\n, prodotto da Compagnia Nuove Indye e distribuito da Venus Dischi, dal quale saranno estratti 4 singoli con altrettanti videoclip.\nNell'estate 2007 il videoclip \"Mondocellofan\" entra in rotazione nelle palylist delle maggiori tv musicali. Nell'autunno dello stesso anno il videoclip \"Mai pi\u00f9\" vince il premio per la miglior regia (Alessandro Palazzi) al PIVI 2007.\nA ottobre 2009 arriva il nuovo singolo \"Il moto circolare\", presentato con un video/parodia del programma \"theClub\" in onda su All Music.\nIl 19 marzo 2010 viene pubblicato il terzo album del gruppo, dal titolo \"Manuale Apocrifo delle giovani marmotte\", anticipato dai singoli \"La meccanica di Lagrange\" (presentato al concorso Sanremofestival.59) e \"Il gioco della rivoluzione\"."}
{"id": "2447908", "revid": "599013", "url": "https://it.wikipedia.org/wiki?curid=2447908", "title": "Gladys Davies", "text": ""}
{"id": "2447909", "revid": "1573940", "url": "https://it.wikipedia.org/wiki?curid=2447909", "title": "Grete Heckscher", "text": ""}
{"id": "2447911", "revid": "1048993", "url": "https://it.wikipedia.org/wiki?curid=2447911", "title": "Helene Mayer", "text": ""}
{"id": "2447912", "revid": "599013", "url": "https://it.wikipedia.org/wiki?curid=2447912", "title": "Muriel Freeman", "text": ""}
{"id": "2447914", "revid": "834", "url": "https://it.wikipedia.org/wiki?curid=2447914", "title": "Falling Into You", "text": ""}
{"id": "2447915", "revid": "1573940", "url": "https://it.wikipedia.org/wiki?curid=2447915", "title": "Olga Oelkers", "text": ""}
{"id": "2447918", "revid": "599013", "url": "https://it.wikipedia.org/wiki?curid=2447918", "title": "Ellen Preis", "text": ""}
{"id": "2447919", "revid": "30610", "url": "https://it.wikipedia.org/wiki?curid=2447919", "title": "Antonio Possevino", "text": "Biografia.\nA sedici anni si rec\u00f2 a Roma a studiare, familiarizz\u00f2 con le molte lingue e divenne segretario del cardinale Ercole Gonzaga. Nel 1559 entr\u00f2 nella Compagnia di Ges\u00f9 e nel 1560 fu mandato a predicare contro l'eresia in Savoia. Passato in Francia, fu ordinato sacerdote nel 1561 e predic\u00f2 a Parigi, Bayonne, Rouen e altrove, convertendo molti calvinisti. Nominato rettore dei collegi di Avignone e Lione, nel 1573 divenne segretario del Preposito generale della Compagnia di Ges\u00f9, Everardo Mercuriano. Quando Giovanni III di Svezia espresse il desiderio di convertirsi al cattolicesimo, il papa, nel 1577, nomin\u00f2 Possevino legato speciale presso la corte svedese. Possevino negozi\u00f2 anche con le corti di Baviera e Boemia per assicurare il sostegno a Giovanni in caso di complicazioni politiche. L'inviato gesuita, vestito da secolare, fu ricevuto con grande onore in Svezia, e il re fece la sua professione di fede cattolica.\nMolte difficolt\u00e0 sorsero quando furono discusse le clausole per il ristabilimento del cattolicesimo in Svezia. Possevino torn\u00f2 a Roma con proposte, alcune delle quali furono giudicate inammissibili. Grazie ai suoi costanti sforzi, diversi collegi (il Collegio Germanico di Roma, quelli di Braunsberg, Fulda, Olm\u00fctz, Praga e altri) ammisero giovani studenti svedesi, con l'obiettivo di formare un clero cattolico nazionale. Alla fine del 1578 torn\u00f2 in Svezia come nunzio e vicario apostolico in Scandinavia. Lungo il viaggio, visit\u00f2 di nuovo il Duca di Baviera, il re di Polonia e l'imperatore. Sconcertato dal rifiuto di Roma di accettare i termini posti dal re, e ostacolato dai protestanti, che erano superiori in numero e influenza, Possevino non pot\u00e9 far altro che confortare e incoraggiare i pochi cattolici rimasti in Svezia. Mostr\u00f2 la pi\u00f9 grande piet\u00e0 in occasione di un'epidemia, quando i malati furono abbandonati dai ministri protestanti.\nNel 1580 si trasfer\u00ec a Roma. Nel frattempo lo zar Ivan IV cerc\u00f2 la mediazione del papa per concludere la pace con Stefano I B\u00e1thory, re di Polonia. Possevino fu inviato come legato pontificio (1581) per negoziare la riunione della Chiesa ortodossa russa con Roma. Le trattative con gli ambasciatori russi in Polonia si rivelarono vane, poich\u00e9 il re di Polonia insisteva nel trarre profitto dai suoi successi militari, e Possevino and\u00f2 in Russia per trattare direttamente con lo zar. Stabil\u00ec saggiamente come condizioni preliminari di pace con la Polonia la libert\u00e0 di culto per i cattolici stranieri in Russia e il libero passaggio per i legati pontifici. 15 gennaio 1582 lo Zar, costretto dalle vittorie polacche, firm\u00f2 il trattato di Jam Zapolski con i polacco-lituani. Possevino lasci\u00f2 Mosca carico di onori ma non si illuse sul successo dei suoi sforzi: Ivan il Terribile aveva negoziato con il papa solo per ingannare sia Roma che la Polonia. Ritornato a Roma, Possevino fu immediatamente rimandato in Polonia come nunzio, per indurre il re a combattere l'eresia in Livonia e in Transilvania. Possevino visit\u00f2 di persona queste regioni, predicando e dibattendo con gli eretici.\nNel 1583 Possevino partecip\u00f2 alla gran Dieta di Varsavia e aiutato dal Cardinale Radziwi\u0142\u0142, dall'Arcivescovo di Gnesno e Varsavia, Primate di Polonia e dal Cancelliere Zamoski, fece prendere alla Dieta risoluzioni favorevoli alla Fede Cattolica. I suoi sforzi furono inefficaci nei trattati tra la Polonia e l'imperatore, per i quali and\u00f2 due volte alla Corte di Rodolfo II. Rimase ancora nel Nord Europa, predicando in Livonia, Sassonia, Boemia e Transilvania, scrivendo trattati contro i novatori e distribuendo libri sulla dottrina cattolica. Fece molti sforzi per la riconciliazione con i ruteni ed ebbe un ruolo determinante nella fondazione del collegio dei gesuiti a Vilna. Scrisse trattati contro i nemici della riunione. Grazie ai suoi sforzi il Collegium Hosianum di Braunsberg fu ampliato per accogliere studenti svedesi e ruteni; a Olm\u00fctz e Cluj-Napoca, in Transilvania, furono creati collegi con scopi simili. Nel 1587 fu invitato a insegnare teologia a Padova, dove rimase per quattro anni. Tra i suoi discepoli c'era San Francesco di Sales. Ritornato a Roma, si dedic\u00f2 agli studi teologici, storici e filosofici. Avendo avuto un ruolo importante nel riconoscimento di Enrico IV di Francia, fu espulso da Roma dal partito spagnolo. Si dedic\u00f2 allora a lunghi viaggi di studio, visit\u00f2 le biblioteche d'Italia alla ricerca di libri, come aveva fatto in precedenti occasioni, ottenendo il generoso sostegno di Palo V.\nAntonio Possevino rappresenta il modello del letterato e diplomatico gesuita, capace di svolgere importanti missioni politiche, fondare scuole di scienze e lettere e di applicarsi con uguale assiduit\u00e0 a protocolli diplomatici e autori classici. Se non avesse incontrato difficolt\u00e0 insormontabili in Svezia e in Russia e nel negoziare i trattati tra la Polonia e l'impero, avrebbe lasciato una traccia ancora pi\u00f9 profonda nella storia politica della Chiesa e dell'Europa. I suoi scritti includono \"Moscovia\" (Vilna, 1586), un'importante saggio sulla storia russa; \"Del sacrificio della Messa\" seguita da un'appendice \"Riposta a P. Vireto\" (Lione, 1563); \"Il soldato cristiano\" (Roma, 1569); \"Not\u00e6 verbi Dei et Apostolic\u00e6 Ecclesi\u00e6\" (Posen, 1586). I suoi lavori pi\u00f9 celebri sono l\"'Apparatus sacer ad Scripturum veteris et Novi Test.\" (Venezia, 1603-06), dove registra e analizza pi\u00f9 di 8000 libri che trattano la Sacra Scrittura; e la \"Bibliotheca selecta\" (Roma, 1593), trattato sul metodo di studio, insegnamento e uso pratico delle varie scienze; la seconda parte contiene una bibliografia critica di varie scienze. (Diversi capitoli di questo libro sono stati pubblicati separatamente). Parti delle sue lettere furono pubblicate da A. M. Graziano Borgo in \"De scriptis ab Ant. Possevino ad Aloysium fratrem litteris\" (Firenze, 1645-46)."}
{"id": "2447920", "revid": "1573940", "url": "https://it.wikipedia.org/wiki?curid=2447920", "title": "Judy Guinness", "text": ""}
{"id": "2447923", "revid": "599013", "url": "https://it.wikipedia.org/wiki?curid=2447923", "title": "Erna Bogen-Bog\u00e1ti", "text": "\u00c8 la figlia di Albert Bogen, la moglie di Alad\u00e1r Gerevich, la madre di P\u00e1l Gerevich e la suocera di Gy\u00f6ngyi Bardi-Gerevich."}
{"id": "2447924", "revid": "265990", "url": "https://it.wikipedia.org/wiki?curid=2447924", "title": "De ashi Barai", "text": ""}
{"id": "2447925", "revid": "729019", "url": "https://it.wikipedia.org/wiki?curid=2447925", "title": "Ilona Elek", "text": ""}
{"id": "2447927", "revid": "92723", "url": "https://it.wikipedia.org/wiki?curid=2447927", "title": "Amministrazione apostolica dell'Uzbekistan", "text": "Lamministrazione apostolica dell'Uzbekistan (in latino: \"Administratio Apostolica Usbekistaniana\") \u00e8 una sede della Chiesa cattolica immediatamente soggetta alla Santa Sede. Nel 2017 contava 3.039 battezzati su 31.318.039 abitanti. \u00c8 retta dal vescovo Jerzy Maculewicz, O.F.M.Conv.\nTerritorio.\nL'amministrazione apostolica si estende sull'intero territorio dell'Uzbekistan, nell'Asia centrale.\nSede dell'amministrazione apostolica \u00e8 la capitale Tashkent, dove si trova la cattedrale del Sacro Cuore.\nIl territorio \u00e8 suddiviso in 5 parrocchie: la cattedrale del Sacro Cuore a Tashkent, la chiesa di Sant'Andrea a Bukhara, la chiesa di Santa Maria a Ferghana, la chiesa di San Giovanni Battista a Samarcanda e la chiesa di Nostra Signora, Madre di Misericordia a Urgench.\nStoria.\nLa missione sui iuris fu eretta il 29 settembre 1997, ricavandone il territorio dall'amministrazione apostolica del Kazakistan (oggi diocesi di Karaganda).\nIl 1\u00ba aprile 2005 la missione sui iuris \u00e8 stata elevata ad amministrazione apostolica con la bolla \"Totius dominici gregis\" di papa Giovanni Paolo II.\nCronotassi dei vescovi.\nSi omettono i periodi di sede vacante non superiori ai 2 anni o non storicamente accertati.\nStatistiche.\nL'amministrazione apostolica nel 2017 su una popolazione di 31.318.039 di persone contava 3.039 battezzati."}
{"id": "2447929", "revid": "1573940", "url": "https://it.wikipedia.org/wiki?curid=2447929", "title": "Karen Lachmann", "text": ""}
{"id": "2447932", "revid": "1226", "url": "https://it.wikipedia.org/wiki?curid=2447932", "title": "Lingue commerciali", "text": ""}
{"id": "2447933", "revid": "599013", "url": "https://it.wikipedia.org/wiki?curid=2447933", "title": "Irene Camber", "text": "Biografia.\nFiglia del poeta-soldato Giulio Camber Barni, \u00e8 tra le 10 atlete italiane di ogni epoca capace di aggiudicarsi sia la medaglia d'oro ai Giochi olimpici che ai campionati mondiali. Non partecip\u00f2 ai giochi della XVI Olimpiade di Melbourne perch\u00e9 il 20 ottobre 1956 spos\u00f2 il dottor Gian Giacomo Corno. Per il suo lavoro al centro studi d'impresa alla Rocca di Valmadrera dal dicembre 2009 \u00e8 cittadina onoraria della citt\u00e0 di Valmadrera.\nCarriera.\nHa iniziato precocemente a usare il fioretto, vince la sua prima gara a soli 14 anni e nel 1942 entra nella finale dei campionati italiani. Dopo una pausa dedicata agli studi, si laurea in chimica industriale, nel 1947 riprende il fioretto e nel 1952 ad Helsinki vince l'oro olimpico, cogliendo anche l'ambiente della scherma di sorpresa. Conquista poi nel 1953 a Bruxelles il titolo mondiale ed a Parigi nel 1957 il titolo mondiale a squadra.\nProsegue la carriera sportiva con diversi successi e si ritira nel 1964, divenendo commissario tecnico per il fioretto, incarico che manterr\u00e0 fino ai Giochi di ."}
{"id": "2447940", "revid": "339392", "url": "https://it.wikipedia.org/wiki?curid=2447940", "title": "Episodi di Saiyuki Gensoumaden", "text": ""}
{"id": "2447941", "revid": "74801", "url": "https://it.wikipedia.org/wiki?curid=2447941", "title": "Schneeberg (Sassonia)", "text": "Schneeberg \u00e8 un comune di abitanti del libero stato della Sassonia, Germania, nel circondario dei Monti Metalliferi."}
{"id": "2447946", "revid": "399", "url": "https://it.wikipedia.org/wiki?curid=2447946", "title": "Annibale Betrone", "text": "Biografia.\nFigura importantissima del teatro italiano della prima met\u00e0 del Novecento, non fu come tanti suoi colleghi del tempo figlio d'arte: era nato da un sarto, ma trov\u00f2 il modo, essendo appassionato di teatro, di studiare recitazione con Domenico Bassi. Il suo esordio avvenne a soli 17 anni, nel 1900, con la qualifica di \"secondattore\" nella compagnia dei fratelli Marchetti. Assunto dalla compagnia di Ermete Novelli, con il quale rest\u00f2 dal 1901 al 1908, pass\u00f2 da \"generico\", ad \"amoroso\", a \"primattor giovane\" sino a divenire primattore. Pass\u00f2 poi con Virgilio Talli per un lungo periodo, dal 1909 al 1921 dove compose, assieme a Maria Melato e Alberto Giovannini, una triade famosissima. Poi form\u00f2 compagnie teatrali proprie e \"ditte\" famose con alcune delle pi\u00f9 note attrici fra le due guerre, come Maria Melato, Giannina Chiantoni, Tatiana Pavlova, Emma Gramatica, Paola Borboni, Kiki Palmer, Margherita Bagni, Olga Solbelli e Anna Magnani. Nel 1940 \u00e8 accanto a Maria Letizia Celli e Angelo Calabrese, ma sin dallo scoppio del conflitto ed all'immediato dopoguerra riduce la sua presenza sul palcoscenico.\nAttore dal forte temperamento drammatico, spinto fino all'irruenza, spazi\u00f2 in un repertorio assai vasto. Raggiunse grande fama e tra i suoi successi maggiori ricordiamo quelli riportati in \"Il beffardo\" di Nino Berrini e nel \"Glauco\" di Ercole Luigi Morselli; fu inoltre l'interprete di \"Anfissa\" di Leonid Andreev e di \"La sonata a Kreutzer\" di Fran\u00e7ois Nozi\u00e8res tratto dall'omonimo romanzo di Lev Tolstoj. Fu Bruneri-Canella ne \"L'uomo n. 15\" di Edward Wooll, ma recit\u00f2 anche opere di Pier Maria Rosso di San Secondo (\"Il delirio dell'oste Bass\u00e0\") e Diego Fabbri (\"Inquisizione\" che fu l'ultima sua rappresentazione).\nBetrone fu molto attivo nel cinema nel quale esord\u00ec nel 1916 con il film muto \"Tigrana\" di Edouard Micheroux de Dillon. Per attendere per\u00f2 una prova che desta grande impressione nel pubblico e nella critica bisogna attendere il 1933 quando, all'alba del sonoro, interpret\u00f2 Vittorio Emanuele II nel lungometraggio \"Villafranca\" di Giovacchino Forzano. Fu poi ammirato come l'umano zio di \"Piccolo mondo antico\" di Mario Soldati del 1941 - dove rivaleggi\u00f2 con l'algida Ada Dondini - e il sensibile padre di Doris Duranti in \"Nessuno torna indietro\" di Alessandro Blasetti del 1943.\nSi spos\u00f2 il 20 febbraio 1912 con Elvira Sanipoli - che prese successivamente il nome di Elvira Betrone - e che gli sar\u00e0 lungamente a fianco in svariate pellicole e sul palcoscenico. Era inoltre il padre di Cino Betrone, tenente degli alpini caduto sul fronte greco-albanese nel 1941 e alla cui memoria venne dedicato il film uscito postumo \"Quelli della montagna\" del quale Cino ebbe l'idea del soggetto e che Annibale interpret\u00f2.\nNel dopoguerra fu sporadicamente attivo, fatta eccezione per la radio.\nFu iniziato in massoneria nella loggia \"Dante Alighieri\" di Torino il 28 maggio 1917 e divenne Maestro il 3 gennaio 1919."}
{"id": "2447947", "revid": "2232988", "url": "https://it.wikipedia.org/wiki?curid=2447947", "title": "Rossi di Parma", "text": "La famiglia Rossi, sviluppatasi a Parma, \u00e8 ricordata con questo cognome fin dal XII secolo, con Orlando detto \"del Rosso\", da cui il cognome della famiglia de' Rossi.\nStoria.\nLo storico Angeli identifica il padre di Orlando con Sigifredo figlio di Bernardo, ricostruendo un albero genealogico a ritroso sino ad un Guido che l'Angeli afferma serv\u00ec sotto Ottone I di Sassonia.\nTali origini tuttavia non trovano riscontro n\u00e9 nel Litta che identifica come capostipite Orlando Rosso e neppure negli scritti di Federico Rossi, figlio di Pier Maria III che nei suoi \"Elogia\" defin\u00ec Orlando \"certissimus prolis caput\".\nCi\u00f2 che \u00e8 certo \u00e8 che fin dall'origine, i Rossi detenevano numerose propriet\u00e0 sparse nel territorio di Parma; i nipoti di Orlando Rosso, Bernardo e Sigifredo, nel 1164 ricevettero in restituzione la signoria della quarta parte di San Secondo Parmense, gi\u00e0 in loro possesso per aver vinto una causa contro i Canonici del Capitolo della Cattedrale di Parma che la detenevano abusivamente, essendo proprietari solo dei rimanenti tre quarti.\nI discendenti ne mantennero il possesso, infatti nel 1210 Orlando e Ugo Rossi dettero terre in feudo in San Secondo; nel 1230 Bernardo di Rolando Rossi, cognato di papa Innocenzo IV, vi aveva delle propriet\u00e0; nel 1315 i Rossi avevano gi\u00e0 un castello a San Secondo (poi San Secondo Parmense) diverso dall'attuale Rocca dei Rossi e a Segalara.\nMarsilio, Rolando e Pietro Rossi ebbero signoria a vario titolo e per tempi diversi di Parma, Reggio, Cremona, Modena, Lucca, Pontremoli tra il 1322 e il 1336. Pietro (Maria) I Rossi ebbe la signoria di Parma con Ottobuono de' Terzi (1404-1405), ebbe inoltre la conferma della signoria di Pontremoli nel 1413.\nNel 1365 Ugolino de' Rossi, vescovo di Parma, favor\u00ec la cessione delle terre di San Secondo, appartenenti al Capitolo della Cattedrale di Parma, ai suoi nipoti Bertrando e Giacomo de' Rossi; quest'ultimo divenne il primo conte di San Secondo, dando origine alla dinastia rossiana su San Secondo, che divenne uno dei centri dello stato rossiano.\nDapprima nominati conti di San Secondo, dopo la perdita dei loro feudi in seguito alla Guerra dei Rossi, tornarono in possesso di San Secondo e ne vennero nominati marchesi dal re Luigi XII di Francia, agli inizi del XVI secolo, con Troilo I. La famiglia sub\u00ec quindi una confisca dei beni da parte dei Farnese nel 1634, Scipione I riusc\u00ec a rientrare in possesso dei feudi nel 1654 con gravi oneri finanziari, tanto che fu costretto a cedere tutte le rocche dell'appennino alla Camera Ducale nel 1666. Ai Rossi quindi restava solo il feudo di San Secondo nel parmense mentre tutti i loro beni erano ormai in territorio lombardo, compreso il palazzo di Farfengo.\nArma.\nBlasone: \"D'azzurro, al leone d'argento\".\nIn Armoriale, Rossi \u00e8 attestato come cognome di nobile famiglia anche presso Venezia, Torino e Alessandria, Toscana e Catania:"}
{"id": "2447952", "revid": "158913", "url": "https://it.wikipedia.org/wiki?curid=2447952", "title": "Abimelech (re di Sichem)", "text": "Racconto biblico.\nStando al \"Libro dei Giudici\" , Abimelech, fattosi eleggere re a Sichem dopo la morte del padre, fece strage di settanta suoi fratelli: solamente il pi\u00f9 giovane, Iotam, riusc\u00ec a salvarsi. Govern\u00f2 per tre anni la citt\u00e0, ancora cananea, insieme ad altri insediamenti cananeo-ebraici circostanti. Cerc\u00f2 di imporsi con la forza come sovrano delle trib\u00f9 israelite e mantenne un atteggiamento spregiudicato e spietato verso i possibili ostacoli alla sua ascesa.\nA conferma della sua personalit\u00e0, prettamente negativa, mor\u00ec di morte violenta, assediando la citt\u00e0 di Tebes. In mezzo alla citt\u00e0 c'era una torre fortificata dove si rifugiarono uomini e donne. Abimelech si accost\u00f2 alla porta per appiccarvi il fuoco, ma una donna dall'alto della torre gli gett\u00f2 in testa il pezzo superiore di una macina spaccandogli il cranio. Per la vergogna di essere stato ferito gravemente da una donna si fece uccidere dal suo scudiero."}
{"id": "2447953", "revid": "339392", "url": "https://it.wikipedia.org/wiki?curid=2447953", "title": "Crocodile rapids", "text": ""}
{"id": "2447955", "revid": "536103", "url": "https://it.wikipedia.org/wiki?curid=2447955", "title": "Thriller (album Michael Jackson)", "text": "Thriller \u00e8 il sesto album in studio del cantautore statunitense Michael Jackson, pubblicato il 30 novembre 1982 negli Stati Uniti e nel Regno Unito dalla Epic Records e il 2 dicembre nel resto del mondo dalla Columbia Records.\nGiudicato l'album pi\u00f9 venduto nella storia della musica, in virt\u00f9 delle oltre 100 milioni di copie vendute a livello globale (anche se questa cifra viene ritenuta poco realistica da alcune fonti) di cui 34 milioni nei soli Stati Uniti, dove \u00e8 stato certificato con 34 dischi di platino e 3 dischi di diamante dalla RIAA. La rivista \"Rolling Stone\" lo ha inserito al 12\u00ba posto all'interno della sua lista dei 500 migliori album di tutti i tempi.\nFu il primo album della storia a piazzare tutti i singoli estratti, 7 su 9 brani, nella Top 10 della \"Billboard Hot 100\": \"The Girl Is Mine\" (arrivato alla numero 2), cantata insieme a Paul McCartney, \"Billie Jean\" (alla numero 1), \"Beat It\" (alla numero 1), \"Wanna Be Startin' Somethin\"' (alla numero 5), \"Human Nature\" (alla numero 7), \"P.Y.T. (Pretty Young Thing)\" (alla numero 10) e l'omonima \"Thriller\" (alla numero 4).\nL'album ha ricevuto innumerevoli riconoscimenti. Tra questi, nel 1984, vinse 8 Grammy Awards, incluso il premio \"Album dell'anno\", rendendo Michael Jackson il primo artista ad aver ricevuto 8 Grammy in una sola serata. Nel 2001 l'album \u00e8 stato inserito nella Grammy Hall of Fame insieme a \"Off the Wall\", nel 2007 nella classifica dei migliori album della storia curata dalla Rock and Roll Hall of Fame, chiamata \"Definitive 200\", dove si \u00e8 classificato al terzo posto, e nel 2008 invece \u00e8 stato incluso nella Biblioteca del Congresso statunitense come \"Tesoro Nazionale\".\nNel 2001, in occasione dei 30 anni di carriera di Michael Jackson, \"Thriller\" \u00e8 stato riproposto in edizione speciale con 4 tracce bonus ed alcune interviste esclusive.\nL'11 febbraio 2008, in occasione del 25\u00ba anniversario dell'album, \u00e8 stato pubblicato \"Thriller 25\", un album contenente un CD con le tracce originali rimasterizzate e con l'aggiunta di alcuni remix interpretati da Akon, Kanye West e Will.i.am, della canzone inedita \"For All Time\", di un DVD coi 3 video estratti dall'album (\"Billie Jean\", \"Beat it\" e \"Thriller\") e dell'esecuzione dal vivo di \"Billie Jean\" al \"\". Questa riedizione ha venduto in tutto il mondo oltre 6 milioni di copie.\nDescrizione.\nAntefatti.\nIl primo album da solista del cantante per la Epic Records, intitolato \"Off the Wall\" e pubblicato il 10 agosto 1979, il primo realizzato con l'aiuto del produttore discografico Quincy Jones e al quale parteciparono artisti come l'ex Beatles Sir Paul McCartney, e Stevie Wonder ottenne un notevole successo, vendendo pi\u00f9 di 30 milioni di copie in tutto il mondo, di cui 8 milioni negli Stati Uniti d'America, dove venne certificato otto volte disco di platino. L'album ricevette il plauso generale della critica e permise a Jackson di imporsi definitivamente come artista solista nel panorama musicale mondiale. L'impatto del disco sulla musica popolare fu tale da screditare le critiche che volevano la sua carriera conclusa dopo il divorzio con l'etichetta Motown Records nel 1975. Con \"Off the Wall\", inoltre, Michael Jackson divenne anche il primo artista di colore ad essere riuscito ad entrare all'interno della \"Billboard 200\" (all'epoca una classifica riservata ai soli artisti bianchi), rompendo cos\u00ec le barriere razziali e aiutando a creare classifiche unificate.Nel 1980 il disco vinse tre premi agli American Music Awards e un Grammy Award per l'interpretazione di \"Don't Stop 'Til You Get Enough\". Dopo la parentesi da solista Michael ritorn\u00f2 in studio con i suoi fratelli per registrare il nuovo album dei Jacksons, \"Triumph\", pubblicato nel 1980 e seguito dal \"Triumph Tour\".\nAll'inizio del 1982, Michael Jackson decise di dedicarsi ad altri progetti non inerenti alla propria carriera musicale, e per questo incise il brano \"Someone in the Dark\" per un audiolibro del film \"E.T. l'extra-terrestre\" di Steven Spielberg, conosciuto come \"E.T. the Extra-Terrestrial\", in cui Jackson narrava la storia del film, ruolo per il quale ricevette un Grammy Award per la Miglior registrazione per bambini nel 1984. Una volta confermato Quincy Jones come produttore, diede il via al processo di lavorazione per il nuovo album in studio, che questa volta voleva produrre insieme a lui.\nLe registrazioni.\nLe sessioni di registrazione di \"Thriller\" iniziarono il 14 aprile 1982 ai Westlake Recording Studios negli studi A e B a Beverly Boulevard, Los Angeles, a fronte di un budget di \u00a0$. Come capo tecnico audio venne ancora una volta assunto Bruce Swedien, produttore discografico entrato a far parte dello staff tecnico di Jackson nel 1978 durante la produzione di \"The Wiz\". Il produttore sarebbe poi rimasto un collaboratore della popstar ed avrebbe prestato la propria supervisione artistica fino all'album \"Invincible\". Ancor prima dell'inizio delle sessioni, Swedien e Jones si trovavano in un hotel a Manhattan da cui si sarebbero dovuti recare presso gli A&amp;R Studios, dove avrebbero dovuto iniziare una lunga jam session alle ore 12:00 di luned\u00ec 14 aprile 1982 con numerosi direttori d'orchestra. I due produttori dovettero per\u00f2 lasciare gli studi alle ore 10:00 per potersi presentare in tempo per le registrazioni di \"Thriller\". La notte prima, Quincy invit\u00f2 molti ospiti per cena all'albergo in cui pernottava, nonostante non avesse ancora iniziato a scrivere l'orchestrazione e i titoli di testa. Inizi\u00f2 dunque a scrivere le prime bozze inerenti alla tracklist iniziale dell'album verso le 4:00 di mattina nella sala da pranzo dell'albergo. Ricorda cos\u00ec lo stesso Swedien:\nAnche se \"Off the Wall\" venne riconosciuto da molti come il suo primo vero album da solista, essendo stato il primo realizzato nella sua et\u00e0 adulta, fu in \"Thriller\" che Michael Jackson pot\u00e9 sperimentare pi\u00f9 a fondo le proprie conoscenze musicali, prendendo un ruolo di comando all'interno della produzione, diventandone co-produttore assieme a Quincy Jones, scrivendo la maggior parte delle canzoni (cinque su nove tracce totali) insieme al compositore britannico Rod Temperton, scegliendo quali estrarre, prendendo parte agli arrangiamenti ritmici, alle percussioni e alle procedure di missaggio. Su 30 canzoni pensate per l'album, ne vennero incluse solo 9: \"Wanna Be Startin' Somethin\"', \"The Girl Is Mine\", in duetto con Paul McCartney, \"Billie Jean e\" \"Beat It\" (in cui spicca l'assolo di chitarra di Eddie van Halen) scritte da Michael Jackson; \"Human Nature,\" scritta da Steve Porcaro dei Toto, i cui membri figurano in diversi brani del disco; \"P.Y.T. (Pretty Young Thing)\", scritta da Jackson e Greg Phillinganes; \"Baby Be Mine\", \"The Lady in My Life\" e \"Thriller\" scritte da Rod Temperton.\nA livello strumentale, per la registrazione dei singoli brani e la rifinitura completa del disco, venne adottato l'impiego delle tecnologie pi\u00f9 sofisticate all'epoca. L'attrezzatura utile alla registrazione dei brani venne scelta e selezionata con cura dallo stesso Bruce Swedien dal suo studio di Santa Monica, dove era solito collezionare una grande quantit\u00e0 di microfoni, console e mixer.\nIl produttore spieg\u00f2 inoltre come l'utilizzo di uno speciale programma, il \"Gamma Quantum Recording\", abbia permesso ai produttori di aggirare deleteri effetti collaterali delle registrazioni multitraccia, e di accorciare di alcuni giorni i tempi di incisione. Questa tecnica era infatti in grado di missare fino a 24 tracce su pi\u00f9 nastri magnetici, permettendo l'accesso ad un numero illimitato di tracce: utilizzando infatti una traccia timecode SMPTE su ogni nastro e poi registrando ciascun brano su un'apposita bobina aperta, ciascun nastro avrebbe potuto contenere almeno due tracce.\nIl numero di tracce praticamente illimitato fu cruciale perch\u00e9 lasci\u00f2 a Swedien la libert\u00e0 di dedicarsi alla sua particolare passione per le registrazioni su stereo, sul quale venne effettivamente registrata la maggior parte delle sovraincisioni di \"Thriller\", migliorandone il senso della larghezza, il realismo e l'immediatezza emotiva. Inoltre, per dare maggior risalto alle doti canore di Jackson, Bruce Swedien chiese ai falegnami dello studio di costruire una piattaforma di legno sulla quale Michael avrebbe potuto riverberare meglio la sua voce verso il microfono (nella fattispecie, un Shure SM7). Altra peculiarit\u00e0 di Jackson era quella di rimanere sveglio la notte prima di una sessione di registrazione per imparare i testi a memoria, in modo da poter registrare interi brani al buio, perch\u00e9 desiderava evitare ogni possibile distrazione all'interno dello studio.\nStile e influenze.\n\"Thriller\" fu il secondo lavoro da solista di Jackson realizzato per la Epic Records. Il disco presenta uno stile pi\u00f9 vario rispetto a quello affrontato nel precedente lavoro del cantante: con questo album, infatti, Michael Jackson cerca di esplorare in modo pi\u00f9 approfondito i generi che hanno reso \"Off the Wall\" un successo e di replicarne la formula vincente dando per\u00f2 al disco un tocco musicale pi\u00f9 forte e maturo. \"Thriller\" \u00e8 influenzato da sonorit\u00e0 funk, rhythm and blues e soul accompagnate da pezzi rock e disco.\nL'album si apre con \"Wanna Be Startin Somethin\"': il pezzo presenta un completo stile funky ed \u00e8 stato visto da molti critici come un leggero cenno alla musica disco; la canzone infatti era stata prevista per il precedente lavoro, \"Off the Wall\", pi\u00f9 incentrato su quello stile, ma venne infine scartata e riarrangiata per \"Thriller\". Il disco prosegue con le ballate romantiche \"Baby Be Mine\" e \"The Girl is Mine\", che trattano per lo pi\u00f9 di esperienze sentimentali e dichiarazioni d'amore. La quarta traccia dell'album \u00e8 l'omonima \"Thriller\": il singolo, di puro stile funk e pop-dance, e soprannominato da alcuni critici \"gothic-pop\", tratta del tema del paranormale, con alcune allusioni sessuali e una descrizione di un paesaggio deserto e sinistro nel bel mezzo della notte; per il video, Jackson si ispir\u00f2 al film \"Un lupo mannaro americano a Londra\", da cui rimase affascinato.\nLa quinta traccia dell'album, \"Beat It\", \u00e8 caratterizzata da sonorit\u00e0 hard rock mescolate all'R&amp;B e all'heavy metal: il pezzo parla di tematiche serie, tra cui la violenza di strada, la droga e l'alcol. La traccia successiva \u00e8 \"Billie Jean\": il pezzo incanala il funk nel rhythm and blues, con un tocco di musica disco e influenze pop e perci\u00f2 ancora oggi viene definita come la canzone pi\u00f9 rappresentativa degli Anni Ottanta. A seguire le canzoni funk \"Human Nature\" e \"Pretty Young Thing\" e, in chiusura, la ballata \"The Lady in My Life\".\nMichael Jackson dichiar\u00f2 che il decimo album in studio dei Queen, \"Hot Space\", che all'uscita venne criticato per le sue sonorit\u00e0 disco-funk, lo ispir\u00f2 fortemente per la creazione dell'album \"Thriller\", quando a loro volta i Queen, per il loro album, vennero influenzati dalle atmosfere dell'era Motown, di cui lo stesso Jackson aveva fatto parte. Secondo alcune ricostruzioni, Jackson arriv\u00f2 a dichiarare:\nI brani.\n\"Wanna Be Startin' Somethin\"'.\nIl brano che apre l'album \u00e8 stato scritto e composto inizialmente da Michael Jackson durante le sessioni dell'album \"Off the Wall\" ma registrato infine per \"Thriller\". La canzone ha uno stile funk afro-caraibico accompagnato da trombe, sintetizzatori, battiti di mani, percussioni e chitarre elettriche. Un critico di Newsweek la defin\u00ec nel 1983:\nLa canzone \u00e8 una sinfonia ritmica stratificata che fa da ponte tra gli stili africano e occidentale e il testo suggerisce i crescenti sentimenti di disagio e ansia di Jackson nei confronti del mondo. Il canto swahili sul finale fu ispirato dal pezzo del 1972 intitolato Soul Makossa del musicista camerunense Manu Dibango, che anni dopo fece causa alla casa discografica e a Jackson sostenendo che l'artista avesse copiato una delle sue canzoni senza il suo permesso. Gli ottoni furono arrangiati da Jackson stesso e Jerry Hay, trombettista, la chitarra suonata da David Williams, mentre le percussioni furono arrangiate da Paulinho Da Costa.\nFu uno dei sette singoli arrivati nella top ten statunitense raggiungendo la posizione numero 5 sulla \"Billboard Hot 100\". Jackson interpreter\u00e0 la canzone come pezzo d'apertura, o come secondo nella scaletta, di tutti i suoi tour a venire.\nNella sua retrospettiva per i 25 anni dell'album, il critico Joseph Vogel la descrisse cos\u00ec:\n\"The Girl Is Mine\".\nIl primo brano ad essere stato inciso fu \"The Girl Is Mine\", in duetto con Paul McCartney. Michael desiderava che all'interno dell'album fosse presente almeno un duetto, e quando si present\u00f2 il problema di scegliere la voce ideale pens\u00f2 subito all'ex Beatles, con cui aveva gi\u00e0 inciso i brani \"Say Say Say\" e \"The Man\", contenuti all'interno del quinto album in studio di McCartney, \"Pipes of Peace\", pubblicato nel 1983 successivamente a \"Thriller\". Michael Jackson, dopo aver contattato l'ex bassista dei Beatles, lo raggiunse nella sua fattoria nel sud della Scozia, dove Sir Paul McCartney si era trasferito nel 1971 con la sua famiglia dopo lo scioglimento dei Beatles. Il tema della canzone, due amanti che si contendono l'amore di una ragazza, fu suggerito da Quincy Jones, e l'ispirazione arriv\u00f2 quando Michael si svegli\u00f2 nel bel mezzo della notte per incidere una demo del brano:\nLe musiche e i testi del brano vennero completati da Michael Jackson mentre guardava i cartoni animati alla televisione con Paul nella residenza di quest'ultimo in Scozia. Il duetto vero e proprio con Paul McCartney fu registrato nella sala A dei Westlake Studios da luned\u00ec 14 aprile fino a mercoled\u00ec 16 aprile 1982. Alla parte strumentale del brano contribuirono anche quattro membri dei Toto, con David Paich al pianoforte, Steve Lukather alla chitarra, Jeff Porcaro alla batteria e Steve Porcaro al sintetizzatore. In un'intervista per \"Rolling Stone\" Michael dichiar\u00f2: Questa canzone fu una di quelle dell'album che aiut\u00f2 ad abbattere la segregazione razziale nelle radio e nelle classifiche dell'epoca. Nei primi anni '80 infatti le radio e le classifiche americane facevano ancora una grande distinzione fra razze, dove le radio e le classifiche Rock and roll erano dominate da artisti bianchi mentre quelle R&amp;B da artisti di colore. Con questa canzone, il primo duetto nella storia della musica in cui un uomo di colore e un uomo bianco si contendevano la stessa ragazza, le radio, e in seguito le classifiche, furono costrette a riconsiderare le loro ormai obsolete categorizzazioni.\n\"Thriller\".\nNell'agosto del 1982 iniziarono le registrazioni del brano \"Starlight\", titolo provvisorio della \"titletrack\", che avrebbe dovuto dare origine al nome dell'album, ovvero \"Give Me Starlight\". Michael Jackson si rec\u00f2 in sala di registrazione insieme a Quincy Jones per incidere la canzone in piena notte, ma il risultato si rivel\u00f2 insoddisfacente per il produttore, non del tutto convinto del testo del pezzo. Egli decise quindi di dare al brano un'impronta macabra, con un testo che suonasse come un omaggio ai grandi capolavori horror del passato. Quando Jones propose l'idea a Michael, egli la accolse con entusiasmo, anche perch\u00e9 negli ultimi tempi aveva iniziato a seguire con un certo interesse alcuni gialli psicologici (in particolare \"Psycho\" del 1960) e a dedicarsi alla lettura di romanzi neogotici di Edgar Allan Poe.\nPer il brano venne nuovamente chiamato in causa il compositore britannico Rod Temperton, gi\u00e0 scrittore dei brani \"Baby Be Mine\" e \"The Lady in My Life\", il quale riscrisse la canzone a tempo di record, mentre si stava dirigendo verso i Westlake Studios in taxi di notte, trovando ispirazione nell'atmosfera cupa e misteriosa che avvolgeva la citt\u00e0, e da l\u00ec \"Starlight\" venne ribattezzata \"Thriller\". Il testo di Temperton prevedeva anche un finale scritto come un testo di Edgar Allan Poe e parlato in stile rap, che per\u00f2 nessuno sapeva come utilizzare. Si scopr\u00ec che la moglie di Quincy Jones all'epoca, l'attrice Peggy Lipton, era una grande amica del noto attore horror Vincent Price: l'idea era quella di servirsi della sua voce come fatto nei suoi ruoli pi\u00f9 famosi (si ricordano \"Passione che uccide\" del 1947 e \"La maschera di cera\" del 1953).\nAl fine di rendere l'aura di \"Thriller\" ancora pi\u00f9 terrificante, sorse il bisogno di inserire al suo interno effetti sonori adatti al tema. L'ingegnere tecnico Matt Forgen raccont\u00f2 un aneddoto divertente riguardante proprio la realizzazione di tali effetti: all'inizio del brano si pu\u00f2 chiaramente udire l'ululato di un lupo, per il quale l'ingegnere del suono Bruce Swedien pens\u00f2 di coinvolgere il suo cane, un alano di 90 chili. L'animale, per\u00f2, si rivel\u00f2 talmente ostinato da indurre lo stesso Michael Jackson ad emettere lui stesso i tanto ricercati ululati, e il risultato fu talmente convincente da utilizzarlo per la versione finale. Il rumore di una porta che cigola venne riprodotto utilizzando alcune porte per effetti speciali prese in prestito agli Universal Studios, mentre per i passi che si sentono nell'intro venne utilizzata una pedana di legno su cui Jackson cammin\u00f2 avanti e indietro coi suoi celebri mocassini fino ad ottenere l'effetto desiderato, registrato in stereofonia. La parte pi\u00f9 impegnativa fu la creazione dei tuoni, risultato di un semplice metodo hollywoodiano: effettuando un foro alla base di una lattina e inserendovi all'interno una molla collegata ai lati dell'oggetto mediante delle viti, si venne a creare una cassa armonica che produceva un suono molto simile a quello di un tuono. Per dare al brano un sound ancora pi\u00f9 inquietante, venne utilizzato anche il theremin che, grazie al suo riconoscibile suono, venne utilizzato in molti film di fantascienza, horror e thriller.\nIl singolo, oltre ad essere uno dei pi\u00f9 famosi e di maggior successo di Jackson, \u00e8 anche uno dei brani pi\u00f9 venduti e scaricati dell'album, soprattutto nel periodo di Halloween.\n\"Beat It\".\n\"Beat It\" fu l'ultimo brano ideato e registrato per l'album \"Thriller\". Sul finire delle sessioni di registrazione per il nuovo album Quincy Jones non era del tutto soddisfatto del risultato ottenuto: sosteneva infatti che il disco fosse \u00abtroppo piatto\u00bb e la sua lunga esperienza musicale gli aveva insegnato che, perch\u00e9 un album fosse davvero completo, avrebbe dovuto catturare un pubblico eterogeneo, saggiando almeno quattro aree musicali diverse, fra cui l'R&amp;B, il soul e il rock. Il produttore invit\u00f2 quindi Michael a portargli un brano di genere hard rock.\nLa nascita di \"Beat It\" aveva gi\u00e0 avuto luogo sei mesi prima quando Michael, nella sua villa di Hayvenhurst ad Encino, ne aveva scritto e registrato una demo. \"Beat It\" fu un esempio fondamentale di \"crossover\", un incrocio perfetto tra l'R&amp;B della black music e il rock e l'heavy metal dei bianchi, ed ebbe il merito di introdurre sul mercato il cosiddetto \"rock nero\", mentre altri critici la definirono \"dance metal\". Riguardo alla composizione il cantante ha dichiarato:\nJackson era riuscito a creare una canzone in stile hard rock con il contributo della chitarra ritmica e il basso di Steve Lukather dei Toto e l'assolo dopo il \"bridge\" di Eddie van Halen, completati dall'esecuzione vocale dello stesso Jackson. Steve Lukather racconta che Van Halen suon\u00f2 delle improvvisazioni e il celebre solo fu montato tagliando e incollando spezzoni di nastro da Lukather e Jeff Porcaro. \"Beat It\" complet\u00f2 quindi la lista dei titoli dell'album.\n\"Billie Jean\".\nPer concepire il vero significato di \"Billie Jean\" occorre fare un salto nel passato. Nel 1981, durante una delle tappe del \"Triumph Tour\" con i The Jacksons, una donna\u00a0\u2013 che in seguito si scopr\u00ec essere una \"stalker\" \u2013 accus\u00f2 Jackson di non riconoscere la paternit\u00e0 dei suoi due gemelli. Dichiar\u00f2 di chiamarsi \"Billie Jean Jackson\" e afferm\u00f2 di essere sposata con il cantante, inviandogli addirittura una lettera e una pistola (secondo quanto dichiarato dal noto biografo J. Randy Taraborrelli), episodio che turb\u00f2 cos\u00ec tanto l'artista da causargli alcuni incubi. La donna anni dopo fu ricoverata in un ospedale psichiatrico.\nLa storia della ragazza \u00e8 vera ma non \u00e8 riferita a Michael, bens\u00ec a suo fratello Randy Jackson, accusato di essere il padre legittimo di due gemelli che aveva concepito dalla Billie Jean in questione; nella sua autobiografia, \"Moonwalk\" Michael disse espressamente che era rivolta a uno dei fratelli[12][13]. Nel 1996, durante un'intervista, Jackson ammise di averne conosciute tante di \"Billie Jean\", che in passato erano state delle groupie dei Jacksons:Michael Jackson scrisse la prima demo del brano ad Hayvenhurst nell'autunno del 1981. L'artista raccont\u00f2 di avere avuto un'ispirazione alla composizione del brano mentre guidava la sua Rolls-Royce Silver Shadow percorrendo un breve tratto di strada a Los Angeles. Michael era cos\u00ec immerso nei pensieri della canzone che non si accorse che la sua automobile nel frattempo aveva preso fuoco. Un ragazzo in bicicletta per\u00f2 lo avvert\u00ec del pericolo e Jackson si salv\u00f2. Quando present\u00f2 il pezzo al produttore Quincy Jones, questi non grad\u00ec il titolo e gli propose di rinominarla \"Not My Lover\", poich\u00e9 era convinto che la gente avrebbe pensato ad una relazione fra il cantante e la nota tennista Billie Jean King.\nIl produttore, inoltre, evidenzi\u00f2 altri difetti: un'introduzione strumentale troppo lunga, che rendeva il pezzo \u00abNon abbastanza forte per un album come \"Thriller\"\u00bb, ma Jackson rispose che era proprio quel giro di basso a fargli venire voglia di ballarci sopra. Alla fine Jackson la spunt\u00f2 su entrambe le questioni, mantenendo sia il titolo sia l'introduzione[15], e in questo modo inizi\u00f2 a prendere forma un brano insolito, che riuscir\u00e0 a creare una rottura definitiva nella musica disco, senza rinnegare in alcun modo quella dance.\nPer questa canzone l'ingegnere del suono Bruce Swedien cerc\u00f2 di dare alla batteria il sound pi\u00f9 preciso e potente possibile. Il ritmo iniziale del brano fu il risultato di una trovata di Swedien: egli progett\u00f2 una fodera speciale che coprisse la parte frontale della grancassa della batteria, applicandovi al centro una fessura con una chiusura a cerniera, dentro la quale venne poi inserito un microfono. Anche per realizzare il giro di basso fu necessaria qualche piccola modifica: il bassista Louis Johnson venne costretto da Jackson a risuonare la parte con tutti gli strumenti in suo possesso finch\u00e9 lo stesso Michael non ebbe scelto un basso Yamaha, il cui suono ricco e vivace gli sembr\u00f2 l'ideale.\nLa leggenda vuole che Michael abbia registrato la voce principale in un'unica sessione, ma fu proprio l'arrangiamento a rendere questa canzone originale. \"Billie Jean\" venne missata da Bruce Swedien per 91 volte, mentre Michael cur\u00f2 l'arrangiamento della batteria e del sintetizzatore e, con l'aiuto del suo collaboratore Jerry Hey per gli archi, i corni e il multi-tracking complet\u00f2 \"Billie Jean\" solamente una settimana prima dell'uscita dell'album \"Thriller\", fissata dalla Epic Records per il 30 novembre 1982. Oltre ad essere stato il primo brano di Jackson abbinato al Moonwalk, il famoso passo di break dance, \u00e8 anche il singolo pi\u00f9 venduto e apprezzato dell'album e il pi\u00f9 acclamato dell'intera carriera dell'artista.\n\"Human Nature\".\nIl 1982 fu anche l'anno nel quale il gruppo musicale dei Toto aveva pubblicato il suo quarto album in studio, \"Toto IV\", con il quale la band riusc\u00ec a raggiungere il proprio obbiettivo personale, ovvero pubblicare un disco che sarebbe poi diventato uno dei maggiori successi degli Anni Ottanta. Dall'album vennero estratti quattro singoli: \"Rosanna\", \"Make Believe\", \"I Won't Hold You Back\" e \"Africa\", sicuramente il brano pi\u00f9 famoso dell'intero repertorio dei Toto. Proprio della registrazione di \"Africa\" il musicista Steve Porcaro serb\u00f2 un ricordo indelebile, ricordando di aver scritto una canzone dal titolo \"Human Nature\" che non super\u00f2 le fasi finali del missaggio dell'album:\nSteve Porcaro e il tastierista David Paich vennero quindi invitati a prendere parte alla registrazione del nuovo album di Michael Jackson. Quando arrivarono in studio, i due musicisti incontrarono Bruce Swedien, Matt Forgen e Quincy Jones, il quale li invit\u00f2 a rovistare tra la loro montagna di pezzi scartati da album precedenti per cercare nuovo materiale che si rifacesse allo stile di \"Thriller\". David Paich invit\u00f2 quindi i due nella sua abitazione a Calabasas, in California, luogo di ritrovo dei membri dei Toto e fonte d'ispirazione per la scrittura dei brani. Durante le ricerche David si ricord\u00f2 di un brano da lui scritto ma scartato dalle sessioni per \"Toto IV\" e chiese a Steve di cercarlo nella soffitta di casa; l\u00e0 si imbatt\u00e9 in una cassetta con sopra scritto \"Human Nature\" su di un lato, mentre sul lato B vi erano le altre due canzoni scritte da Paich. I due portarono dunque la cassetta in studio, dove Quincy Jones volle ascoltare tutte e tre le canzoni, ma fu proprio \"Human Nature\" che affascin\u00f2 particolarmente Michael Jackson, che subito la defin\u00ec \u00abuna canzone con le ali\u00bb.\nLa scrittura del brano venne completata da Steve Porcaro insieme a John Bettis in un'ora e mezza, gli arrangiamenti curati da David Paich, Steve Porcaro e Steve Lukather, mentre per la parte strumentale collaborarono tutti i membri dei Toto: David Paich e Steve Porcaro al sintetizzatore, Steve Lukather alla chitarra e Jeff Porcaro alla batteria. I quattro rimasero sorpresi dal modo in cui Michael lasci\u00f2 loro la pi\u00f9 totale libert\u00e0 creativa nella scrittura dei testi e dal supporto che diede loro durante la lavorazione:\nLa copertina.\nLa copertina di \"Thriller\" venne realizzata da Dick Zimmerman, fotografo di fiducia di Michael Jackson, che verr\u00e0 scelto anche per i ritratti di nozze con Lisa Marie Presley nel 1994.\nLa lavorazione si svolse tra met\u00e0 agosto e inizio settembre del 1982 nel Beverly Boulevard di Hollywood, stesso posto in cui Michael stava ultimando le sessioni di registrazione di alcune tracce dell'album. Per la foto della copertina, il cantante volle prendere in prestito un cucciolo di tigre siberiana di sei settimane, che venne per\u00f2 poi tagliato via dalla copertina effettiva ed inserito solo nelle copertine di alcuni singoli, come alcune versioni del singolo di \"Billie Jean\", e nella copertina della Special Edition dell'album \"Thriller\" del 2001. Jackson non trov\u00f2 nulla di convincente da indossare nell'enorme guardaroba che venne messo a sua disposizione, ma gli piacque invece il completo bianco che indossava il fotografo e, resosi conto che avevano la stessa taglia, decise di indossare l'abito di Zimmerman, che si dovette cambiare invece con uno dei tanti abiti messi a disposizione di Jackson. Jackson si mise in posa sdraiato a terra e il fotografo scatt\u00f2 varie fotografie che, il giorno seguente, mostr\u00f2 a Quincy Jones. Come raccontato dal fotografo, Jones, dopo un solo minuto, stava gi\u00e0 puntando il dito verso la sua preferita, esclamando verso Jackson:\nPromozione.\nI video.\n\"Thriller\" fu il primo album di Michael Jackson ad essere promosso largamente grazie all'uso dei videoclip. Jackson aveva gi\u00e0 realizzato qualche video in passato, sia coi The Jacksons che da solista per l'album \"Off The Wall\", per il quale gir\u00f2 tre videoclip, ma la grande differenza con l'album \"Thriller\" fu che nel 1981, un anno prima della sua uscita, fece la sua comparsa negli Stati Uniti il canale musicale MTV, primo canale a trasmettere solo video musicali e concerti 24 ore al giorno, che riscontr\u00f2 subito un grande successo, specialmente tra i pi\u00f9 giovani. All'inizio del 1983 Jackson decise pertanto di promuovere \"Billie Jean\", il secondo singolo estratto da \"Thriller\", realizzando un elaborato e innovativo videoclip che faceva uso di effetti speciali all'avanguardia per l'epoca, ma i vertici di MTV rifiutarono inizialmente di metterlo in onda dato che, per loro scelta, trasmettevano solo musica rock di artisti bianchi. Walter Yetnikoff, allora amministratore delegato della Epic/CBS, la casa discografica di Jackson, chiam\u00f2 i vertici del canale minacciandoli di non permettergli di trasmettere pi\u00f9 un solo artista della Epic se non avessero mandato in onda il video di \"Billie Jean\". MTV si trov\u00f2 costretta ad accettare e il video riscosse subito successo, portando il canale ai picchi di ascolto pi\u00f9 alti dei due anni dalla sua nascita. Grazie al successo del video di Jackson, e alle pressioni di Yetnikoff, MTV inizier\u00e0 a trasmettere regolarmente video di artisti di colore. Jackson continuer\u00e0 a promuovere l'album con altri due video: uno per il singolo \"Beat It\" e l'altro per la title track, che avr\u00e0 un successo straordinario diventando in breve il video pi\u00f9 famoso della storia. Il successo dei video sar\u00e0 tale da non solo incrementare esponenzialmente le vendite dell'album, ma anche risollevare le sorti del canale musicale, come dichiarato da Rob Tannenbaum, coautore del libro \"I Want My MTV: The Uncensored Story of the Music Video Revolution\":\nEsibizione al \"Motown 25\".\nLa popolarit\u00e0 di Michael Jackson era quindi in continuo aumento, ma il picco della fama venne toccato il 16 maggio 1983, quando si esib\u00ec insieme ai The Jacksons al concerto celebrativo dei 25 anni dalla nascita della Motown, l'etichetta che li aveva lanciati, intitolato '. Dopo aver cantato un medley delle canzoni \"I Want You Back\", \"The Love You Save\", \"Never Can Say Goodbye\" e \"I'll Be There\" con i suoi fratelli, Michael rest\u00f2 da solo sul palco vestito con un cappello di feltro nero stile fedora, una giacca nera scintillante di paillettes, pantaloni neri, calzini bianchi ricoperti di strass, mocassini neri e un guanto bianco ricoperto di strass alla mano sinistra, esibendosi da solista sulle note di \"Billie Jean\" ed eseguendo per la prima volta il Moonwalk, ottenendo una standing ovation. Il suo look di quella sera e l'elaborato passo musicale sarebbero diventati il suo marchio di fabbrica negli anni a venire. L'evento fu seguito in televisione da pi\u00f9 di 50 milioni di telespettatori, ascolti che negli Stati Uniti non si avevano dai tempi di Elvis Presley e dei Beatles allEd Sullivan Show\". Con questi elevati indici d'audience, le vendite di \"Thriller\" si impennarono drasticamente, arrivando perfino ad un ritmo di un milione di copie a settimana e facendolo ritornare in vetta alla \"Billboard Album Chart\".\nMerchandise, il \"Victory Tour\" e gli spot per la Pepsi.\nGrazie al successo straordinario dell'album e dei suoi video, Michael Jackson, tramite una sua societ\u00e0 controllata chiamata \"Triumph International\", deposit\u00f2 il suo nome come marchio registrato e inizi\u00f2 a produrre merchandise col suo marchio tra cui figuravano giocattoli, quaderni, capi di vestiario e pupazzi con le fattezze dell'artista ispirati ai look sfoggiati nelle sue apparizioni pubbliche e nei video tratti dall'album \"Thriller\".\nNel novembre 1983, un anno dopo l'uscita di \"Thriller\", Jackson (con i suoi fratelli) strinse un accordo da 5 milioni di dollari con la PepsiCo, che avrebbe infranto ogni record diventando all'epoca il pi\u00f9 grande accordo di sponsorizzazione di una celebrit\u00e0. L'artista non intraprese una tourn\u00e9e in supporto all'album \"Thriller\", pertanto utilizz\u00f2 quello che sarebbe diventato l'ultimo tour coi suoi fratelli, il \"Victory Tour\" del 1984, per promuovere il suo album, interpretando dal vivo quattro pezzi da \"Thriller\", ovvero \"Wanna Be Startin' Somethin\"', \"Human Nature\", \"Beat It\" e \"Billie Jean\". Per promuovere il tour, i Jackson realizzarono due pubblicit\u00e0 di successo per la Pepsi-Cola dove, in entrambe, Michael e i suoi fratelli reinterpretavano \"Billie Jean\" in una nuova versione col testo cambiato, che conteneva allusioni alla nota bevanda. Durante le riprese della seconda pubblicit\u00e0, mentre i Jackson simulavano un concerto dal vivo, i capelli di Michael presero fuoco accidentalmente a causa di un guasto degli effetti pirotecnici, causandogli ustioni di secondo e terzo grado al cuoio capelluto. La Pepsi diede a Jackson un risarcimento danni di circa 1,5 milioni di dollari, che l'artista don\u00f2 in beneficenza. La notizia dell'incidente fin\u00ec su tutti i media del mondo e, suo malgrado, fin\u00ec per fare ancora pi\u00f9 pubblicit\u00e0 a Jackson, al suo album e al tour coi fratelli.\nAccoglienza.\nCritica.\nL'album venne accolto con critiche entusiaste quasi dall'unanimit\u00e0 della critica musicale mondiale che lo ritenne il capolavoro di Michael Jackson e una pietra miliare nella storia della musica.\nIl critico musicale di AllMusic, Stephen Thomas Erlewine, lo ha definito \u00abun disco che ha qualcosa per tutti, costruito sul progetto di base di \"Off the Wall\", ma aggiungendo funk pi\u00f9 duro, hard rock, ballate pi\u00f9 morbide e un'anima pi\u00f9 fluida, espandendo l'approccio per avere qualcosa per ogni pubblico\u00bb e definendolo \u00abun insieme di musica fenomenale\u00bb aggiungendo inoltre che la variet\u00e0 di generi delle canzoni dell'album \u00absono parte del motivo per cui l'album \u00e8 pi\u00f9 di un semplice fenomeno. L'altra ragione, ovviamente, \u00e8 che gran parte di questa \u00e8 semplicemente ottima musica\u00bb.\nChristopher Connelly di \"Rolling Stone\", confrontando l'album col precedente successo di Jackson, \"Off the Wall\", concluse che \u00abpiuttosto che riscaldare il funk piacevolmente insensato di \"Off the Wall\", Jackson ha preparato un LP vivace i cui lavori uptempo non nascondono i suoi messaggi oscuri e strazianti\u00bb per poi descrivere come in \"Thriller\" i testi di Jackson siano pi\u00f9 paranoici rispetto ai lavori precedenti dell'artista: \u00abil suono quasi ossessivo integra i testi che delineano un mondo che ha messo il ventiquattrenne sulla difensiva\u00bb aggiungendo che l'artista \u00abha lasciato cadere il falsetto da ragazzo [...] e ha scelto di rivolgersi ai suoi aguzzini con una voce piena e adulta con una grintosa determinazione venata di tristezza\u00bb lodando quasi tutte le canzoni dell'album (tranne \"The Girl is Mine\", \"P.Y.T.\" e la title track), in particolare \"Billie Jean\" (\u00abun numero funk snello e insistente il cui messaggio non potrebbe essere pi\u00f9 schietto\u00bb) e \"Beat It\", che definisce \u00abla miglior canzone\u00bb dell'album.\nJohn Rockwell del \"New York Times\" ha definito \"Thriller\" un album \u00absuperbo\u00bb e ancora \u00abun meraviglioso disco pop, l'ultima dichiarazione di uno dei pi\u00f9 grandi cantanti della musica popolare di oggi\u00bb lodando l'album per aver rotto le barriere razziali, definendolo \u00abun segno di speranza, come mai abbiamo avuto fino ad ora, che le barriere distruttive che sorgono regolarmente tra la musica bianca e nera, e tra bianchi e neri, in questa cultura possano essere nuovamente spezzate\u00bb, lodando alcune canzoni come \"Human Nature\" che il critico definisce \u00abuna ballata inquietante e ossessionante [...] con un ritornello irresistibile\u00bb.\n\"Newsweek\" defin\u00ec \"Thriller\" \u00abun classico pop sovralimentato per gli anni '80: appariscente, futuristico e vivacemente ottimista\u00bb definendo \"Billie Jean\" \u00abla sua nuova canzone pi\u00f9 seducente\u00bb e lodando l'interpretazione vocale di Jackson su ogni brano: \u00abNelle ballate \u00e8 sommesso, riverente, tremante, il suo tenore si inarca in un morbido, puro falsetto. Nei brani dance ritmati \u00e8 rauco, estatico, posseduto: canta un fantastico repertorio di schiocchi, clic, squittii, gorgoglii, gemiti, quasi ogni suono che possa essere manipolato ritmicamente. La voce di Michael tormenta queste canzoni, d\u00e0 loro il cuore. Trascende tutti gli espedienti elettronici. \u00c8 ci\u00f2 che far\u00e0 durare a lungo questa musica\u00bb.\nA distanza di anni, l'album e i suoi successi vengono ancora lodati dalla critica; nella sua retrospettiva per i 30 anni dall'uscita dell'album, \"Billboard\" lo ha definito un album che \u00abha cambiato il mondo\u00bb, constatando come con \"Thriller\" \u00abMichael Jackson [...] in qualche modo ha trovato una marcia in pi\u00f9 e improvvisamente ha trasceso da semplice superstar, ridefinendo l'idea stessa di quanto grande potesse essere qualcuno nel suo campo\u00bb.\nQuando l'album venne inserito all'interno della Biblioteca del Congresso, Ii critico musicale Joseph Vogel, nella sua retrospettiva dell'album inserita all'interno del sito ufficiale della biblioteca, descrisse \"Thriller\" come \u00abl'album che ha cambiato la traiettoria della musica: il modo in cui suonava, il modo in cui veniva ascoltata, il modo in cui appariva, il modo in cui era consumata\u00bb concludendo che \u00abha abbattuto le barriere, creando un nuovo paesaggio musicale in cui gli artisti di colore non erano pi\u00f9 relegati ai margini. Ad oltre 30 anni da quando \u00e8 uscito per la prima volta nei negozi di dischi, rimane l'album definitivo di un decennio e uno dei sacri graal del pop\u00bb.\nPremi e riconoscimenti.\nL'album ricevette 8 Grammy Award a fronte di ben 12 nomination, tra i quali il premio come \"Album dell'anno\". \"Beat It\" vinse come \"Registrazione dell'anno\" e come \"Miglior interpretazione rock maschile\" e ricevette un'altra candidatura come \"Canzone dell'anno\"; \"Billie Jean\" vinse come \"Miglior interpretazione R&amp;B maschile\" e \"Miglior canzone R&amp;B\" e ricevette inoltre anch'essa una candidatura come \"Canzone dell'anno\"; \"Thriller\" (il singolo) vinse come \"Miglior interpretazione pop maschile\"; \"The Girl Is Mine\" e \"Wanna Be Startin' Somethin'\" vennero candidate rispettivamente come \"Miglior interpretazione di un duo o gruppo\" e \"Miglior canzone R&amp;B\". Ricevettero inoltre un Grammy per l'album il produttore Quincy Jones, che ricevette il premio come \"Produttore dell'anno, non classico\" (che ritir\u00f2 assieme a Jackson essendo lui coproduttore) e l'ingegnere del suono Bruce Swedien, che vinse il premio al \"Miglior ingegnere del suono, non classico\". Jackson venne inoltre premiato per l\"'E.T. Storybook\", che vinse il premio come \"Miglior registrazione per bambini\", portando cos\u00ec i premi ricevuti personalmente da Jackson a 8, e i premi ricevuti da \"Thriller\" anch'essi a 8, all'epoca record per un solo album e record per un solo artista.\nLo stesso anno, agli American Music Awards, \"Thriller\" e Jackson ricevettero 8 premi come: \"Album pop/rock preferito\", \"Album soul/R&amp;B preferito\", \"Canzone pop/rock preferita\" (\"Billie Jean\"), \"Miglior video pop/rock\" e \"Miglior video soul/R&amp;B\" (per \"Beat It\"), \"Miglior artista pop/rock\", \"Miglior artista soul/R&amp;B\" e \"American Music Award al Merito\" (a Jackson).\nIl video di \"Thriller\" si aggiudic\u00f2 inoltre 3 premi alla prima edizione degli MTV Video Music Awards del 1984, rispettivamente come \"Miglior performance in un video\", \"Miglior coreografia\" (a Michael Jackson e Michael Peters) e come \"Viewer's Choice\" (video scelto dal pubblico). \nAlla cerimonia dei Grammy Awards 1985, la VHS che conteneva il video di \"Thriller\", col suo relativo making of, vinse un premio come \"Miglior Video Album\", portando cos\u00ec \"Thriller\" a un record di 9 Grammy Award vinti.\nAi World Music Awards 1996, \"Thriller\" ricevette ancora un premio come \"Album pi\u00f9 venduto al mondo\". L'album \u00e8 stato inserito nel 2001 nella Grammy Hall of Fame, nel 2007 si \u00e8 classificato al terzo posto nella classifica dei migliori album della storia curata dalla Rock and Roll Hall of Fame, chiamata \"Definitive 200\", e nel 2008 \u00e8 stato inserito nel National Recording Registry della Biblioteca del Congresso come \"registrazione culturalmente, storicamente o esteticamente significativa\", mentre il video musicale della canzone \"Thriller\" \u00e8 stato inserito nel National Film Registry del National Film Preservation Board come \"film culturalmente, storicamente o esteticamente significativo\". Nel 2020 la rivista \"Rolling Stone\" lo ha inserito al 12\u00ba posto all'interno della sua lista, rivista e corretta, dei 500 migliori album di tutti i tempi. Il Guinness dei primati ha certificato inoltre varie volte \"Thriller\" per essere l'album pi\u00f9 venduto nella storia della musica.\nBrani scartati.\nDi seguito alcune tra le canzoni provenienti dalle sessioni di \"Thriller\" e non inserite nell'album, che sono state successivamente pubblicate in riedizioni e raccolte, o che sono trapelate su Internet:\n(*): tracce trapelate in rete\nSuccesso commerciale.\nL'album pi\u00f9 venduto nella storia della musica.\nNegli Stati Uniti d'America, \"Thriller\" ha esordito all'11\u00ba posto della \"Billboard Albums Chart\" il 25 dicembre 1982 con 166.000 copie vendute nel corso della prima settimana di vendite. Si tratt\u00f2 di un buon risultato, considerato il fatto che all'epoca la presenza di artisti neri all'interno della Top 20 era ormai diventato un evento piuttosto raro. L'entrata immediata di \"Thriller\" nelle prime 20 posizioni fu possibile grazie al brano \"The Girl Is Mine\", pubblicato il 18 ottobre 1982 in duetto con Paul McCartney: questo permise al disco di Michael Jackson di essere trasmesso anche nelle stazioni radio riservate alla diffusione di sola musica bianca, assicurando una maggior promozione all\u2019album e consolidandone le vendite. L'album entra finalmente in Top 10 tre settimane dopo insieme a \"The Girl Is Mine\", che in poco tempo raggiunse la 2\u00aa posizione della \"Billboard Hot 100\", l'8 gennaio 1983. Il 10 marzo 1983 venne messo in rotazione da MTV il videoclip di \"Billie Jean\", secondo singolo estratto dall'album e pubblicato il 2 gennaio dello stesso anno. Il singolo ebbe un enorme successo, raggiungendo la vetta sia della \"Billboard Hot 100\" che nella \"Hot R&amp;B/Hip-Hop Songs\", dominando le classifiche musicali per 9 settimane consecutive. Grazie alla spinta promozionale attuata dal video di \"Billie Jean\" l'album, che fino a quel momento stentava a primeggiare, conquist\u00f2 subito la prima posizione della \"Billboard Albums Chart\" nella settimana del 26 febbraio dopo 15 settimane in classifica.\n\"Thriller\" rimase per le successive 17 settimane al vertice delle classifiche di \"Billboard\" (record tutt'oggi imbattuto) vendendo pi\u00f9 di 1 milione di copie a settimana; il successo dell'album in America fu tale da risollevare completamente la crisi che aveva colpito il mercato musicale all'inizio degli Anni Ottanta con la fine dell'era della disco music. La permanenza di \"Thriller\" alla posizione numero uno venne interrotta il 25 giugno 1983 dalla colonna sonora del film \"Flashdance\", che mantenne il primo posto in classifica per due settimane, per poi cedere nuovamente il posto a \"Thriller\", ritornato in vetta dal 9 al 16 luglio, fino all'arrivo di \"Synchronicity\" dei The Police, che l'ha sostituito per 7 settimane dal 23 luglio al 3 settembre e per 10 settimane dal 17 settembre al 19 novembre.\nA partire dal 24 dicembre, dopo l'uscita del singolo \"Thriller\" e del relativo videoclip, l'album ritorn\u00f2 nuovamente in cima alla \"Billboard Albums Chart\", raggiungendo in tal modo il numero di 50 settimane consecutive trascorse al numero uno della classifica, record assoluto di permanenza per un album, colonne sonore escluse. L'album detiene tutt'oggi il record di maggior numero di settimane passate alla 1\u00aa posizione della \"Billboard 200\", 37, collezionando 80 settimane di permanenza tra le prime dieci posizioni (terzo miglior risultato in assoluto, dietro a \"Born in the U.S.A.\" di Bruce Springsteen e a \"The Sound of Music\", colonna sonora del film \"Tutti insieme appassionatamente\"), traguardo condiviso con \"21\" di Adele, uscito per\u00f2 quest'ultimo in un'epoca in cui le vendite effettive degli album non sono comparabili a quelle degli anni '80. \"Thriller\" rimase in classifica per 412 settimane, ovvero per quasi dodici anni e mezzo, rientrando ripetutamente all'interno delle prime 5 posizioni. L'album continuer\u00e0 ad essere presente nelle chart negli anni successivi superando le 600 settimane di permanenza.\nIl 7 febbraio 1984 il presidente della CBS Records, Allen Davis, annunci\u00f2 che \"Thriller\" aveva gi\u00e0 superato i 25 milioni di copie venduti nel mondo, e avendo superato perfino le vendite della colonna sonora del film \"La febbre del sabato sera\" venne inserito all'interno del Guinness dei Primati per essere l'album che ha venduto di pi\u00f9 nella storia della musica. Il riconoscimento gli fu consegnato da Norris McWhriter con una cerimonia all'New York Metropolitan Museum of Natural History alla quale erano presenti pi\u00f9 di 1.500 star della musica e dello spettacolo.\nIl 30 ottobre 1984 \"Thriller\" aveva gi\u00e0 venduto oltre 20 milioni di copie nei soli Stati Uniti d'America secondo i dati riportati dalla \"Recording Industry Association of America\", la quale lo certific\u00f2 doppio disco di diamante.\nIl 15 novembre 2006, in occasione dei \"World Music Awards\" di Londra, Jackson ha ricevuto il \"Diamond Award\" ed \u00e8 stato premiato da un rappresentante del Guinness dei Primati per festeggiare la vendita di 104 milioni di copie dell'album \"Thriller\".\nSuccesso dopo la morte dell'artista e disputa con gli Eagles.\nA seguito della morte dell'artista, avvenuta il 25 giugno 2009, l'album \u00e8 rientrato ai primi posti nelle classifiche internazionali, vendendo pi\u00f9 di 2 milioni di copie nel giro di pochi mesi. Il successo si \u00e8 conseguito anche grazie ai singoli \"Billie Jean\", \"Beat It\" e \"Thriller\", i quali hanno riconquistato la vetta delle classifiche e che hanno venduto diversi milioni di copie a loro volta. A distanza di due anni dalla morte dell'artista, \"Thriller\" ha conquistato il suo 29\u00ba disco di platino negli Stati Uniti, eguagliando il record di album pi\u00f9 venduto nel Paese detenuto dagli Eagles con \"Their Greatest Hits (1971-1975)\". Nel dicembre 2015, tuttavia, \"Thriller\" batte la raccolta degli Eagles, guadagnandosi il 30\u00ba disco di platino. Il 1\u00ba febbraio 2016, invece, ha raggiunto i 32 milioni di copie nel Paese, diventando il primo disco nella storia della musica ad aver ricevuto il triplo disco di diamante negli Stati Uniti d'America. Il 16 febbraio 2017 l'album ha ottenuto il 33\u00ba disco di platino negli Stati Uniti, confermandosi ancora una volta come l'album pi\u00f9 venduto nel paese e come l'album col maggior numero di certificazioni della storia. \nIl 20 agosto 2018, \"Their Greatest Hits (1971-1975)\" degli Eagles supera nuovamente \"Thriller\", con 38 milioni di copie vendute, ottenendo il 38\u00ba disco di platino e diventando il disco pi\u00f9 venduto di sempre negli Stati Uniti, nonostante i dati effettivi siano stati messi in dubbio da alcuni esperti del settore che contestano l'improvvisa scoperta di 9 milioni di album extra per la raccolta della band americana, lasciando a \"Thriller\" il primato di pi\u00f9 venduto nel paese limitatamente agli album in studio. Questa non \u00e8 la prima volta che le certificazioni degli Eagles hanno frustrato la Sony e la Tenuta di Jackson: la loro compilation era stata certificata 14 volte disco di platino nel dicembre 1993; meno di due anni dopo, nel giugno 1995, venne certificata 22 volte platino, il che implica 8 milioni di nuove vendite durante un periodo in cui Nielsen aveva calcolato vendite di solo 1 milione circa. Il co-esecutore della Tenuta di Jackson, John Branca, si dice scettico:\nAltri critici hanno fatto notare la stranezza del continuo riemergere di questa raccolta ai danni di \"Thriller\", facendo notare come, nell'era dello streaming, le visualizzazioni e gli stream di ogni singolo contenuto in un album contino come vendite (1.500 audio/video stream di una porzione di album equivalgono a dieci brani venduti e, di conseguenza, pari a un album venduto) e come in tale raccolta della band americana non vi siano contenute le canzoni pi\u00f9 famose e di maggiore successo della band, ovvero quelle di \"Hotel California\", pubblicato solo nel 1976, mentre in \"Thriller\" vi sono contenuti singoli che continuano a macinare vendite e record anche nell'era dello streaming, tra cui la title track, che ogni anno rientra nelle classifiche mondiali nel periodo di Halloween, mentre altri hanno accennato ad un possibile razzismo dell'industria musicale americana, che si sentirebbe pi\u00f9 a suo agio a riconoscere il successo e a premiare una band bianca americana piuttosto che l'artista afroamericano di maggior successo della storia.\nNonostante le polemiche, \"Thriller\" \u00e8 ancora oggi l'album pi\u00f9 venduto di tutti i tempi a livello globale con una stima di oltre 105 milioni di copie vendute in tutto il mondo, nonch\u00e9 l'album in studio pi\u00f9 venduto di sempre negli Stati Uniti d'America."}
{"id": "2447956", "revid": "339392", "url": "https://it.wikipedia.org/wiki?curid=2447956", "title": "Steven Richards", "text": ""}
{"id": "2447957", "revid": "287204", "url": "https://it.wikipedia.org/wiki?curid=2447957", "title": "Chiesa cattolica in Uzbekistan", "text": "La Chiesa cattolica in Uzbekistan \u00e8 parte della Chiesa cattolica universale, sotto la guida spirituale del Papa e della Santa Sede.\nStoria.\nBench\u00e9 il Cristianesimo in queste terre \u00e8 stato presente fin dal IX secolo, e nonostante il papato avesse fondato una diocesi a Samarcanda nel XIV secolo, la presenza delle circoscrizioni ecclesiastiche della Chiesa cattolica nel Paese \u00e8 abbastanza recente e risale al momento dell'indipendenza della nazione, nel 1991. Papa Giovanni Paolo II ha affidato la comunit\u00e0 cattolica uzbeka all'Ordine dei Frati Minori Conventuali e il 29 settembre 1997 ha eretto una missione sui iuris con giurisdizione sull'intero territorio uzbeko; nel 2005 la missione sui iuris \u00e8 diventata amministrazione apostolica.\nOrganizzazione ed istituzioni.\nNel 2008 la Chiesa cattolica \u00e8 presente sul territorio con l'amministrazione apostolica dell'Uzbekistan, di rito romano.\nAlla fine del 2005 la Chiesa cattolica in Uzbekistan contava:\nA questa si aggiunge una circoscrizione di rito bizantino: l'amministrazione apostolica per i fedeli cattolici di rito bizantino in Kazakistan e nell'Asia Centrale.\nLa popolazione cattolica ammontava a 4.000 cristiani, pari allo 0,016% della popolazione cio\u00e8 circa ad un cittadino uzbeko su 6.000.\nNunziatura apostolica.\nLa nunziatura apostolica in Uzbekistan \u00e8 stata istituita nel 1994."}
{"id": "2447963", "revid": "123438723", "url": "https://it.wikipedia.org/wiki?curid=2447963", "title": "Costellazioni obsolete", "text": "Le costellazioni obsolete sono costellazioni create dagli astronomi del passato che non sono state riconosciute dall'Unione Astronomica Internazionale per vari motivi. Molte di queste sono esistite per lunghi periodi di tempo, in molti casi perfino per secoli, e quindi hanno tuttora una grande importanza storica e si possono ancora trovare sulle pi\u00f9 vecchie carte stellari.\nLe costellazioni obsolete pi\u00f9 importanti.\nLa Nave Argo.\nLa Nave Argo \u00e8 l'unica tra le 48 costellazioni originarie di Tolomeo a non essere pi\u00f9 stata riconosciuta ufficialmente. A causa delle sue grandi dimensioni, \u00e8 stata suddivisa in quattro costellazioni da Nicolas-Louis de Lacaille: Carina (la Carena), Puppis (la Poppa), Pyxis (la Bussola) e Vela (le Vele). Questa nuova versione \u00e8 stata introdotta nel catalogo stellare \"Coelum Australe Stelliferum\" nel 1763, pubblicato dopo la morte di Lacaille.\nIl Quadrante Murale.\nIl Quadrante Murale venne creato originariamente nel 1795, ma da allora \u00e8 stato inglobato dalle costellazioni di Boote e dell'Orsa Maggiore. Tuttavia, lo sciame meteorico delle Quadrantidi mantiene tuttora il nome dell'antica costellazione.\nAltre reminiscenze.\n53 Eridani viene indicata anche come Sceptrum, reminiscenza dell'antica costellazione dello Scettro di Brandeburgo."}
{"id": "2447964", "revid": "254059", "url": "https://it.wikipedia.org/wiki?curid=2447964", "title": "Sentiero Aldo Bonacossa", "text": "Il sentiero Aldo Bonacossa, segnavia numero 133 del CAI, attraversa per intero il versante meridionale della catena delle Maddalene, partendo dal passo Palade ed arrivando fino a Penasa di Rabbi. Esso mantiene lungo tutto il gruppo un'altitudine di 2000 m s.l.m., e si situa parte in provincia di Trento e parte in quella di Bolzano.\nDedicazione.\n\u00c8 dedicato ad Aldo Bonacossa, un alpinista milanese, il cui merito \u00e8 stato quello di essere stato colui che ha creato la prima guida turistica sul Gruppo Ortles-Cevedale, comprendente anche la catena delle Maddalene.\nEscursionismo.\nQualsiasi escursionista abbastanza allenato \u00e8 in grado di effettuare l'attraversata, in quanto il sentiero non presenta grosse difficolt\u00e0, che aumentano per\u00f2 in caso di condizioni meteo avverse, ghiaccio o nebbia.\nSegnaletica SAT e l'incrocio con altri sentieri.\nIl sentiero Bonacossa, anche detto 133, \u00e8 segnato con i colori bianco e rosso, secondo appunto la segnaletica del CAI, ed incrocia quasi tutti gli altri sentieri situati su questo versante. Ogni incrocio \u00e8 segnato in modo chiaro da segnavia e tabelle.\nCos\u00ec si pu\u00f2 facilmente deviare la propria rotta verso le cime principali, quali il monte Luco, il Cornicolo, la vedetta Alta, il monte Ometto, la cima Olmi, la cima Stubele, il monte Pin, la cima Binasia, il Castel Pagano, cima Tuatti e punta di Quaira.\nSegnaletica SAT e gli altri tipi di segnaletica della zona.\nNella zona i sentieri che incrociano il segnavia numero 133 seguono essenzialmente 3 tipologie di segnaletica:\nConsigli per una buona riuscita della traversata.\nTempi e strutture d'appoggio.\nCamminando 6/7 ore al giorno, senza scendere a valle, si pu\u00f2 compiere la traversata in 3 giorni, appoggiandosi principalmente a 3 strutture, che sono il rifugio Maddalene, il bivacco forestale e la Malga Bordolona di Sotto.\nIl bagaglio dell'escursionista.\nOltre allo zaino e ai viveri, l'escursionista deve portare con s\u00e9 tutto ci\u00f2 che serve per passare la notte in montagna (a 2000\u00a0m s.l.m. le temperature notturne sono sempre molto basse), la carta topografica, una torcia elettrica e una bussola.\nNon serve portare acqua, perch\u00e9 la catena delle Maddalene \u00e8 molto ricca dal punto di vista idrografico."}
{"id": "2447965", "revid": "123358156", "url": "https://it.wikipedia.org/wiki?curid=2447965", "title": "Ernesto Treccani", "text": "Biografia.\nNato a Milano il 26 agosto 1920, figlio del senatore Giovanni Treccani degli Alfieri, fondatore dell'Istituto Treccani, inizi\u00f2 in giovanissima et\u00e0 a far parte dei gruppi di avanguardia artistica e antifascista.\nFondatore e direttore, a 18 anni, della rivista \u201cCorrente\u201d, soppressa nel giugno 1940 allo scoppio della guerra, ha esposto le sue prime opere alla Bottega di Corrente con gli amici Birolli, Guttuso, Migneco, Sassu e, successivamente, con Cassinari e Morlotti alla Galleria della Spiga e Corrente.\n&lt;br&gt;La prima mostra personale, allestita alla galleria Il Milione di Milano, risale al 1949. Dopo la Resistenza, cui ha partecipato attivamente, \u00e8 stato animatore del gruppo di \u201cPittura\u201d e redattore delle riviste \u201cil 45\u201d e \u201cRealismo\u201d, diretta da Raffaele De Grada.\nNegli anni '50, oltre a esporre pi\u00f9 volte alla Biennale di Venezia, ha partecipato alla mostra dei realisti alla Leicester Gallery di Londra ed esposto a New York con una personale alla Heller Gallery. In questo periodo i temi della sua pittura sono caratterizzati dall'incontro con la realt\u00e0 contadina calabrese, conosciuta direttamente nei lunghi soggiorni a Melissa, iniziati all'epoca delle prime occupazioni delle terre nel Mezzogiorno, e dal paesaggio urbano industriale di Milano e Parigi, luoghi su cui ritorner\u00e0 a pi\u00f9 riprese nel corso degli anni.\nNel 1963 una sua opera viene esposta alla mostra \"Contemporary Italian Paintings\", allestita in alcune citt\u00e0 australiane.\nDagli anni '60 in poi il fiorire delle opere e la moltiplicazione delle iniziative testimoniano l'impegno ininterrotto, umano e artistico, di Treccani, caratterizzato da un'instancabile azione di diffusione della cultura e del dibattito artistico, da un'adesione concreta alle situazioni della vita e da un profondo amore per uomini e cose.\nTra i lavori di questo periodo sono da ricordare le cinque grandi tele ispirate a \"La luna e i fal\u00f2\" di Pavese (1962-63), il ciclo delle opere \"Da Melissa a Valenza\" (1964-65), la serie di acquarelli dedicata a un viaggio a Cuba compiuto nel 1965, la grande tela Popolo di volti (1969-75), iniziata il giorno dei funerali delle vittime della strage di Piazza Fontana; pi\u00f9 tardi, nel 1976, le grandi mostre di Volgograd, Mosca e San Pietroburgo.\nDa allora, Treccani ha sviluppato in molteplici forme le diverse stagioni della sua ricerca artistica, continuando a operare e a esporre in piccoli e grandi centri, in Italia e all'estero, e alternando questa attivit\u00e0 \u201citinerante\u201d con abituali soggiorni creativi a Macugnaga e a Forte dei Marmi, paesi a cui l'artista \u00e8 stato fortemente legato nella vita e nella pittura.\nNel 1977 ha dipinto il drappellone del Palio di Siena del 16 agosto di quell'anno, vinto dalla Nobile Contrada dell'Oca ed attualmente esposto nella sede storico-museale di quest'ultima.\nNel '78 ha dato vita alla Fondazione Corrente, centro di iniziative culturali, mostre, dibattiti nei diversi campi della cultura e dell'arte, oltre che centro di raccolta e studio dei documenti relativi al periodo compreso tra la nascita del movimento e gli anni del Realismo. \u00c8 del 1982 una sua presenza monografica alla collettiva Maestri e Giovani al centro d'Arte Cultura e Costume a Milano, con Mauro Reggiani, Ottone Rosai, Galliano Mazzon,tra gli altri, e i giovani Nino Bonacina e Lino Riccardi.\nNel 1989 il Comune di Milano ha dedicato all'artista un'ampia antologica a Palazzo Reale, mentre un'altra importante retrospettiva delle sue opere \u00e8 stata ospitata alla Fondazione Bandera di Busto Arsizio nel 2003.\nDel 2004 \u00e8 il ciclo delle grandi vetrate \"Energia, luci e colori\" esposte a Lugano, a Riga, a Budapest e Praga, mentre nel 2006 il Comune di Forte dei Marmi ha allestito al Fortino la mostra \"Le mutazioni del realismo \u2013 Opere inedite 2003-06\", frutto di una rinnovata ricerca di forme che ha il suo centro nel colore. Nel 2008, di nuovo a Palazzo Reale, Treccani ha partecipato alla mostra \"Corrente, le parole della vita. Opere 1930-1945\" con una sala dedicata ai suoi dipinti del periodo. Una grande mostra antologica, a cura di Giorgio Seveso, ha inaugurato le rinnovate sale di Palazzo Barberino a Montichiari (BS), paese natale del padre dell'artista, il senatore Giovanni Treccani degli Alfieri.\nFra le mostre pi\u00f9 recenti ricordiamo l'esposizione \"Le parole e la pittura. Ernesto Treccani incontra la poesia, l'epica e il romanzo\", presso la Pinacoteca Civica di Savona dal dicembre 2011 al marzo 2012, sempre a cura di Giorgio Seveso.\n\u00c8 deceduto a Milano il 27 novembre 2009.\nLa ricerca pittorica e poetica.\n\"Soltanto chi ha il cuore aperto alle sofferenze del mondo pu\u00f2 esprimerne la bellezza\". Queste parole di Ernesto Treccani, tratte dal suo libro \"Arte per amore\", sono una sintesi della sua poetica e della sua ispirazione, nonch\u00e9 della sua ansia di vivere nella dimensione di un rapporto profondo, sia razionale che emozionale, con gli altri e la realt\u00e0 del mondo. Tutta la pittura e l'arte di Treccani mirano ad abbattere la separazione tra s\u00e9 e il mondo, tra il sentimento e la forma, tra l'idea e l'espressione immaginativa. Secondo Giorgio Seveso, la sua \u00e8 \"\"una ricerca dell'anima delle cose pi\u00f9 che della loro consistenza fenomenica\".\nIn parallelo alla ricerca pittorica basata sul rapporto tra parola e immagine, Treccani scrisse anche poesie dimostrando in ambedue i casi un interesse per l'uomo \"con particolare attenzione al ruolo dell'artista nell'immaginario contemporaneo: un atteggiamento che si tradusse in un'attiva partecipazione ai movimenti di protesta e di rinnovamento sociale\".\nNei versi della sua poesia si ritrovano in forma di dialogo ininterrotto la pittura e i colori.\nL'editore Crocetti ha pubblicato nel 1996 una raccolta poetica dell'artista-poeta, intitolata \"Minime\" dove la poesia raggiunge la leggerezza e la profondit\u00e0 degli haiku, e dei maestri saggi che conoscono l'importanza dell'essenzialit\u00e0.\nMaestro del Palio di Asti.\nIl comune di Asti, ha commissionato nel 1986 ad Ernesto Treccani la realizzazione dei due sendalli per la festa del santo Patrono san Secondo.\nUno dei due, come tradizione \u00e8 stato offerto il primo marted\u00ec di maggio al patrono ed \u00e8 conservato nella collegiata di San Secondo. Il secondo \u00e8 stato consegnato al vincitore della corsa del Palio di Asti la terza domenica di settembre. Quell'edizione fu vinta dal comune di Nizza Monferrato."}
{"id": "2447971", "revid": "986213", "url": "https://it.wikipedia.org/wiki?curid=2447971", "title": "Conclave del 1447", "text": "Il conclave del 1447 venne convocato a seguito della morte di papa Eugenio IV e si concluse con l'elezione del papa Niccol\u00f2 V.\nSituazione generale.\nAnche se Eugenio IV mor\u00ec il 28 febbraio i cardinali entrarono presto in conclave il 4 marzo, piuttosto che aspettare i nove giorni prescritti dall\"'Ubi periculum\". Dei ventiquattro cardinali viventi, solo diciotto erano presenti a Roma per il conclave. Questo, come quello precedente che elesse Eugenio IV, si tenne nel dormitorio delle monache domenicane di Santa Maria sopra Minerva, anche se alcuni membri del Collegio cardinalizio avrebbero preferito trasferire la sede in Vaticano.\nMolti baroni romani, tra cui si distingueva il prominente Giovanni Battista Savelli non ancora cardinale all'epoca del conclave, insistettero per un periodo di tempo a essere abilitati al voto (probabilmente desideravano solo essere presenti all'elezione). La famiglia Savelli era stata infatti incaricata di custodire il conclave gi\u00e0 con papa Gregorio X, ma Giovanni Battista desiderava farlo, per la prima volta, dal suo interno.\nProspero Colonna, decano del Collegio dei cardinali e ultimo cardinale creato da papa Martino V, era indicato come probabile vincitore all'inizio del conclave. Colonna ricevette dieci voti al primo scrutinio, gli altri otto andarono al cardinale Domenico Capranica. Il giorno successivo gli aderenti al Colonna continuarono a votare per lui mentre gli altri otto tentarono di bruciare voti, senza successo, puntando la loro scelta su altri, includendo gli arcivescovi di Benevento e Firenze, allora non ancora cardinali. Colonna ebbe il supporto dei cardinali francesi ma non del popolo romano, che avrebbe preferito Niccol\u00f2 d'Acciapaccio, a causa dell'uso della violenza da parte dei Colonna durante il pontificato dello zio.\nIl 6 marzo dopo il primo dei due scrutini quotidiani, durante i quali il Colonna ricevette di nuovo dieci voti, Capranica prese la parola implorando due altri cardinali di assegnare il loro voto al Colonna e ricordando le varie situazioni politiche di rilevante pericolosit\u00e0: l'incombente esercito di Alfonso re d'Aragona, il regno dell'antipapa Felice V, duca di Savoia. Secondo Thomas Adolphus Trollope, fratello del celebre Anthony Trollope, i cardinali definivano ironicamente il Colonna come \"agnello mansueto\", poich\u00e9 aveva fatto man bassa, insieme ai suoi parenti, del tesoro papale dello zio Martino V e per un periodo di tempo era stato scomunicato da papa Eugenio IV.\nTommaso Parentucelli si alz\u00f2 a seguito di questo discorso mentre Giovanni Berardi di Tagliacozzo, pensando che il suo collega volesse affermare la necessit\u00e0 di votare il Colonna, lo interruppe e chiese una proroga. A questo punto Ludovico Trevisan, adirato per la richiesta del Berardi, chiese chi avrebbe preferito eleggere. Parentucelli (equivocando le parole di Trevisan, forse di proposito), prima che il Berardi potesse rispondere, dichiar\u00f2 che egli stesso avrebbe fatta sua la scelta di Berardi. \"Allora, do il mio voto per te!\" escalm\u00f2 Berardi, una mossa che Trevisan si sent\u00ec obbligato a seguire. Uno dopo l'altro i cardinali dettero il voto a Parentucelli, con l'undicesimo voto proveniente dal \"Cardinal Martino\" e il dodicesimo, quello decisivo, proveniente dal \"Cardinale di San Sisto\"."}
{"id": "2447972", "revid": "125217002", "url": "https://it.wikipedia.org/wiki?curid=2447972", "title": "Ferrovia Zollino-Gallipoli", "text": "La ferrovia Zollino-Gallipoli \u00e8 una linea ferroviaria pugliese, gestita dalle Ferrovie del Sud Est (FSE).\nLa linea \u00e8 in realt\u00e0 una tratta che fa parte della Linea 5 FSE Lecce-Gallipoli.\nStoria.\nLa linea fu prevista dalla legge Baccarini del 1879, allo scopo di unire la citt\u00e0 portuale di Gallipoli alla rete ferroviaria nazionale. La linea fu attivata nel 1884\u201385.\nInizialmente era gestita dalle Strade Ferrate Meridionali, che la gestirono come parte della Rete Adriatica; la linea pass\u00f2 alle Ferrovie dello Stato nel 1906, in seguito al riscatto delle linee SFM.\nNel 1933 fu ceduta dalle FS alle neocostituite Ferrovie del Sud Est (FSE)."}
{"id": "2447975", "revid": "116160736", "url": "https://it.wikipedia.org/wiki?curid=2447975", "title": "La contadina in corte", "text": "La contadina in corte \u00e8 un'opera buffa in due atti del compositore Antonio Sacchini su libretto di Niccol\u00f2 Tassi. Originariamente il libretto fu scritto per Giacomo Rust, che la mise scena nel 1763 a Venezia.\nFu rappresentata per la prima volta l'8 gennaio del 1766 al Teatro Valle di Roma con Venanzio Rauzzini. \nAll'epoca l'opera fu assai popolare, tant'\u00e8 che fu ripresa fino agli anni ottanta del Settecento almeno una ventina di volte in diverse citt\u00e0 europee, fra cui la stessa Roma e Varsavia. Alcune arie dell'opera furono eseguite anche a Londra nel 1782.\nRappresentazione in tempi moderni e registrazione.\n\"La contadina in corte\" fu messa in scena per la prima volta in tempi moderni il 17 dicembre 1991 al Teatro Civico di Sassari. L\"'Orchestra Sinfonica di Sassari\" fu diretta da Gabriele Catalucci. Il cast era composto da Cinzia Forte (Sandrina), Susanna Rigacci (Tancia), Ernesto Palacio (Ruggiero) e Giorgio Gatti (Berto)."}
{"id": "2447977", "revid": "104458", "url": "https://it.wikipedia.org/wiki?curid=2447977", "title": "David Hofer", "text": "Biografia.\nOriginario di Santa Cristina Valgardena, in Coppa del Mondo ha esordito il 22 ottobre 2005 nella sprint a tecnica libera di D\u00fcsseldorf (51\u00b0) e ha ottenuto il primo podio nella medesima localit\u00e0 il 5 dicembre 2010, nella sprint a squadre a tecnica libera (3\u00b0).\nIn carriera ha preso parte a due edizioni dei Giochi olimpici invernali, (39\u00b0 nella sprint, 53\u00b0 nell'inseguimento) e (16\u00b0 nella 50 km, 15\u00b0 nella sprint, 5\u00b0 nella staffetta), e a quattro dei Campionati mondiali (4\u00b0 nella staffetta a Val di Fiemme 2013 il miglior risultato).\nSi \u00e8 ritirato dalle competizioni al termine della stagione 2014-2015 per intraprendere la carriera di allenatore."}
{"id": "2447979", "revid": "785863", "url": "https://it.wikipedia.org/wiki?curid=2447979", "title": "Gli amici della giustizia", "text": ""}
{"id": "2447983", "revid": "265990", "url": "https://it.wikipedia.org/wiki?curid=2447983", "title": "Gladium caeli", "text": ""}
{"id": "2447985", "revid": "785863", "url": "https://it.wikipedia.org/wiki?curid=2447985", "title": "Supermito Scimmia", "text": ""}
{"id": "2447986", "revid": "780783", "url": "https://it.wikipedia.org/wiki?curid=2447986", "title": "Austin Aztex Football Club", "text": "L'Austin Aztex Football Club \u00e8 una societ\u00e0 calcistica statunitense con sede ad Austin (Texas). Fondata nel 2008, questa squadra ha militato nella USL First Division (USL-1) e nella USSF D2 Pro League, e rifondata nel 2013, partecipa attualmente alla United Soccer Leagues Professional Division. Il team \u00e8 affiliato con i Columbus Crew della MLS.\nStoria.\nAustin Aztex (2008-2010).\nProprietario degli Aztex era l'uomo d'affari inglese Phil Rawlins, che fa parte anche del consiglio di amministrazione del club calcistico britannico dello Stoke City. Austin Aztex e Stoke City avevano formalmente siglato una collaborazione che includeva la condivisione dei metodi di allenamento e dei calciatori stessi (in questo senso, era Austin a rappresentare una fonte potenziale di calciatori per lo Stoke e non viceversa). I colori ufficiali della squadra erano il bianco e il rosso dello Stoke City. Nel 2008 Rawlins acquist\u00f2 la squadra degli \"Austin Stampede\", che militava nella USL Premier Development League, e la rinomin\u00f2 \"Austin Aztex Under 23\". Wolfgang Suhnholz venne nominato allenatore di questa squadra, che cominci\u00f2 a giocare gi\u00e0 nel 2008. Successivamente a guidare la squadra sar\u00e0 invece l'inglese Adrian Heat, che negli anni Ottanta aveva militato nell'Everton. L'8 agosto 2008, gli Austin Aztex stipularono un contratto con Miguel Gallardo, portiere degli Austin Aztex U23, che divenne cos\u00ec il primo acquisto per la stagione 2009 nella USL-1. Gli Aztex inaugurarono la loro prima stagione come team professionistico giocando quattro amichevoli con altrettante squadre della Major League Soccer. Il 19 maggio 2010, il club di Austin realizz\u00f2 il proprio record di spettatori (6.051) nella gara interna contro i Tampa Bay Rowdies. Gareggi\u00f2 nella USL First Division (USL-1) nel 2009 e nella USSF D2 Pro League nel 2010.\nIl 22 ottobre 2010, la stampa locale ha fatto trapelare la notizia dell'intenzione della propriet\u00e0 di spostare la squadra in Florida, per la stagione 2011. Questa indiscrezione \u00e8 stata poi confermata ufficialmente il 25 ottobre, quando \u00e8 stata annunciata la nascita del club denominato Orlando City Soccer Club.\nRinascita degli Austin Aztex (2011-oggi).\nL'attuale societ\u00e0 degli Austin Aztex \u00e8 stata fondata da David Markley, proprietario di minoranza della precedente Austin Aztex. Nel settembre 2011 Markley annunci\u00f2 l'intenzione di creare un nuovo team Austin Aztex per competere nella Premier Development League nella stagione 2012. Nel campionato del 2013, sotto la guida di Paul Dalglish, ottennero il miglior record di regular season (15-1-2) riuscendo a vincere la Championship USL PDL battendo in finale il Thunder Bay Chill per 3 a 1 giocando proprio all'House Park di Austin. Dalglish fu nominato allenatore dell'anno della lega.\nNel 2014 annunciarono il loro passaggio nella terza lega nord americana con l'affiliazione ai Columbus Crew della MLS. Nel mese di agosto del 2014, \u00e8 stato annunciato il ritorno di Paul Dalglish agli Austin Aztex come allenatore, dopo le stagioni del 2012 e 2013.\nColori e stemma.\nI colori dei nuovi Aztex sono blu scuro ed oro usati per la prima maglia, il bianco e l'oro per la seconda divisa.\nLo stemma \u00e8 caratterizzato da colori blu e oro con una stella, un pallone da calcio, e la scritta \"Aztex\" con le lettere A, T, e X in maiuscolo. \"ATX\" \u00e8 l'abbreviazione di Austin, TeXas."}
{"id": "2447990", "revid": "486946", "url": "https://it.wikipedia.org/wiki?curid=2447990", "title": "Esposizione Voltiana", "text": ""}
{"id": "2447993", "revid": "729019", "url": "https://it.wikipedia.org/wiki?curid=2447993", "title": "De Havilland DH.34", "text": "Il de Havilland DH.34 fu un aereo di linea biplano monomotore prodotto in piccola serie dall'azienda aeronautica britannica de Havilland Aircraft Company negli anni venti.\nCostruito in 12 esemplari venne impiegato per diversi anni nelle rotte per il servizio passeggeri nella compagnia aerea britannica Imperial Airways.\nStoria del progetto.\nDal 1921, grazie anche alla esperienza ottenuta lavorando sull'De Havilland DH.18, ci si rese conto che per sviluppare il traffico aereo civile, gli aerei necessitavano di standard di sicurezza pi\u00f9 elevati. Per questo l'azienda svilupp\u00f2 in primis il Doncaster, un monoplano che poteva ospitare 10 passeggeri, e successivamente il DH.32, aereo molto simile al DH.18 ma equipaggiato con un motore meno potente e costoso, il Rolls-Royce Eagle. Data l'urgente necessit\u00e0 di una maggiore capacit\u00e0 di trasporto, i lavori sul DH.29 e DH.32 vennero fermati e ci si dedic\u00f2 al DH.34 con una capacit\u00e0 maggiorata a 10 passeggeri.\nIl DH.34 ebbe una fusoliera realizzata in legno multistrato e l'abitacolo per due piloti venne posizionato avanti le ali e la cabina passeggeri. Anche le ali vennero realizzate in legno e come motore fu scelto un Napier Lion in grado di avviarsi autonomamente senza richiedere un avvio manuale.\nDue DH.34 vennero ordinati dalla Daimler Airway, primo lotto di un ordine complessivo di 9 esemplari, e il primo prototipo (con seriale \"G-EBBQ\") vol\u00f2 la prima volta il 26 marzo 1922. La velocit\u00e0 di stallo dell'aereo (101\u00a0km/h) venne considerata bassa e responsabile di un incidente mortale avvenuto nel 1923, pertanto fu aumentata la superficie alare tramite l'aggiunta di estensioni sull'ala superiore.\nImpiego operativo.\nIl DH.34 entr\u00f2 in servizio con la Daimler Airway il 2 aprile 1922 sulla rotta Croyden-Parigi. La Daimler ebbe in totale una flotta di 6 DH.34, quattro dei quali furono affittati dall'Air Ministry; inoltre anche l'Instone Air Line ne utilizz\u00f2 quattro, tutti affittati. Un solo esemplare fu realizzato per conto della compagnia aerea sovietica Dobrolyot.\nQuanto fu costituita l'Imperial Airways, il 1\u00ba aprile 1924, dalla fusione della Daimler Airway, Instone Air Line, Handley Page Transport e dalla British Marine Air Navigation Company, questa eredit\u00f2 i sei DH.34 che rimasero in servizio fino al 1926.\nQuesti aerei vennero utilizzati massicciamente per il sorvolo del canale della manica, tanto che nei primi nove mesi di operazioni volarono per 8.000 ore mentre il secondo esemplare costruito vol\u00f2 per pi\u00f9 di 160.000 chilometri senza ricevere nessuna revisione. Durante i quattro anni in cui il velivolo venne prodotto vennero persi sei aerei, molti in incidenti fatali."}
{"id": "2448003", "revid": "293067", "url": "https://it.wikipedia.org/wiki?curid=2448003", "title": "Gambara (fiume)", "text": ""}
{"id": "2448005", "revid": "458786", "url": "https://it.wikipedia.org/wiki?curid=2448005", "title": "Fabi\u00e1n Assmann", "text": "Carriera.\nClub.\nNato a Z\u00e1rate, inizi\u00f2 a giocare nelle giovanili dell'Independiente, dove inizi\u00f2 la carriera come calciatore i Primera Divisi\u00f3n.\nDopo essersi seduto in panchina come secondo di \u00d3scar Ustari, debutt\u00f2 in prima divisione il 21 aprile 2007 contro il Nueva Chicago (risultato finale 0-0) lanciato dal tecnico Miguel \u00c1ngel Santoro, giocando in tutto quattro partite e subendo un gol.\nDopo il trasferimento di Ustari al Getafe, \u00e8 diventato il portiere titolare."}
{"id": "2448006", "revid": "110157", "url": "https://it.wikipedia.org/wiki?curid=2448006", "title": "Ehrenfriedersdorf", "text": "Ehrenfriedersdorf \u00e8 un comune di abitanti del libero stato della Sassonia, Germania, nel circondario dei Monti Metalliferi."}
{"id": "2448010", "revid": "599013", "url": "https://it.wikipedia.org/wiki?curid=2448010", "title": "Naohiro Ishikawa", "text": ""}
{"id": "2448011", "revid": "287204", "url": "https://it.wikipedia.org/wiki?curid=2448011", "title": "Marathakkara", "text": " \nMarathakkara \u00e8 una suddivisione dell'India, classificata come \"census town\", di 17.934 abitanti, situata nel distretto di Thrissur, nello stato federato del Kerala. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 10\u00b0 28' 53 N e 76\u00b0 15' 33 E.\nSociet\u00e0.\nEvoluzione demografica.\nAl censimento del 2001 la popolazione di Marathakkara assommava a 17.934 persone, delle quali 8.840 maschi e 9.094 femmine. I bambini di et\u00e0 inferiore o uguale ai sei anni assommavano a 2.103, dei quali 1.135 maschi e 968 femmine. Infine, coloro che erano in grado di saper almeno leggere e scrivere erano 14.603, dei quali 7.381 maschi e 7.222 femmine."}
{"id": "2448015", "revid": "110157", "url": "https://it.wikipedia.org/wiki?curid=2448015", "title": "Eibenstock", "text": "Eibenstock \u00e8 una citt\u00e0 di abitanti del libero stato della Sassonia, Germania.\nAppartiene al circondario dei Monti Metalliferi (targa ERZ) ed \u00e8 parte della comunit\u00e0 amministrativa (\"Verwaltungsgemeinschaft\") di Eibenstock."}
{"id": "2448021", "revid": "767487", "url": "https://it.wikipedia.org/wiki?curid=2448021", "title": "Elterlein", "text": "Elterlein \u00e8 una citt\u00e0 di 3.159 abitanti del libero stato della Sassonia, Germania, nel circondario dei Monti Metalliferi.\nStoria.\nIl 1\u00ba gennaio 1999 alla citt\u00e0 di Elterlein venne aggregato il comune di Hermannsdorf."}
{"id": "2448025", "revid": "287204", "url": "https://it.wikipedia.org/wiki?curid=2448025", "title": "Maradu", "text": " \nMaradu \u00e8 una suddivisione dell'India, classificata come \"census town\", di 40.993 abitanti, situata nel distretto di Ernakulam, nello stato federato del Kerala. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 9\u00b0 56' 36 N e 76\u00b0 18' 20 E.\nSociet\u00e0.\nEvoluzione demografica.\nAl censimento del 2001 la popolazione di Maradu assommava a 40.993 persone, delle quali 20.313 maschi e 20.680 femmine. I bambini di et\u00e0 inferiore o uguale ai sei anni assommavano a 4.313, dei quali 2.179 maschi e 2.134 femmine. Infine, coloro che erano in grado di saper almeno leggere e scrivere erano 34.959, dei quali 17.720 maschi e 17.239 femmine."}
{"id": "2448031", "revid": "110157", "url": "https://it.wikipedia.org/wiki?curid=2448031", "title": "Geyer", "text": "Geyer \u00e8 una citt\u00e0 di 3.980 abitanti del libero stato della Sassonia, Germania.\nAppartiene al circondario dei Monti Metalliferi (targa ERZ) ed \u00e8 parte della comunit\u00e0 amministrativa (\"Verwaltungsgemeinschaft\") di Geyer."}
{"id": "2448037", "revid": "110157", "url": "https://it.wikipedia.org/wiki?curid=2448037", "title": "Gr\u00fcnhain-Beierfeld", "text": "Gr\u00fcnhain-Beierfeld \u00e8 un comune di 6.514 abitanti del libero stato della Sassonia, Germania, nel circondario dei Monti Metalliferi."}
{"id": "2448038", "revid": "125418700", "url": "https://it.wikipedia.org/wiki?curid=2448038", "title": "Nazionale di pallavolo maschile del Belgio", "text": "La nazionale di pallavolo maschile del Belgio \u00e8 una squadra europea composta dai migliori giocatori di pallavolo del Belgio ed \u00e8 posta sotto l'egida della Federazione pallavolistica del Belgio.\nRosa.\nSegue la rosa dei giocatori convocati per il campionato europeo 2021."}
{"id": "2448040", "revid": "110157", "url": "https://it.wikipedia.org/wiki?curid=2448040", "title": "Johanngeorgenstadt", "text": "Johanngeorgenstadt \u00e8 una citt\u00e0 di 5.073 abitanti del libero stato della Sassonia, Germania, nel circondario dei Monti Metalliferi.\nSi trova a circa 800 metri di altitudine nella zona dei Monti Metalliferi, a ridosso del confine con la Repubblica Ceca.\n\u00c8 chiamata \"Stadt des Schwibbogens\" (\"la citt\u00e0 degli Schwibbogen\") perch\u00e9 qui hanno avuto origine queste decorazioni natalizie.\nLa citt\u00e0 \u00e8 stata sede per molto tempo sede di un'importante attivit\u00e0 estrattiva. Nel 1680 c'erano un centinaio di miniere di argento e stagno. L'estrazione raggiunse un picco nel 1715, per poi diminuire in seguito.\nNel 1789 Martin Heinrich Klaproth, analizzando in un laboratorio di Berlino dei minerali provenienti dalla miniera \"Georg Wagsfort\" di Johanngeorgenstadt, annunci\u00f2 la scoperta dell'uranio.\nIl 19 agosto 1867 un devastante incendio distrusse 287 delle 355 case della citt\u00e0, causando la morte di sette adulti e cinque bambini.\nDurante la seconda guerra mondiale la citt\u00e0 fu sede di un campo di concentramento per prigionieri di guerra. Dopo l'occupazione della zona da parte dell'Unione Sovietica le miniere furono gestite dalla societ\u00e0 \"SAG-SDAG Wismut\", controllata dalla Germania Est e dall'Unione Sovietica, e vi furono estratte 230.400 ton di uranio tra il 1947 e il 1990.\nLa popolazione della citt\u00e0 \u00e8 diminuita da 45.000 abitanti nel 1953 a circa un decimo oggi."}
{"id": "2448042", "revid": "287204", "url": "https://it.wikipedia.org/wiki?curid=2448042", "title": "J\u00f6hstadt", "text": "J\u00f6hstadt \u00e8 una citt\u00e0 di 3.193 abitanti del libero stato della Sassonia, Germania, nel circondario dei Monti Metalliferi.\nStoria.\nIl 1\u00ba gennaio 1999 alla citt\u00e0 di J\u00f6hstadt venne aggregato il comune di Steinbach."}
{"id": "2448047", "revid": "88740", "url": "https://it.wikipedia.org/wiki?curid=2448047", "title": "Lengefeld", "text": "Lengefeld \u00e8 una frazione della citt\u00e0 di Pockau-Lengefeld situata nel circondario dei Monti Metalliferi in Sassonia, Germania.\nStoria.\nIl 1\u00ba gennaio 1999 alla citt\u00e0 di Lengefeld vennero aggregati i comuni di Lippersdorf, Reifland e W\u00fcnschendorf.\nIl 1\u00ba gennaio 2013 la citt\u00e0 di Lengefeld venne fusa con il comune di Pockau, formando la nuova citt\u00e0 di Pockau-Lengefeld."}
{"id": "2448048", "revid": "767487", "url": "https://it.wikipedia.org/wiki?curid=2448048", "title": "Giannina Chiantoni", "text": "Biografia.\nFiglia d'arte - il padre Gaetano Chiantoni \u00e8 un noto attore - nonch\u00e9 sorella di Amedeo Chiantoni e di conseguenza zia di un altro famoso attore, Renato Chiantoni. Esord\u00ec sulle scene all'et\u00e0 di cinque anni nella compagnia paterna a Rosario di Santa F\u00e9, con un lavoro appositamente scritto per lei. Nel 1900 entr\u00f2 come \"amorosa\" nella Compagnia Della Guardia-Maggi e due anni dopo \u00e8 prima attrice giovane con Ermete Novelli, suo autentico maestro, fino all'ammissione nella famosa formazione artistica Talli-Gramatica-Calabresi, dove si distinse soprattutto in \"La figlia di Jorio\" al Teatro Lirico di Milano nel 1904. \nSposatasi con l'attore Ernesto Sabbatini, dal quale divorzi\u00f2 all'estero parecchi anni dopo, nel 1905 \u00e8 nella compagnia di Teresa Mariani, rimanendovi fino al carnevale del 1909. Si trasfer\u00ec poco dopo nella Severi-Calabresi e per un triennio fa parte della Calabresi-Sabbatini-Ferrero. Quando si costituisce il secondo Stabile del Manzoni di Milano, la Chiantoni venne scritturata, alternandosi con Irma Gramatica, come \"primattrice\", titolo che le venne riconfermato nel 1917 nello Stabile del Teatro Argentina di Roma. \nNel 1918 passa nella Sichel-Baghetti-Zucchini e nel 1919 fu primattrice della Compagnia del Teatro Eclettico. Di l\u00ec a poco si forma la Chiantoni-Masi-Dondini-Zucchini che ebbe vita breve, permettendole per\u00f2 di recitare comunque accanto ad Annibale Betrone. Nel 1923 entr\u00f2 nella Compagnia del Teatro Italiano Sperimentale diretta da Vigilio Talli e nel 1925 fu accanto a Febo Mari. Nel 1929 fece coppia con Gualtiero Tumiati ma nel 1930 abbandon\u00f2 le scene dopo una felice esperienza con la Za-Bum n\u00b0 5. \nNel cinema esord\u00ec nel 1910 nel \"Re Lear\" di Gerolamo Lo Savio, per la produzione Film d'Arte italiana, cui fecero seguito \"La morte civile\" (1910) e \"Ritratto dell'amata\" (1912) di Lo Savio. Nel 1914 partecipa accanto al marito a \"Amore senza stima\", di produzione Cines. Ritorna sullo schermo con l'avvento del Sonoro nei primi anni Trenta, svolgendo, come caratterista, una trascurabile quanto scarna attivit\u00e0 cinematografica. \nSi spense ultranovantenne nella casa di riposo Lyda Borelli di Bologna nel 1972."}
{"id": "2448050", "revid": "287204", "url": "https://it.wikipedia.org/wiki?curid=2448050", "title": "Mavilayi", "text": " \nMavilayi \u00e8 una suddivisione dell'India, classificata come \"census town\", di 11.953 abitanti, situata nel distretto di Kannur, nello stato federato del Kerala. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 11\u00b0 50' 28 N e 75\u00b0 27' 54 E.\nSociet\u00e0.\nEvoluzione demografica.\nAl censimento del 2001 la popolazione di Mavilayi assommava a 11.953 persone, delle quali 5.646 maschi e 6.307 femmine. I bambini di et\u00e0 inferiore o uguale ai sei anni assommavano a 1.246, dei quali 616 maschi e 630 femmine. Infine, coloro che erano in grado di saper almeno leggere e scrivere erano 10.085, dei quali 4.917 maschi e 5.168 femmine."}
{"id": "2448051", "revid": "110157", "url": "https://it.wikipedia.org/wiki?curid=2448051", "title": "L\u00f6\u00dfnitz", "text": "L\u00f6\u00dfnitz \u00e8 un comune di 16.042 abitanti del libero stato della Sassonia, Germania, nel circondario dei Monti Metalliferi."}
{"id": "2448052", "revid": "1318658", "url": "https://it.wikipedia.org/wiki?curid=2448052", "title": "Parco naturale di Stupinigi", "text": "Il parco naturale di Stupinigi \u00e8 un'area naturale protetta della Regione Piemonte e occupa una superficie di 1611,26 ettari nella citt\u00e0 metropolitana di Torino. Con tale termine si intende il vasto dominio terriero adibito alla caccia che si estendeva attorno alla Palazzina di caccia di Stupinigi e che venne espropriato dai Savoia nel XVI secolo al fine di delimitare l'area di caccia loro riservata, quindi ben prima della costruzione della palazzina che avvenne nel XVIII secolo.\nGeomorfologia.\nIl territorio del parco di Stupinigi presenta un paesaggio singolare, contraddistinto dalla notevole presenza di fontanili e risorgive naturali. I due corsi d'acqua principali dell'area, il Sangone a nord e il Chisola a sud, essi presentano due alvei differenti: nel primo caso il corso d'acqua si presenta rettilineo e profondo nel terreno, mentre il secondo appare scorrere pi\u00f9 in superficie e con un percorso pi\u00f9 tortuoso. \nIl suolo \u00e8 tipico dell'area di confine tra il bacino piemontese settentrionale e quello meridionale con un terreno argilloso, largamente sfruttato nei secoli dalle locali fornaci per la produzione di mattoni.\nIl parco si estende sugli attuali territori comunali di Nichelino, Candiolo e Orbassano.\nStoria.\nIl territorio dell'attuale parco naturale di Stupinigi venne definito nel Cinquecento quando il duca Emanuele Filiberto di Savoia decise di costituire nell'area di Stupinigi una propria vasta tenuta di caccia, posizionata a breve distanza dalla corte di Torino dove si era da poco trasferito, e quindi facilmente accessibile a lui ed ai suoi cortigiani per momenti di svago e divertimento all'aria aperta. Per fare ci\u00f2 dovette innanzitutto individuare l'area e la scelta ricadde sui vasti appezzamenti di propriet\u00e0 della famiglia milanese dei Pallavicino i quali vennero con un pretesto privati di oltre 1600 ettari di terreni e boschi e dei due castelli dell'area.\nIl territorio era stato anticamente un possedimento del ramo dei Savoia-Acaia per la difesa di Moncalieri. Alla morte di Ludovico di Savoia-Acaia, ultimo rappresentante degli Acaia, il duca Amedeo VIII di Savoia suo cugino eredit\u00f2 l'intero possedimento ma lo concesse successivamente nel 1439 al marchese Gianfrancesco I Pallavicino. Sulla base di queste antiche pretese, ad ogni modo, Emanuele Filiberto ne reclam\u00f2 la piena propriet\u00e0 nel 1564.\nAlla morte di Emanuele Filiberto, egli lasci\u00f2 per disposizione testamentaria che tale possedimento spettasse per diritto all'Ordine Mauriziano, lasciandone per\u00f2 la piena potest\u00e0 e l'usufrutto ai suoi successori. A partire dalla fine del Cinquecento vennero apportate una serie di migliorie e bonifiche dei suoli, precedentemente in gran parte paludosi, che permisero un pi\u00f9 ampio sfruttamento agricolo dell'area col miglioramento della fertilit\u00e0 del suolo.\nI discendenti di Emanuele Filiberto, infatti, ingrandirono ulteriormente di quasi altri cento ettari il territorio per le cacce annesso alla palazzina di Stupinigi, facendogli raggiungere l'estensione attuale.\nDopo la costruzione della palazzina nel Settecento andarono definendosi le prime rotte rettilinee di caccia in direzione di Drosso e di Mirafiori, i rond\u00f2, i viali di pioppi e un borgo rustico annesso al palazzo per le sue esigenze. Il territorio della tenuta si prestava particolarmente alla pratica della \"chasse \u00e0 courre\" (la classica caccia a cavallo accompagnata da mute di cani, senza l'uso di armi da fuoco), di cui la prima si tenne nel 1731, a soli due anni dal completamento della palazzina di caccia.\nIl parco \u00e8 stato istituito con legge regionale 14 gennaio 1992, n. 1, ai sensi dell'articolo 6 della legge regionale 22 marzo 1990, n. 12.\nFauna.\nSi segnalano 29 specie di mammiferi presenti nei boschi del parco, tra cui il moscardino, specie di importanza comunitaria. Gli scoiattoli grigi, numerosissimi, sono andati nel tempo a sostituirsi alla specie autoctona dello scoiattolo rosso, un tempo particolarmente diffusa. Comuni sono invece ancora oggi le minilepri, le donnole, faine, volpi e cinghiali. Occasionali i caprioli. Tra i mammiferi si ricordano anche due specie di pipistrello, il vespertilio smarginato ed il rinfolo minore. Quest'ultima specie era particolarmente fiorente negli ambienti dei sottotetti e delle soffitte del palazzo sino alla fine dell'Ottocento, quando l'intervento dell'uomo l'ha costretta a migrare nella vicina foresta del parco.\nTra gli uccelli si segnalano 95 specie delle quali 60 nidificanti. Numerosi passeriformi, picchi, fagiani, nonch\u00e9 numerosi rapaci sia diurni che notturni. Tra i pi\u00f9 noti vi sono il nibbio bruno e l'alverla piccola. Presso l'area del parco nidificano diverse specie come la cicogna bianca, il prispolone e lo spioncello. \nPer quanto riguarda i rettili, nell'area a parco sono presenti il ramarro, la lucertola muraiola, il rospo smeraldino balearico, la raganella padana, la rana agile ed il tritone crestato italiano, tutte specie decretate di interesse comunitario. Quest'ultima specie, per\u00f2, negli anni ha risentito particolarmente delle mutazioni climatiche e dell'ambiente, nonch\u00e9 della diminuzione degli spazi del suo ecosistema di vita naturale.\nInteressante per quanto riguarda gli insetti la presenza di varie specie ormai rare altrove come la farfalla \"Apatura ilia\" ed il coleottero \"Carabus italicus\".\nFlora.\nL'ambiente vegetale tipico del parco naturale di Stupinigi \u00e8 caratterizzato da un bosco di tipo planiziale che ospita esemplari di farnia, rovere, salice, ontano nero, ciliegio a grappoli e ciliegio selvatico, anche di notevoli dimensioni. \u00c8 questo il caso di un salice del genere \"alba\" monumentale presente nel parco che raggiunge i 20 metri di altezza e i 352 cm di circonferenza, con un'et\u00e0 approssimata di circa 140 anni.\nIl parco, oggi per pi\u00f9 della met\u00e0 della sua estensione destinato a colture cerealicole, era in realt\u00e0 un tempo coperto da vasti appezzamenti di foresta alternati ad aree coltivate dai contadini locali alle dipendenze della palazzina di caccia come polo agricolo produttivo.\nPunti d'interesse.\nIl punto di maggiore interesse all'interno dei confini del parco \u00e8 certamente la palazzina di caccia di Stupinigi, dichiarata patrimonio dell'Umanit\u00e0 dall'UNESCO nel 1997.\nGli altri principali punti di interesse sono poi le cascine storiche, caratterizzate da corti chiuse, alcune delle quali risalenti alla fine del Quattrocento, per un totale di otto poderi rustici con strutture funzionali all'attivit\u00e0 della caccia (canili, stalle, magazzini, ecc.) e alla vita del borgo (segheria, chiesa parrocchiale, ecc.). \nNel territorio del parco di Stupinigi sono inoltre ubicati i castelli medievali di Parpaglia (XIV sec.) e Castelvecchio."}
{"id": "2448053", "revid": "767487", "url": "https://it.wikipedia.org/wiki?curid=2448053", "title": "Diego Guastavino", "text": "Carriera.\nClub.\nFiglio di immigrati italiani in Uruguay ha iniziato la carriera nel Sud Am\u00e9rica, squadra uruguaiana, per passare poi al Deportivo Maldonado. Nel 2005 si \u00e8 trasferito in Europa, precisamente agli svizzeri del Lugano. \u00c8 tornato nuovamente nel suo paese nel 2007, per giocare al River Plate e nuovamente al Deportivo Maldonado.\nNel 2008, ha firmato per i norvegesi del Lyn Oslo, raccomandato da Mat\u00edas Almeyda e dall'osservatore Terje Liver\u00f8d. Ha esordito per la nuova squadra nella prima giornata del campionato 2008, terminata con una sconfitta per due a uno del Lyn Oslo sul campo del Rosenborg. Dopo alcuni problemi fisici che gli hanno impedito di giocare con continuit\u00e0, \u00e8 riuscito a conquistare un posto da titolare. Il 20 luglio 2008, ha segnato la sua prima rete nella Tippeligaen, ai danni dello Str\u00f8msgodset, in un match vinto dal Lyn per tre a due.\nIl 4 agosto 2009 viene acquistato dal Brann. Il 4 gennaio 2012 rescinde il contratto che lo legava al club, motivando la scelta con la volont\u00e0 di tornare in Uruguay con la famiglia. Torn\u00f2 poi in patria, per militare nelle file del F\u00e9nix. L'28 dicembre 2012 si trasferisce in Per\u00f9 per giocare con il Universitario de Deportes."}
{"id": "2448054", "revid": "93556", "url": "https://it.wikipedia.org/wiki?curid=2448054", "title": "Cariddi (traghetto)", "text": "Il Cariddi \u00e8 stato un traghetto di tipo ferroviario costruito nel 1932 dai Cantieri Riuniti dell'Adriatico di Trieste per conto delle Ferrovie dello Stato ed effettuava il collegamento tra continente e Sicilia attraverso lo Stretto di Messina. La nave fu innovativa per avere un sistema di propulsione tipo Elettro-Diesel.\nIl 16 agosto 1943 durante la Seconda guerra mondiale, venne affondata; recuperata successivamente, venne sottoposta ad una totale ristrutturazione, che comport\u00f2 l'allungamento dello scafo, l'aggiunta di sovrastrutture e l'aggiunta di un quarto binario per aumentarne la capacit\u00e0 di trasporto.\nNel 1990 la nave venne definitivamente alienata e nel 1992 venne acquistata dalla Provincia di Messina con l'intento di trasformarla in un museo galleggiante. Il 14 marzo 2006, per\u00f2, la \"Cariddi\" affonda nello specchio d'acqua antistante il molo degli ex Cantieri Navali Picciotto all'esterno del porto di Messina, dove era ormeggiata da diversi anni.\nNel 2012, la Provincia Regionale di Messina assegna alcuni reperti della nave all'Istituto Nautico \"Caio Duilio\" di Messina. A marzo 2013, delle 5 scialuppe recuperate dopo l'affondamento (la dotazione iniziale di bordo era di 6), tre vengono demolite e due donate ad associazioni marinaresche."}
{"id": "2448055", "revid": "110157", "url": "https://it.wikipedia.org/wiki?curid=2448055", "title": "Oberwiesenthal", "text": "Oberwiesenthal \u00e8 un comune di 2.592 abitanti del libero Stato della Sassonia, Germania, nel circondario dei Monti Metalliferi.\nSport.\nStazione sciistica per lo sci nordico, \u00e8 attrezzata con il trampolino Fichtelberg."}
{"id": "2448056", "revid": "2206963", "url": "https://it.wikipedia.org/wiki?curid=2448056", "title": "Lago Sirio", "text": "Il lago Sirio \u00e8 un lago che si trova in Italia, nella regione storico-geografica del Canavese, al confine tra i comuni di Ivrea e Chiaverano in Piemonte.\nCaratteristiche.\nLa zona \u00e8 caratterizzata dalla presenza di altri quattro laghi di origine glaciale: Lago Nero, Lago Pistono, Lago San Michele e Lago di Campagna. Il lago Sirio, anticamente conosciuto come lago di San Giuseppe per la presenza nelle vicinanze dell'omonimo convento, \u00e8 il pi\u00f9 grande. Con una superficie di circa 0,3 km\u00b2 ed una profondit\u00e0 di quasi 45 metri, \u00e8 l'unico ad essere alimentato da una sorgente. \u00c8 possibile accedere allo specchio d'acqua tramite i due stabilimenti che si trovano a sud-ovest e ad est, ma non \u00e8 consentito l'uso di imbarcazioni a motore. Sulla sponda che est-sud-ovest \u00e8 presente un lungolago con panchine e aree per il pic-nic, dal quale \u00e8 possibile avvistare anche il medioevale castello di Montalto Dora. La sponda opposta non \u00e8 accessibile a causa del terreno impervio e della presenza di abitazioni. La sponda meridionale \u00e8 occupata dalla storica Societ\u00e0 Canottieri Sirio, fondata nel 1887.\nProtezione della natura.\nIl lago fa parte del sito di interesse comunitario denominato \"Laghi di Ivrea\" (cod.IT1110021), istituito nell'ambito della Direttiva 92/43/CEE (\"Direttiva Habitat\") e designato inoltre come \"Zona Speciale di Conservazione\".\nBibliografia.\n\"Atlante dei laghi Piemontesi\", Regione Piemonte - Direzione Pianificazione delle Risorse Idriche - 2003"}
{"id": "2448058", "revid": "481666", "url": "https://it.wikipedia.org/wiki?curid=2448058", "title": "Sessue Hayakawa", "text": "Fu una grande star del cinema muto hollywoodiano, diventando in seguito un caratterista di grande levatura, famoso a livello internazionale.\nHayakawa fu candidato all'Oscar come migliore attore non protagonista per l'interpretazione del severo colonnello giapponese Saito ne \"Il ponte sul fiume Kwai\" (1957) di David Lean, che gli valse anche una candidatura al Golden Globe.\nAttivo fin dal 1914 nel cinema muto, ha lavorato soprattutto all'estero. In particolare negli Stati Uniti - dove divenne la prima star cinematografica di origine orientale - e, in seguito, in Francia.\nEra sposato con l'attrice Tsuru Aoki.\nBiografia.\nNacque nel 1889 a Nanaura, nella Prefettura di Chiba, da una famiglia aristocratica. Sua madre apparteneva alla classe nobile dei samurai, suo padre era governatore provinciale. Il giovane Hayakawa avrebbe voluto seguire le orme del padre, intraprendendo la carriera militare nella marina imperiale, ma dovette abbandonare quel progetto a causa di problemi legati all'udito.\nDecise quindi di dedicarsi alla recitazione, unendosi a una compagnia teatrale che, nel 1913, fece una tourn\u00e9e negli Stati Uniti. Venne notato da un famoso produttore, Thomas H. Ince, che gli offr\u00ec di lavorare per lui mettendolo sotto contratto. Il 1\u00ba maggio 1914, spos\u00f2 l'attrice Tsuru Aoki. L'anno seguente, l'attore apparve ne \"I prevaricatori\", un film a forti tinte diretto da Cecil B. DeMille. Il suo ruolo, quello di un asiatico crudele e feticista, fece di lui una superstar del cinema hollywoodiano, conquistandogli legioni di ammiratrici che ne decretarono il successo come prima stella asiatica dello schermo. Il film, che dipingeva il protagonista come espressione di una cultura prevaricatrice che oltraggiava le donne, venne duramente contestato dalla comunit\u00e0 nippo-americana che chiese il ritiro della pellicola riedita nel 1918.\nHayakawa divent\u00f2 uno degli attori pi\u00f9 pagati di Hollywood. Gli venivano affidati ruoli romantici: superando le differenze razziali dell'epoca, fu partner di numerose dive dello schermo. L'attore lasci\u00f2 la Famous Players-Lasky per fondare una propria compagnia di produzione, la Haworth Pictures attraverso la quale Hayakawa insieme alla moglie mise in cantiere svariati film che avevano come tema l'integrazione degli immigrati giapponesi e il loro sogno di una societ\u00e0 libera dal pregiudizio razziale. Molte di queste pellicole sono andate perdute.\nNegli anni venti, dopo la guerra, in America crebbe un sentimento anti-giapponese che influ\u00ec anche sulla resa economica dei suoi film. Hayakawa lasci\u00f2 gli Stati Uniti, ritornando in Giappone, dove per\u00f2 non riusc\u00ec a lavorare proficuamente. Si trasfer\u00ec quindi in Francia, lavorando anche nel Regno Unito. Ritornato a Hollywood, vi gir\u00f2 nel 1931 \"Daughter of the Dragon\", un film con Anna May Wong. Ma il cinema era ormai passato al sonoro e il suo pesante accento non risult\u00f2 gradevole al pubblico. Di nuovo in Giappone e poi ancora in Francia, gir\u00f2 con Max Oph\u00fcls \"Yoshiwara, il quartiere delle geishe\". Apparve anche in un remake de \"I prevaricatori\", \"L'insidia dorata\".\nNegli Stati Uniti, Hayakawa ritorn\u00f2 dopo la seconda guerra mondiale. All'attore nipponico si aprirono le porte di una nuova fase della sua carriera hollywoodiana. Ebbe ruoli di grande peso da caratterista, fino a sfiorare l'Oscar per la sua interpretazione del comandante Saito ne \"Il ponte sul fiume Kwai\", il kolossal diretto da David Lean nel 1957.\nHayakawa continu\u00f2 a recitare fino al 1966, anno in cui si ritir\u00f2 dall'attivit\u00e0 artistica. La moglie Tsuru era morta nel 1961. In Giappone, l'ex-attore diede lezioni di recitazione, unendo a questa attivit\u00e0 quella di prete buddista.\nSessue Hayakawa mor\u00ec a Tokyo il 23 novembre 1973 di trombosi cerebrale all'et\u00e0 di 87 anni.\nPremi e riconoscimenti.\nPer il suo grande contributo all'industria cinematografica statunitense, gli \u00e8 stata assegnata una stella nella Hollywood Walk of Fame al 1645 di Vine Street."}
{"id": "2448059", "revid": "287204", "url": "https://it.wikipedia.org/wiki?curid=2448059", "title": "Methala", "text": " \nMethala \u00e8 una suddivisione dell'India, classificata come \"census town\", di 36.317 abitanti, situata nel distretto di Thrissur, nello stato federato del Kerala. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 10\u00b0 12' 37 N e 76\u00b0 11' 46 E.\nSociet\u00e0.\nEvoluzione demografica.\nAl censimento del 2001 la popolazione di Methala assommava a 36.317 persone, delle quali 17.543 maschi e 18.774 femmine. I bambini di et\u00e0 inferiore o uguale ai sei anni assommavano a 3.581, dei quali 1.811 maschi e 1.770 femmine. Infine, coloro che erano in grado di saper almeno leggere e scrivere erano 31.053, dei quali 15.373 maschi e 15.680 femmine."}
{"id": "2448060", "revid": "709565", "url": "https://it.wikipedia.org/wiki?curid=2448060", "title": "International Committee on Taxonomy of Viruses", "text": "La Commissione Internazionale per la Tassonomia dei Virus - in inglese International Committee on Taxonomy of Viruses (ICTV) - \u00e8 un comitato che autorizza e organizza la classificazione dei virus, sviluppando cos\u00ec uno schema universale di classificazione tassonomica con l'obiettivo di descrivere tutti i virus di un organismo vivo. I membri del comitato sono considerati esperti mondiali nel campo dei virus.\nL'ICTV tenta di conseguire una classificazione universale che possa funzionare come standard necessario per la classificazione dei virus, regolando la descrizione formale dei nuovi ceppi e ordinando la loro ubicazione dentro lo schema classificatorio. Si tenta di far s\u00ec che le regole di nomenclatura e classificazione si rassomiglino il pi\u00f9 possibile allo standard tradizionale della classificazione degli organismi utilizzando alcune loro categorie, suffissi che indicano il rango tassonomico e applicando il corsivo ai nomi dei taxa."}
{"id": "2448061", "revid": "110157", "url": "https://it.wikipedia.org/wiki?curid=2448061", "title": "Olbernhau", "text": "Olbernhau \u00e8 un comune di 10.535 abitanti del libero stato della Sassonia, Germania, nel circondario dei Monti Metalliferi."}
{"id": "2448064", "revid": "228587", "url": "https://it.wikipedia.org/wiki?curid=2448064", "title": "International Formula 3000 1987", "text": "La stagione 1987 della International Formula 3000 fu prevista in 11 gare. Vi presero parte 23 differenti \"team\", 53 differenti piloti, 4 differenti telaisti e tre differenti motoristi.\nRisultati e classifiche.\nRisultati.\nNota:\nGara 3 fu interrotta per un incidente tra Alfonso de Vinuesa e Luis P\u00e9rez-Sala. Solo la met\u00e0 dei punti previsti venne assegnata.\nClassifica Piloti.\nContano solo i migliori 7 risultati. Un solo pilota deve scartare; i punti scartati sono tra parentesi.\nRisultati Completi.\nR10=ritirato ma classificato NC=non classificato R=ritirato NQ=non qualificato 8P=posizione in girlia, ma partenza dalla \"pit lane\"."}
{"id": "2448065", "revid": "110633017", "url": "https://it.wikipedia.org/wiki?curid=2448065", "title": "Scheibenberg", "text": "Scheibenberg \u00e8 una citt\u00e0 di 2.318 abitanti del libero stato della Sassonia, Germania, nel circondario dei Monti Metalliferi."}
{"id": "2448066", "revid": "287204", "url": "https://it.wikipedia.org/wiki?curid=2448066", "title": "Muhamma", "text": " \nMuhamma \u00e8 una suddivisione dell'India, classificata come \"census town\", di 24.513 abitanti, situata nel distretto di Alappuzha, nello stato federato del Kerala. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 9\u00b0 36' 18 N e 76\u00b0 21' 56 E.\nSociet\u00e0.\nEvoluzione demografica.\nAl censimento del 2001 la popolazione di Muhamma assommava a 24.513 persone, delle quali 11.830 maschi e 12.683 femmine. I bambini di et\u00e0 inferiore o uguale ai sei anni assommavano a 2.463, dei quali 1.235 maschi e 1.228 femmine. Infine, coloro che erano in grado di saper almeno leggere e scrivere erano 20.952, dei quali 10.387 maschi e 10.565 femmine."}
{"id": "2448067", "revid": "113668999", "url": "https://it.wikipedia.org/wiki?curid=2448067", "title": "Schlettau", "text": "Schlettau \u00e8 una citt\u00e0 del libero stato della Sassonia, Germania, nel circondario dei Monti Metalliferi."}
{"id": "2448070", "revid": "2175070", "url": "https://it.wikipedia.org/wiki?curid=2448070", "title": "Barbara Harris", "text": "Biografia.\nStudi\u00f2 recitazione alla Goodman School of Theatre e fece parte del celebre gruppo teatrale \"The Second City\" di Chicago insieme con altri colleghi quali Alan Arkin, Elaine May e Mike Nichols, con i quali arriv\u00f2 a New York all'inizio degli anni sessanta. Matur\u00f2 esperienze di successo a Broadway sia come attrice che come regista, vincendo nel 1967 un Tony Award alla miglior attrice protagonista in un musicalper la commedia \"The Apple Tree\".\nIl suo debutto sul grande schermo risale al 1965, quando ottenne un piccolo ruolo nel film \"L'incredibile Murray - L'uomo che disse no\" di Fred Coe, accanto a Jason Robards, e si impose subito come caratterista comica. Successivamente si specializz\u00f2 in personaggi di donne perdenti, come la frustrata Muriel in \"Appartamento al Plaza\" (1971) di Arthur Hiller, l'aspirante cantante in \"Chi \u00e8 Harry Kellerman e perch\u00e9 parla male di me?\" (1971) di Ulu Grosbard, che le valse la candidatura all'Oscar alla migliore attrice non protagonista nel 1972, la moglie fedele del senatore fedifrago in \"La seduzione del potere\" (1979) di Jerry Schatzberg.\nRaggiunse l'apice della carriera con il ruolo della bionda e ingenua provinciale che afferra il microfono e tenta la chance di diventare una diva, cantando il motivo \"It Don't Worry Me\", nel finale di \"Nashville\" (1975) di Robert Altman. Nel 1976 interpret\u00f2 uno dei suoi ruoli migliori, quello di una maga imbrogliona nel film \"Complotto di famiglia\" (1976), nel quale fu diretta da Alfred Hitchcock, alla sua ultima regia prima del ritiro dalle scene. Nello stesso anno si ripropose in veste comica, accanto a Jodie Foster, nella commedia disneyana \"Tutto accadde un venerd\u00ec\" di Gary Nelson.\nDagli anni ottanta la Harris ridusse progressivamente le sue apparizioni sul grande schermo, dedicandosi alla direzione di un'agenzia di casting di voci. Tra gli ultimi film a cui partecip\u00f2, da ricordare la commedia \"Peggy Sue si \u00e8 sposata\" (1986) di Francis Ford Coppola. La sua ultima apparizione al cinema risale al 1997 nel film \"L'ultimo contratto\".\n\u00c8 stata sposata dal 1955 al 1958 con il docente Paul Sills."}
{"id": "2448071", "revid": "2730", "url": "https://it.wikipedia.org/wiki?curid=2448071", "title": "William E. Connolly", "text": "Biografia.\nProfessore titolare della cattedra Krieger-Eisenhower di scienze politiche alla Johns Hopkins University. I suoi lavori pi\u00f9 noti toccano i temi della democrazia, della religione, del pluralismo e del naturalismo immanentista; Connolly \u00e8 stato tra i primi ad applicare la filosofia postmoderna nello studio della teoria politica. Il suo libro pi\u00f9 noto \u00e8 \"The Terms of Political Discourse\" del 1974, considerato dagli addetti ai lavori uno dei capisaldi della teoria politica. Tra le sue opere ricordiamo anche: \"Identity/Difference\", \"The Augustinian Imperative\", \"Why I am Not A Secularist\", \"Neuropolitics\", \"Capitalism and Christianity\", \"American Style\". Insieme con il collega Richard E. Flathman, Connolly \u00e8 considerato il fondatore della scuola di teoria politica hopkinsiana."}
{"id": "2448072", "revid": "287204", "url": "https://it.wikipedia.org/wiki?curid=2448072", "title": "Thum", "text": "Thum \u00e8 una citt\u00e0 di abitanti del libero stato della Sassonia, Germania, nel circondario dei Monti Metalliferi.\nStoria.\nIl 1\u00ba gennaio 1999 alla citt\u00e0 di Thum vennero aggregati i comune di Herold e Jahnsbach."}
{"id": "2448074", "revid": "339392", "url": "https://it.wikipedia.org/wiki?curid=2448074", "title": "Formula 3000 europea stagione 1986", "text": ""}
{"id": "2448076", "revid": "110427074", "url": "https://it.wikipedia.org/wiki?curid=2448076", "title": "Weird Al Yankovic", "text": ""}
{"id": "2448080", "revid": "287204", "url": "https://it.wikipedia.org/wiki?curid=2448080", "title": "Mulavukad", "text": " \nMulavukad \u00e8 una suddivisione dell'India, classificata come \"census town\", di 22.845 abitanti, situata nel distretto di Ernakulam, nello stato federato del Kerala. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 10\u00b0 00' 59 N e 76\u00b0 15' 24 E.\nSociet\u00e0.\nEvoluzione demografica.\nAl censimento del 2001 la popolazione di Mulavukad assommava a 22.845 persone, delle quali 11.150 maschi e 11.695 femmine. I bambini di et\u00e0 inferiore o uguale ai sei anni assommavano a 2.452, dei quali 1.246 maschi e 1.206 femmine. Infine, coloro che erano in grado di saper almeno leggere e scrivere erano 19.535, dei quali 9.677 maschi e 9.858 femmine."}
{"id": "2448081", "revid": "287204", "url": "https://it.wikipedia.org/wiki?curid=2448081", "title": "Wolkenstein (Sassonia)", "text": "Wolkenstein \u00e8 una citt\u00e0 di 4.217 abitanti del libero stato della Sassonia, Germania, nel circondario dei Monti Metalliferi.\nStoria.\nIl 1\u00ba gennaio 1999 alla citt\u00e0 di Wolkenstein vennero aggregati i comuni di Falkenbach, Gehringswalde, Hilmersdorf e Sch\u00f6nbrunn."}
{"id": "2448084", "revid": "28592", "url": "https://it.wikipedia.org/wiki?curid=2448084", "title": "Eporediese", "text": ""}
{"id": "2448085", "revid": "287204", "url": "https://it.wikipedia.org/wiki?curid=2448085", "title": "Munderi", "text": " \nMunderi \u00e8 una suddivisione dell'India, classificata come \"census town\", di 19.478 abitanti, situata nel distretto di Kannur, nello stato federato del Kerala. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 11\u00b0 55' 46 N e 75\u00b0 26' 21 E.\nSociet\u00e0.\nEvoluzione demografica.\nAl censimento del 2001 la popolazione di Munderi assommava a 19.478 persone, delle quali 9.211 maschi e 10.267 femmine. I bambini di et\u00e0 inferiore o uguale ai sei anni assommavano a 2.276, dei quali 1.166 maschi e 1.110 femmine. Infine, coloro che erano in grado di saper almeno leggere e scrivere erano 15.881, dei quali 7.761 maschi e 8.120 femmine."}
{"id": "2448086", "revid": "287204", "url": "https://it.wikipedia.org/wiki?curid=2448086", "title": "Z\u00f6blitz", "text": "Z\u00f6blitz \u00e8 una citt\u00e0 di 2.978 abitanti del libero stato della Sassonia, Germania, nel circondario dei Monti Metalliferi.\nStoria.\nIl 1\u00ba gennaio 1999 alla citt\u00e0 di Z\u00f6blitz venne aggregato il comune di Ansprung."}
{"id": "2448090", "revid": "110157", "url": "https://it.wikipedia.org/wiki?curid=2448090", "title": "Zw\u00f6nitz", "text": "Zw\u00f6nitz \u00e8 un comune di 11.533 abitanti del libero stato della Sassonia, Germania, nel circondario dei Monti Metalliferi."}
{"id": "2448091", "revid": "1543377", "url": "https://it.wikipedia.org/wiki?curid=2448091", "title": "BMW Italdesign Nazca", "text": "La Italdesign Nazca M12, \u00e8 una concept car del 1991 realizzata dalla Italdesign, poi evoluta nella BMW Nazca C2 o Italdesign Nazca C2 .\nIl contesto.\nPresentata in versione di carrozzeria coup\u00e9 al Salone di Ginevra del 1991, richiamava nel design frontale i classici stilemi della BMW e presentava una particolare soluzione per l'accesso all'abitacolo: le portiere si aprivano in modo tradizionale, mentre i vetri si aprivano separatamente ad ala di gabbiano. Dotata di telaio e carrozzeria in fibra di carbonio, una soluzione tecnica in quegli anni riservata solo alle automobili da competizione, la macchina fu equipaggiata con il motore V12 M70B50, lo stesso che equipaggiava la Serie 8, un'unit\u00e0 da 4988\u00a0cm\u00b3 a due valvole per cilindro, che sviluppava 300 CV e all'epoca era conosciuto come il pi\u00f9 leggero ed equilibrato V12 di grande serie. Tale propulsore era accoppiato su questa vettura ad una trasmissione ZF a cinque rapporti. Il peso totale della Nazca M12 era di 1100\u00a0kg, mentre il Cx era di solo 0,26.\nSuccessivamente la vettura fu modificata e presentata al Salone di Tokyo del 1992 col nome di \n\"Nazca C2\". Essa fu alleggerita di 100\u00a0kg, il motore da 5 litri fu affidato alle cure degli specialisti tedeschi dell'\"Alpina\" che ne portarono la potenza da 300 a 350 CV, la carreggiata venne allargata (necessitando la bombatura dei parafanghi) e gli spoiler furono accentuati. Gli interni rimasero gli stessi, eccettuando l'uso di sedili da corsa in carbonio, mentre il muso venne ridisegnato, con i fari spostati dalla posizione originale sul cofano alla nuova collocazione a lato delle griglie del radiatore anteriore.\nVersioni Speciali.\nNazca C2 Spider.\nNel 1993, durante il Gran Premio di Monaco, Italdesign mostr\u00f2 un nuovo modello in configurazione spider, chiamato C2 Spider, ottenuto rimuovendo i vetri laterali e il lunotto e montando un nuovo motore BMW V12 da 5660 cc e 380 CV di potenza (quello della BMW 850 CSi), accoppiato ad un cambio a 6 rapporti."}
{"id": "2448100", "revid": "339392", "url": "https://it.wikipedia.org/wiki?curid=2448100", "title": "Kryqi i Kuq Shqip\u00ebtar", "text": ""}
{"id": "2448105", "revid": "74705246", "url": "https://it.wikipedia.org/wiki?curid=2448105", "title": "ARF (proteina)", "text": "ARF (Alternate Reading Frame) \u00e8 una proteina che stimola l'apoptosi di una cellula ed inibisce la biogenesi dei ribosomi.\nEssa agisce rimuovendo l'inibitore Mdm2 della proteina p53, permettendo quindi la sua azione.\nLa crescita cellulare \u00e8 invece inibita inattivando B23, proteina deputata alla formazione di nuovi ribosomi (con conseguente sintesi proteica)."}
{"id": "2448109", "revid": "92723", "url": "https://it.wikipedia.org/wiki?curid=2448109", "title": "Arcidiocesi di Astana", "text": ""}
{"id": "2448114", "revid": "92723", "url": "https://it.wikipedia.org/wiki?curid=2448114", "title": "Arcidiocesi di Maria Santissima di Astana", "text": ""}
{"id": "2448116", "revid": "339392", "url": "https://it.wikipedia.org/wiki?curid=2448116", "title": "Stansted", "text": ""}
{"id": "2448118", "revid": "92723", "url": "https://it.wikipedia.org/wiki?curid=2448118", "title": "Diocesi di Santissima Trinit\u00e0 in Almaty", "text": ""}
{"id": "2448123", "revid": "810736", "url": "https://it.wikipedia.org/wiki?curid=2448123", "title": "Sirius", "text": ""}
{"id": "2448124", "revid": "1318658", "url": "https://it.wikipedia.org/wiki?curid=2448124", "title": "Standard (urbanistica)", "text": "Gli standard urbanistici, definiscono le quantit\u00e0 minime di spazi pubblici, da prevedere in relazione agli insediamenti nella progettazione dell'urbanistica in Italia.\nNormativa.\nIl concetto venne introdotto dal decreto ministeriale 2 aprile 1968, n. 1444 e sue modificazioni. Il decreto valutava in 18\u00a0m\u00b2/ab la quantit\u00e0 minima di spazi pubblici suddivisi in: 9\u00a0m\u00b2/ab di \"verde regolato\", 2,5\u00a0m\u00b2/ab di \"parcheggi\", 4,5\u00a0m\u00b2/ab per l'istruzione e 2\u00a0m\u00b2/ab per \"attrezzature di interesse comune\"; tuttavia dopo l'istituzione delle Regioni a partire dal 1970 ognuno di tali enti si dot\u00f2 di una propria legislazione pi\u00f9 specifica.\nL'art. 30 comma 1 lettera 0a della legge 9 agosto 2013, n. 98 - di conversione del decreto legge 21 giugno 2013, n. 69 - ha successivamente introdotto per le regioni italiane la possibilit\u00e0 di introdurre \"disposizioni derogatorie\" al DM del 1968 nei limiti ivi stabiliti.\nDescrizione.\nGli standard urbanistici rappresentano i rapporti massimi tra gli spazi destinati agli insediamenti residenziali e gli spazi pubblici riservati alle attivit\u00e0 collettive, all'edilizia scolastica, come aree per l'istruzione, aree per attrezzature di interesse comune, a verde pubblico o a parcheggi. \nAi fini dell'osservanza dei rapporti suindicati nella formazione degli strumenti urbanistici, si assume che, salvo diversa dimostrazione, ad ogni abitante insediato o da insediare corrispondano mediamente 25\u00a0m\u00b2 di superficie lorda abitabile (pari a circa 80\u00a0m\u00b3 vuoto per pieno), eventualmente maggiorati di una quota non superiore a 5\u00a0m\u00b2 (pari a circa 20\u00a0m\u00b3 vuoto per pieno) per le destinazioni non specificamente residenziali ma strettamente connesse con le residenze (negozi di prima necessit\u00e0, servizi collettivi per le abitazioni, studi professionali, ecc.).\nL'evoluzione della materia urbanistica ha introdotto la possibilit\u00e0 di \"monetizzare\" lo standard, pratica che permette al lottizzante di corrispondere alla pubblica amministrazione (P.A.) un canone in danaro per ogni metro quadrato non ceduto. La P.A. avr\u00e0 poi l'obbligo di utilizzare quanto ottenuto dalla monetizzazione per la realizzazione di opere pubbliche da localizzarsi ove pianificato. Purtroppo questa pratica ha prodotto maggiori introiti finanziari a vantaggio delle pubbliche amministrazioni, senza che queste, poi, abbiano effettivamente reinvestito i proventi per la realizzazione di standard."}
{"id": "2448125", "revid": "253269", "url": "https://it.wikipedia.org/wiki?curid=2448125", "title": "Ned Beatty", "text": "Biografia.\nEra figlio di Margaret Fortney e Charles William Beatty, che mor\u00ec quando egli aveva 15 anni. Dopo una carriera in teatro, nel 1972 debutt\u00f2 nel cinema con il film \"Un tranquillo weekend di paura\" di John Boorman, affiancando Jon Voight e Burt Reynolds. Inconfondibile volto di caratterista nel cinema americano (soprattutto degli anni settanta) e molto attivo anche in televisione, Ned Beatty fu candidato all'Oscar al miglior attore non protagonista per \"Quinto potere\" (1976) di Sidney Lumet. Tra le altre sue innumerevoli interpretazioni, sono da ricordare quelle in \"Superman\" (1978) di Richard Donner e in \"1941 - Allarme a Hollywood\" (1979) di Steven Spielberg. Nel 2014 decise di ritirarsi dalle scene.\nBeatty \u00e8 morto a Los Angeles per cause naturali il 13 giugno 2021 all'et\u00e0 di 83 anni.\nDoppiatori italiani.\nNelle versioni in italiano dei suoi film, Ned Beatty \u00e8 stato doppiato da:\nDa doppiatore \u00e8 sostituito da:"}
{"id": "2448126", "revid": "253269", "url": "https://it.wikipedia.org/wiki?curid=2448126", "title": "Vic Morrow", "text": "Biografia.\nVita privata.\nMorrow nacque nel Bronx, New York, in una famiglia borghese di origine ebraica, figlio di Jean Kress e Harry Morrow, un ingegnere. A 17 anni abbandon\u00f2 la scuola superiore ed entr\u00f2 nella US Navy. Fu sposato dal 1957 al 1964 con la sceneggiatrice Barbara Turner, da cui ebbe due figlie, l'attrice Jennifer Jason Leigh e la produttrice Carrie Morrow. Fu poi sposato per due anni (1975-76) con Gale Lester, dalla quale divorzi\u00f2.\nCarriera.\nAttore alto, prestante e dalla mascella quadrata, Morrow esord\u00ec sul grande schermo nel film \"Il seme della violenza\", nel quale interpret\u00f2 il ruolo di \"duro\". In seguito partecip\u00f2 a molti telefilm e serial televisivi (tra i quali \"Le strade di San Francisco\", \"Magnum, P.I.\" e \"Charlie's Angels\"). Il 16 aprile 1959 apparve in prima assoluta nel dramma della NBC \"The Lawless Years\", nell'episodio \"La storia di Joseph Nick\". Negli anni successivi (1960-1961) apparve in tre episodi della serie TV (sempre della NBC) \"Outlaws\", nei panni di Joe Cannon, al fianco di Barton MacLane. Il 6 ottobre 1961 fu la guest star della serie della ABC \"\", con Stephen McNally e Robert Harland.\nEbbe un ruolo da protagonista in \"Combat!\", un serial televisivo drammatico ambientato durante la Seconda guerra mondiale, andato in onda dal 1962 al 1967, in cui lavor\u00f2 anche come regista televisivo. Dopo \"Combat!\" torn\u00f2 a pi\u00f9 riprese a recitare al cinema. Apparve poi in due episodi del serial australiano \"Il tocco del diavolo\" (1973), uno dei quali diresse personalmente. Recit\u00f2 insieme a Martin Sheen nel film TV \"The California Kids\" (1974), dove vest\u00ec i panni di uno sceriffo assassino, ed ebbe un ruolo chiave nella commedia \"Che botte se incontri gli \"Orsi\"\" (1976). Interpret\u00f2 il ruolo di Injun Joe nell'adattamento televisivo di \"Le avventure di Tom Sawyer\" (1973), girato nell'Upper Canada Village, e in una versione teatrale musical del telefilm nello stesso anno.\nNel 1971 Morrow scrisse e diresse il suo unico film per il cinema, uno spaghetti western, intitolato \"Sledge\", prodotto da Dino De Laurentiis e interpretato anche da James Garner. Le riprese si svolsero in Europa, in ambienti che riproducevano il Sud-Ovest statunitense.\nLa morte.\nMorrow mor\u00ec a causa di un incidente sul \"set\" del film \"Ai confini della realt\u00e0\". Con lui morirono anche due attori bambini, My-Ca Dinh Le (di 7 anni) e Renee Shin-Yi Chen (di 6 anni). Nel film l'attore vestiva i panni di Bill Connor, un uomo divenuto razzista a causa di un'esistenza infelice, che veniva teletrasportato in realt\u00e0 parallele dov'era perseguitato dai nazisti, dagli americani durante la guerra nel Vietnam o dal Ku Klux Klan.\nL'incidente avvenne durante le riprese della sequenza ambientata in Vietnam: un elicottero, a causa di un susseguirsi di esplosioni pirotecniche, perse il controllo per poi schiantarsi contro un albero. Morrow e Dinh Le furono decapitati entrambi dalle pale dell'elicottero, mentre la piccola Chen riport\u00f2 ferite mortali. L'equipaggio dell'elicottero riport\u00f2 ferite non gravi.\nMorrow riposa nell'Hillside Memorial Park Cemetery a Culver City, California."}
{"id": "2448127", "revid": "773636", "url": "https://it.wikipedia.org/wiki?curid=2448127", "title": "Sirion (disambigua)", "text": ""}
{"id": "2448132", "revid": "538762", "url": "https://it.wikipedia.org/wiki?curid=2448132", "title": "Yasutomo Nagai", "text": "Carriera.\nNagai ha corso nel campionato All-Japan Road Race per molti anni, trascorrendone sette con la Yamaha. Sempre con la Yamaha, nel 1994 ha vinto il Bol d'Or insieme a Dominique e Christian Sarron.\n\u00c8 deceduto il 12 settembre 1995, due giorni dopo un incidente in gara 2 al Gran Premio di Assen nel campionato mondiale Superbike a bordo di una Yamaha YZF750. La moto di Nagai scivola sull'olio lasciato dalla Ducati 916 di Fabrizio Pirovano e nella caduta il pilota giapponese viene travolto dal suo stesso mezzo. Rimasto in coma, Nagai non riprende pi\u00f9 conoscenza dopo l'incidente.\nNel suo primo campionato completo a livello internazionale ha ottenuto due pole position, diventando il primo giapponese ad ottenere una pole nel campionato mondiale Superbike fuori dal Giappone, in Austria, e tre piazzamenti a podio. Nonostante non avesse corso gli ultimi due Gran Premi, ha ottenuto il quinto posto finale. La Yamaha ha ritirato il suo team per gli ultimi due Gran Premi."}
{"id": "2448137", "revid": "798702", "url": "https://it.wikipedia.org/wiki?curid=2448137", "title": "James Franciscus", "text": "Biografia.\nCarriera.\nIl suo ruolo pi\u00f9 celebre fu quello del detective Jim Halloran in \"La citt\u00e0 in controluce\", versione televisiva del celebre film \"La citt\u00e0 nuda\", prodotta dalla ABC. In seguito fu protagonista della serie tv \"The Investigators\", andata in onda sulla CBS dal 5 ottobre al 28 dicembre 1961, in cui interpret\u00f2 l'investigatore Russ Andrews, con James Philbrook come co-protagonista. Apparve anche, nel ruolo di Tom Grover, in un episodio della serie \"The DuPont Show with June Allyson\".\nApparve in numerosi altri programmi televisivi, tra cui la seconda serie di \"Ai confini della realt\u00e0\" (1959) e, nel ruolo di Mike Morris, nella serie drammatica della NBC \"Undicesima ora\". Popolari anche le sue apparizioni nelle serie \"Mr. Novak\" (1963-1965) e \"Longstreet\" (1971-1972), oltre che la sua performance vocale nell'adattamento per il grande schermo del romanzo \"Il gabbiano Jonathan Livingston\" (1973).\nNel 1976 fu protagonista di \"Agente speciale Hunter\", serie televisiva statunitense (da non confondere con la successiva e omonima serie, che aveva per protagonisti Fred Dryer e Stephanie Kramer). Tra il 1960 e il 1980 recit\u00f2 in film come \"L'ultimo treno da Vienna\" (1963), \"Abbandonati nello spazio\" (1969), \"La vendetta di Gwangi\" (1969), \"L'altra faccia del pianeta delle scimmie\" (1970), \"Supercolpo dei cinque dobermann d'oro\" (1976), \"Citt\u00e0 in fiamme\" (1979) e \"Ormai non c'\u00e8 pi\u00f9 scampo\" (1980).\nIn pi\u00f9 di un'occasione Franciscus lavor\u00f2 anche in Italia. Nel 1971 accett\u00f2 di interpretare il ruolo di protagonista nel film di Dario Argento \"Il gatto a nove code\", mentre nel 1979 recit\u00f2 nel film di Antonio Margheriti \"Killer Fish - L'agguato sul fondo\" e nel 1980 fu protagonista accanto a Vic Morrow nel film di Enzo G. Castellari \"L'ultimo squalo\", \"rip-off\" del film \"Lo squalo\" di Steven Spielberg.\nContinu\u00f2 poi a comparire spesso al cinema e in tv. Nel 1991, anno della sua morte, sceneggi\u00f2 e produsse il film \"Perseguitato dalla fortuna\", con Anthony LaPaglia.\nVita privata.\nIl padre di Franciscus, John Allen Franciscus mor\u00ec in combattimento durante la Seconda guerra mondiale. Nel 1960 Franciscus spos\u00f2 l'attrice Kathleen Kent Wellman, figlia del regista William Wellman; dal loro matrimonio nacquero quattro figlie: Jamie (1961), Kellie (1963), Korie (1973) e Jolie (1975). \nNel 1979 divorzi\u00f2 dalla moglie e si rispos\u00f2 un anno dopo con Carla Deen Ankney. Erano ancora sposati quando Franciscus mor\u00ec a causa di un enfisema, all'et\u00e0 di 57 anni."}
{"id": "2448138", "revid": "28592", "url": "https://it.wikipedia.org/wiki?curid=2448138", "title": "Stella compagna", "text": ""}
{"id": "2448139", "revid": "110157", "url": "https://it.wikipedia.org/wiki?curid=2448139", "title": "Diablo (proteina)", "text": "Diablo o Smac \u00e8 una proteina che lega e inibisce le XIAP, cio\u00e8 le proteine che inibiscono l'apoptosi. \u00c8 a sua volta in grado di indurre alcune procaspasi che attivano l'apoptosi.\nDiablo \u00e8 normalmente presente in forma inerte nei mitocondri delle cellule ed esce dai mitocondri assieme al citrocromo c solo se il mitocondrio \u00e8 stato aggredito da proteine proapoptotiche come Bad, Bax, Puma, Noxa."}
{"id": "2448144", "revid": "188402", "url": "https://it.wikipedia.org/wiki?curid=2448144", "title": "Pensiero di Leibnitz", "text": ""}
{"id": "2448145", "revid": "371529", "url": "https://it.wikipedia.org/wiki?curid=2448145", "title": "Dyan Cannon", "text": "Ottenne anche due candidature al premio Oscar alla miglior attrice non protagonista, una per \"Bob &amp; Carol &amp; Ted &amp; Alice\" (1969) e l'altra per \"Il paradiso pu\u00f2 attendere\" (1978).\nBiografia.\nStudi\u00f2 antropologia all'Universit\u00e0 del Washington, per poi trasferirsi a Los Angeles e lavorare come modella. Venne sottoposta a un provino grazie all'interessamento del produttore Jerry Wald e debutt\u00f2 sul piccolo schermo con una parte nella serie antologica \"Playhouse 90\".\nBionda, sinuosa e con un atteggiamento disincantato, nel 1960 recit\u00f2 in un paio di pellicole, \"Jack Diamond gangster\" (1960) di Budd Boetticher, nel ruolo di Dixie, e \"Asfalto selvaggio\" (1960) di Richard L. Bare. Nello stesso periodo ebbe una parte a Broadway in \"The Fun People\", accanto a Jane Fonda, Bradford Dillman e Ben Piazza, una commedia che per\u00f2 ebbe soltanto tre repliche.\nIl 22 luglio 1965, a Las Vegas, spos\u00f2 l'attore Cary Grant, pi\u00f9 anziano di lei di 33 anni, con il quale conviveva da tre anni. La cerimonia, svoltasi in segretezza, venne scoperta dai giornalisti solo alcuni giorni pi\u00f9 tardi. Dalla loro unione, nel 1966 nacque una figlia, Jennifer, ma il matrimonio fin\u00ec con un tempestoso divorzio nel 1968.\nNel 1969 l'attrice riprese la carriera cinematografica e apparve nel film \"Bob &amp; Carol &amp; Ted &amp; Alice\" (1969) di Paul Mazursky, che la consacr\u00f2 definitivamente come interprete protagonista, cui seguirono, tra gli altri, \"Rapina record a New York\" (1971) di Sidney Lumet e \"Ma che razza di amici!\" (1971) di Otto Preminger. La sua carriera fu per\u00f2 discontinua: nel 1974, dopo i film \"Un rebus per l'assassino\" di Herbert Ross e \"Child Under a Leaf\" di George Bloomfield, smise di recitare per alcuni anni, ma al suo ritorno sul set scelse ruoli variati e pi\u00f9 interessanti, e diresse il suo primo cortometraggio, \"Number One\" (1976). La grande occasione giunse con il ruolo di protagonista femminile ne \"Il paradiso pu\u00f2 attendere\" (1978), diretto e interpretato da Warren Beatty, remake della commedia \"L'inafferrabile signor Jordan\", diretta nel 1941 da Alexander Hall. Segu\u00ec la partecipazione in un ruolo di rilievo al film \"La vendetta della Pantera Rosa\" (1978) di Blake Edwards, dove recit\u00f2 accanto a Peter Sellers.\nAltra interpretazione di rilievo fu quella di Myra Bruhl, moglie di un commediografo in crisi (Michael Caine), nel film giallo \"Trappola mortale\" (1982) di Sidney Lumet, cui seguirono \"Pap\u00e0, sei una frana\" (1982) di Arthur Hiller, \"Un amore rinnovato\" (1988) di John Hughes e \"Buona fortuna, Mr. Stone\" (1993) di Paul Mazursky. Tra gli anni ottanta e gli anni novanta recit\u00f2 in diversi sceneggiati televisivi e diresse un altro film, \"La fine dell'innocenza\" (1990), di cui cur\u00f2 anche la sceneggiatura. Tra i successivi impegni, il film giallo \"Il bacio di uno sconosciuto\" (1999), e la partecipazione alle serie televisive \"Ally McBeal\" (1997-2000) e \"Three Sisters\", trasmesso dal 2001 al 2002.\nDoppiatrici italiane.\nNelle versioni in italiano dei suoi film, Dyan Cannon \u00e8 stata doppiata da:"}
{"id": "2448146", "revid": "767487", "url": "https://it.wikipedia.org/wiki?curid=2448146", "title": "Centro Svizzero", "text": "Il Centro Svizzero \u00e8 un complesso direzionale di Milano, sito in piazza Cavour. Conosciuto in particolare per la sua torre (80 metri) - la seconda a Milano dopo la Torre Snia Viscosa di piazza San Babila (1937) - \u00e8 stato il \"grattacielo\" pi\u00f9 alto della citt\u00e0 dal 1952 (anno della sua inaugurazione) al 1954 circa, quando venne superato dalla Torre Breda di piazza della Repubblica.\nSi compone di due corpi separati: la cosiddetta \"Casa Bassa\", alta quattro piani, che costituisce il fronte strada su piazza Cavour e l'elemento di raccordo con l'edificato preesistente della via Palestro, e la \"Torre\", alta 80 metri per 21 piani, disposta pi\u00f9 interamente. Architetti furono lo svizzero Armin Meili e l'italiano Giovanni Romano.\nStoria.\nA partire dagli inizi del Novecento venne a costituirsi a Milano una comunit\u00e0 svizzera, che negli anni successivi si organizz\u00f2 riunendosi attorno al cosiddetto \"Schweizer Verein\" (\"Circolo Svizzero\"), per il quale venne in un primo momento trovata una sede in via Disciplini. L'attivit\u00e0 del circolo prosegu\u00ec a fasi alterne durante attraverso le due guerre, fino alla distruzione della sede storica, avvenuta nel corso del bombardamento del 14 febbraio 1943. A partire dal dopoguerra si pens\u00f2 a una nuova sede, che sarebbe stata costruita sui terreni a est di piazza Cavour, precedentemente occupati dallo storico \"Hotel Cavour\", offerti allo \"Schweizer Verein\" dal Comune di Milano.\nVenne indetto pertanto nel 1947 un concorso interno ai quali furono invitati gli architetti Armin Meili e Giovanni Romano, che sarebbero diventati il primo progettista, il secondo direttore dei lavori. Vennero presentate diversi progetti, fra i quali venne preferita la soluzione con la torre, accompagnata da un corpo basso che si affacciasse sulla strada. Diverse modifiche al progetto originale vennero apportate nel corso degli anni e in fase di realizzazione. La posa della prima pietra avvenne il 6 novembre 1949, accompagnata da una pergamena che riportava quanto segue.\nIl nuovo complesso venne pensato interamente autosufficienza, sia nell'approvvigionamento dell'energia elettrica, sia nella dotazione di acqua potabile. Per le finiture vennero impiegati materiali di pregio, quali marmo, travertino, granito e acero, che conferirono all'edificio - sia internamente che esternamente - una particolare eleganza. I lavori si protrassero per un paio di anni: gi\u00e0 nell'autunno del 1951 fu tuttavia pronta e inaugurata la \"Casa Bassa\", in presenza del Consigliere federale Enrico Celio; nel 1952 fu poi la volta della \"Torre\".\nIl Centro Svizzero ospita oggi le pi\u00f9 importanti istituzioni che rappresentano la Svizzera a Milano e nell'Italia Settentrionale. Oltre al Consolato Generale di Svizzera, vi hanno sede: l'Istituto Svizzero di Roma, Swiss Chamber - Camera di Commercio Svizzera in Italia, Svizzera Turismo, la Societ\u00e0 Svizzera e la Radiotelevisione Svizzera di Lingua Italiana."}
{"id": "2448164", "revid": "785863", "url": "https://it.wikipedia.org/wiki?curid=2448164", "title": "Gianni Vagliani", "text": ""}
{"id": "2448168", "revid": "2161050", "url": "https://it.wikipedia.org/wiki?curid=2448168", "title": "Frances Abington", "text": "Biografia.\nNon si sa nulla del primo periodo della sua vita, sua madre mor\u00ec quando aveva solo quattordici anni, e rimase con il padre, ex militare che aveva aperto una bottega di ciabattino. Inizi\u00f2 a cantare per le strade di Covent Garden mentre vendeva fiori, e guadagnandosi il nomignolo di \"Nosegay Fan\". Diventata serva al servizio di una modista francese impar\u00f2 la lingua francese e il gusto nel vestirsi, successivamente fu presa come aiutante per la cucina di Robert Baddeley, che sarebbe diventato commediografo ma all'epoca era un cuoco molto stimato. &lt;br&gt;\nEsord\u00ec nell'estate del 1755 quando venne scritturata dall'impresario dell'Haymarket Theatre; fu nella compagnia di David Garrick ai teatri Drury Lane e Covent Garden, Theophilus Cibber, all'interno di una compangia di giovani attori per rappresentare la commedia di Susanna Centlivre \"The Busie Body\". Sempre nella stessa stagione teatrale, interpret\u00f2 i personaggi di Desdemona e Sylvia nella commedia dell'irlandese George Farquhar, \"The Recruiting Officer\". &lt;br&gt;\nSu raccomandazione di Samuel Foote fu ingaggiata dalla compagnia del Theatre Royal Drury Lane per recitare nel personaggio di Lady Pliant nella commedia di William Congreve \"The Double Dealer\", la cui prima rappresentazione fu recitata il 27 ottobre 1756. Sebbene si rivelasse di grande talento, la sua carriera fu molto lenta e inizialmente non ottenne mai ruoli di primaria importanza, rimanendo nell'ombra di attrici come Hannah Pritchard e Kitty Clive. \n&lt;br&gt; Il 21 giugno 1759 spos\u00f2 nella chiesa londinese di Saint Martin-in-the-Fields, James Abington, musicista e suo maestro di canto. Dopo essere entrata in disaccordo con l'impresario di Drury Lane, abbandon\u00f2 la compagnia e si trasfer\u00ec in Irlanda con il marito, per raggiungere la compagnia teatrale di David Garrick, presso lo Smock Alley Theatre a Dublino, dove l'11 dicembre 1759 ottenne il suo primo successo recitando il ruolo di Mrs Sullen nella commedia di George Farquhar, \"The Beaux' Stratagem\". Grazie al suo successo fece il suo ingresso nell'alta societ\u00e0 dublinese all'interno della quale si fece molto apprezzare anche per i suoi gusti in fatto di moda diventando oggetto di imitazione; a lei si deve la moda del cosiddetto \"cappello alla Abington\", in foggia del copricapo indossato nella sua recita della farsa di James Townley \"High Life below Stairs\". Il suo successo sulla scena fu purtroppo controbilanciato dal fallimento del suo matrimonio, che fin\u00ec con una separazione resa possibile anche con la concessione da parte dell'attrice del pagamento di un assegno annuale in favore del coniuge. Il suo successo come attrice fu tale che accett\u00f2 anche la scrittura da parte di un secondo teatro dublinese, il \"Crow Street Theatre\", contrattando continuamente il proprio contratto tra i due teatri. &lt;br&gt;\nNel 1765 decise di fare ritorno a Londra, e su invito di David Garrick torn\u00f2 a recitare al Drury Lane, dove apparve nuovamente il 27 novembre 1765 nel personaggio della Vedova Belmour nella commedia di Arthur Murphy \"The Way to Keep Him\", che l'autore le dedic\u00f2 nella sua seconda edizione. Nei successivi diciassette anni al Drury Lane, la Abington si conferm\u00f2 una delle attrici pi\u00f9 importanti della sua epoca; il drammaturgo e poeta irlandese Hugh Kelly scrisse di lei \"In merito a Mrs. Abington, non si pu\u00f2 dire mai abbastanza [...] ella \u00e8 definita la prima sacerdotessa della musa comica nel paese\".&lt;br&gt;\nL'8 settembre 1777 esord\u00ec nel personaggio di Lady Teazle, che venne scritto appositamente per lei dal commediografo Richard Brinsley Sheridan nella commedia \"The School for Scandal\". Dopo aver lasciato il Drury Lane in favore del Covent Garden Theatre, il 29 novembre 1782 apparve nel personaggio di Lady Flutter nella commedia di Frances Sheridan \"The Discovery\". Continu\u00f2 a recitare per diverse stagioni al Covent Garden Theatre dal 1784 al 1788 e, dopo una lunga pausa dalle scene, riprese nel 1789 per terminare bruscamente la stagione teatrale il 12 febbraio 1790. L'attrice rimase assente dalle scene fino al 14 giugno 1797 di nuovo al Covent Garden Theatre, per lasciare definitivamente il palcoscenico il 12 aprile 1799 recitando nella commedia di Arthur Murphy \"Three Weeks after Marriage\".&lt;br&gt;\nMor\u00ec nel suo palazzo londinese di Pall Mall e fu sepolta nella chiesa di San Giacomo a Piccadilly."}
{"id": "2448173", "revid": "765341", "url": "https://it.wikipedia.org/wiki?curid=2448173", "title": "La casa bruciata", "text": "La casa bruciata (in svedese: \"Br\u00e4nda Tomten\") \u00e8 un \"dramma da camera\" del drammaturgo svedese August Strindberg.\nScritto nel 1907, \u00e8 il secondo dramma da camera dei cinque che il drammaturgo scrisse per l'Intima teatern, dove venne rappresentato sette volte.\nTrama.\nIl dramma racconta la vicenda di una casa bruciata e di un uomo, Arvid Valstr\u00f6m, chiamato dal drammaturgo: \"forestiero\"; che torna dopo molti anni nel suo vecchio quartiere, dopo aver girato il mondo.\nLa casa bruciata \u00e8 difatti la sua vecchia dimora, la casa della sua infanzia, e rivive all'interno del dramma quel luogo a lui oramai lontano nel tempo ma vicino nella memoria. La vicenda \u00e8 costellata di personaggi, come suo fratello che si trova con una casa bruciata non assicurata, uno studente che probabilmente \u00e8 suo figlio, e moltissimi altri tra cui si cerca di trovare il responsabile dell'incendio. Si scopre nel finale che \u00e8 stato un avvenimento accidentale per cui nessuno ha colpe ma alcuni si ritrovano in disgrazia."}
{"id": "2448174", "revid": "287204", "url": "https://it.wikipedia.org/wiki?curid=2448174", "title": "Jules Sandeau", "text": "Sin da giovane venne inviato a Parigi per completare gli studi in giurisprudenza, che tuttavia non termin\u00f2 mai trascorrendo gran parte del suo tempo come boh\u00e9mien insieme ai suoi compagni di corso. Durante questo periodo conobbe a Le Coudray l'allora moglie del barone Casimir Dudevant, George Sand, di cui divenne amante a partire dal 1831. Nonostante la loro relazione non durasse a lungo, permise la realizzazione \"a quattro mani\" del romanzo \"Rose et Blanche\", scritto con lo pseudonimo di \"J. Sand\", che ispir\u00f2 alla scrittrice il nome d'arte.\nDopo la fine della sua relazione con la Sand, lo scrittore continu\u00f2 a scrivere novelle per cinque anni. Tuttavia fu pi\u00f9 apprezzato per gli adattamenti teatrali delle sue novelle, fatti in collaborazione con il drammaturgo \u00c9mile Augier. Nel 1852 fu nominato direttore della Biblioteca Mazzarino e nel 1853 venne eletto all'Acad\u00e9mie fran\u00e7aise."}
{"id": "2448182", "revid": "292162", "url": "https://it.wikipedia.org/wiki?curid=2448182", "title": "Storia di Bivona nell'et\u00e0 antica", "text": ""}
{"id": "2448184", "revid": "1573940", "url": "https://it.wikipedia.org/wiki?curid=2448184", "title": "Pseudoyersinia lagrecai", "text": "Pseudoyersinia lagrecai \u00e8 una mantide endemica della Sicilia.\nL'epiteto specifico \u00e8 un omaggio all'entomologo Marcello La Greca (1914-2001)."}
{"id": "2448186", "revid": "765341", "url": "https://it.wikipedia.org/wiki?curid=2448186", "title": "La sonata degli spettri", "text": "La sonata degli spettri (in svedese: \"Sp\u00f6ksonaten\") \u00e8 un \"dramma da camera\" del drammaturgo svedese August Strindberg.\nScritto nel marzo del 1907, terza composizione per l'Intima teatern del drammaturgo, dove venne rappresentato, con mediocre successo, quattordici volte."}
{"id": "2448190", "revid": "390364", "url": "https://it.wikipedia.org/wiki?curid=2448190", "title": "Chiesa Luterana Svedese", "text": ""}
{"id": "2448191", "revid": "297059", "url": "https://it.wikipedia.org/wiki?curid=2448191", "title": "Chiesa di Svezia", "text": "La Chiesa di Svezia (, \"Ruo\u0167a girkui\") \u00e8 la principale confessione cristiana presente in Svezia. Essa fa riferimento al luteranesimo, ed \u00e8 parte della Comunione di Porvoo. Con quasi 5.817.634 fedeli, rappresenta la Chiesa luterana pi\u00f9 numerosa al mondo. Fino al 2000 era riconosciuta come religione di Stato. Sebbene il 56,4% dei cittadini svedesi si riconosca in questa confessione (dato del 2019), solamente circa il 2% dei membri dichiarati frequenta regolarmente le funzioni domenicali. \nLa Chiesa descrive s\u00e9 stessa nella seguente maniera: \nIl Primate della Chiesa di Svezia \u00e8 l'arcivescovo di Uppsala, attualmente Antje Jackel\u00e9n.\nRiforma.\nPoco dopo la sua ascesa al potere nel 1523, Gustav Vasa chiese al papa di confermare Johannes Magnus come arcivescovo di Uppsala, al posto di Gustav Trolle che era stato formalmente deposto dal Riksdag degli Stati ed era un esiliato fuorilegge.\nGustav promise che sarebbe stato un figlio obbediente della Chiesa se il papa avesse confermato le elezioni dei suoi vescovi. Ma il papa chiese che Trolle tornasse ad essere riconosciuto arcivescovo di Uppsala. Gustav protest\u00f2 promuovendo riformatori svedesi: Olaus Petri, Laurentius Petri, e Laurentius Andreae. Diede anche il suo sostegno alla stampa di testi riformati. Nel 1526 tutte le stampe cattoliche vennero soppresse e due terzi delle decime della Chiesa vennero prese per ripagare il debito nazionale.\nAltre modifiche apportate dalla riforma includono l'abolizione di alcuni rituali cattolici. I cambiamenti non furono comunque cos\u00ec drastici come in Germania; in molte chiese svedesi ancora oggi rimangono oggetti risalenti al tempo in cui queste erano cattoliche, come croci, crocifissi e dipinti sacri. E molti giorni sacri, basati sul calendario dei santi, non vennero rimossi dal calendario fino al tardo '800 a causa di forti resistenze da parte della popolazione.\nIl Nuovo Testamento venne tradotto in svedese nel 1526 e l'intera Bibbia nel 1541. Traduzioni rivedute vennero pubblicate nel 1618 e nel 1703. Nuove traduzioni ufficiali vennero adottate nel 1917 e nel 2000. Molti nuovi inni vennero scritti dai riformatori della Chiesa svedese e molti di Martin Lutero vennero tradotti. Un innario quasi ufficiale apparve intorno al 1640. Innari ufficiali della Chiesa di Svezia (\"Den svenska psalmboken\") vennero adottati nel 1695, 1819, 1937 e 1986. L'ultimo di questi \u00e8 Ecumenico e combina inni tradizionali con canti di altri gruppi cristiani, fra i quali le chiese avventista, battista, cattolica, la Chiesa missionaria svedese e l'Esercito della Salvezza.\nPolitiche della Chiesa.\nLa Chiesa ha adottato, nei tempi in cui era ancora la Chiesa di stato, una struttura amministrativa ampiamente modellata su quella dello stato stesso. Elezioni dirette vengono tenute nelle assemblee della Chiesa, delle sue Diocesi, comunit\u00e0 (\"Samf\u00e4llighet\"), parrocchie (\"F\u00f6rsamling\"). Il sistema elettorale \u00e8 lo stesso utilizzato per le elezioni parlamentari o municipali. I gruppi che prendono parte alle elezioni vengono chiamati \"Nomineringsgrupper\".\nIl 22 ottobre 2009 la Chiesa di Svezia diventa la prima chiesa cristiana al mondo a riconoscere e celebrare ufficialmente i matrimoni omosessuali.\nDal 23 novembre 2016 la Chiesa di Svezia \u00e8 entrata in piena comunione con l'Unione di Utrecht."}
{"id": "2448192", "revid": "1573940", "url": "https://it.wikipedia.org/wiki?curid=2448192", "title": "Francis Knollys", "text": "Biografia.\nFrancis, nacque nel 1514 e studi\u00f2 all'Universit\u00e0 di Oxford. Enrico VIII estese a lui il favore che aveva dimostrato per suo padre Robert Knollys, assegnandogli la rendita delle propriet\u00e0 paterne di Rotherfield Greys nel 1538. Questo fatto \u00e8 attestato da atti ufficiali del Parlamento del Regno Unito del 1540\u20131541 e del 1545\u20136. Nello stesso tempo Francis divenne uno dei gentiluomini di Corte e nel 1539 ricevette Anna di Cl\u00e8ves al suo arrivo in Inghilterra. Nel 1542 entr\u00f2 alla Camera dei Comuni.\nAll'inizio del regno di Edoardo VI accompagn\u00f2 l'esercito inglese in Scozia, e venne elevato al rango di cavaliere dal comandante in capo, duca di Somerset, a Roxburgh il 28 settembre 1547.\nLe forti convinzioni protestanti di Knollys, gli valsero l'incarico di educare il giovane re e la sorella principessa Elisabetta, ed egli pass\u00f2 molto tempo a Corte speso in lunghe discussioni su argomenti religiosi oltre che nella partecipazione a tornei e giostre medioevali. Il 25 novembre 1551 fu presente, a casa di Sir William Cecil, ad un incontro fra alcuni cattolici e protestanti, sul rispetto della reale presenza di Ges\u00f9 Cristo nel sacramento dell'eucaristia. Intorno alla stessa data gli vennero concesse le propriet\u00e0 di Caversham nell'Oxfordshire e Cholsey nel Berkshire. Alla fine del 1552 visit\u00f2 l'Irlanda per questioni di Stato.\nMatrimonio.\nSpos\u00f2, il 26 aprile 1540, Catherine Carey, figlia di William Carey e di Maria Bolena. Ebbero quindici figli:\nMaria I d'Inghilterra ed esilio.\nCon la salita al trono di Maria I d'Inghilterra nel 1553, le prospettive di Knollys divennero molto precarie. Le sue opinioni religiose lo posero in contrapposizione con la nuova regina di religione cattolica, ed egli decise prudentemente di spostarsi in Germania. Alla partenza, la principessa Elisabetta scrisse a sua moglie una bella lettera, esprimendo loro l'augurio di poter tornare presto in assoluta sicurezza. Knollys prese residenza a Francoforte sul Meno, dove venne ammesso nella chiesa luterana nel 1557 ma si spost\u00f2 poi a Strasburgo. Secondo Fuller, sembra che egli a Strasburgo sia stato in stretta amicizia con John Jewel e Pietro Martire Vermigli.\nPrima della morte di Maria I torn\u00f2 in Inghilterra, e come persona \"di sicura osservanza e fede nella religione protestante\", venne inserito nel Consiglio privato della regina Elisabetta I nel dicembre 1558. Venne presto nominato Vice Ciambellano e capitano del \"Corpo reale degli alabardieri\", mentre sua moglie e sua sorella \u2014 prime cugine di Elisabetta \u2014 divennero dame di compagnia della regina. Nel 1560 la moglie di Knollys ed il figlio Robert, ricevettero un appannaggio a vita della residenza reale di Taunton, parte della propriet\u00e0 della Diocesi di Winchester.\nMembro del Parlamento.\nNel 1559 Knollys venne scelto come membro della Camera dei Comuni per Arundel, e nel 1562 per Oxford. In 1572 venne eletto membro per l'Oxfordshire e vi rimase fino alla morte. Durante la sua carriera parlamentare fu spesso portavoce del governo sulle questioni politiche, ma nel campo religioso mantenne il suo zelo puritano a titolo individuale.\nLa sua amicizia con la regina e Lord Cecil lo port\u00f2 ad occupare ruoli istituzionali. Nel 1563 fu governatore di Portsmouth, e fu molto tormentato dalle difficolt\u00e0 di soddisfare le necessit\u00e0 di uomini e provviste del Conte di Warwick, impegnato nella sua disastrosa spedizione conto Le Havre nel mese di agosto di quell'anno. Nell'aprile 1566 venne inviato in Irlanda per controllare le spese di Sir Henry Sidney, che stava tentando di reprimere la ribellione di Shane O'Neill, e venne impedito dall'interferenza di fazioni interne alla Corte; ma Knollys si trov\u00f2 costretto, contro i desideri di Elisabetta, ad approvare i piani di Sidney. Era fuor di dubbio, spieg\u00f2, che Sidney stava conducendo la campagna contro i ribelli irlandesi su linee severamente economiche. Ad agosto del 1564 accompagn\u00f2 la regina a Cambridge e venne nominato \"Maestro delle Arti\". Due anni pi\u00f9 tardi and\u00f2 ad Oxford, anche questa volta accompagnando la regina, e ricevette un'altra onorificenza. Lo stesso anno venne nominato tesoriere della regina.\nMaria Stuarda regina di Scozia.\nNel maggio 1568 Maria Stuarda, regina di Scozia, si rec\u00f2 in Inghilterra e si mise sotto la protezione di Elisabetta. Trov\u00f2 rifugio nel castello di Carlisle e la delicata incombenza di prendersi cura della fuggitiva venne affidata congiuntamente a Knollys e ad Henry Scrope. Il 28 maggio Knollys arriv\u00f2 al castello e fu ammesso alla presenza di Maria. Al primo incontro si rese conto del fascino potente della Stuarda, ma alle sue richieste di un incontro con Elisabetta, tendente a riottenere il trono, replic\u00f2 con risposte evasive che i consulenti di Elisabetta gli avevano suggerito, e focalizz\u00f2 invece la sua attenzione sul fatto che ella potesse essere coinvolta nell'assassinio di Enrico Stuart, Lord Darnley. La posizione di Knollys divenne sempre pi\u00f9 antipatica e, scrivendo il 16 luglio a Lord Cecil, che tenne sempre ben informato sull'andamento delle conversazioni con Maria Stuarda, chiese con insistenza il proprio richiamo. Mentre si lamentava del suo gravoso compito, tuttavia Knollys cercava con grande perseveranza di convertire la propria prigioniera al puritanesimo e la guid\u00f2 nella lettura del Libro della preghiera comune. Nelle sue discussioni con lei encomi\u00f2 le dottrine del calvinismo, ma quando Elisabetta ne venne a conoscenza gli invi\u00f2 una pesante reprimenda. Knollys, scrivendo a Cecil per difendersi, descrisse come Maria avesse accettato le sue conversazioni su temi religiosi. Maria infatti fece ogni sforzo per mantenere buone relazioni con lui. Ad agosto gli diede un presente per sua moglie, gli disse che avrebbe desiderato conoscerla e gli scrisse una lettera molto amichevole, il suo primo tentativo di scrittura in lingua inglese.\nIn ottobre, quando erano in avanzato stato di studio alcune possibilit\u00e0 di far sposare Maria Stuarda con un nobiluomo inglese, Knollys propose che il nipote di sua moglie, George Carey, sarebbe stata una buona soluzione.\nIn novembre l'indagine sui misfatti di Maria, iniziata a York, venne riaperta a Westminster e Knollys disse di aver bisogno di un maggior numero di soldati per tenere la prigioniera al sicuro da eventuali tentativi di liberazione. A dicembre venne inviato da Elisabetta a convincere Maria ad abdicare al trono scozzese. A gennaio del 1569 Knollys disse chiaramente ad Elisabetta che, nel decidere se Maria dovesse essere condannata o scagionata dalle accuse pendenti contro di lei, avrebbe dovuto lasciare il compito al suo sperimentato consigliere personale. Il 20 gennaio Bolton ricevette ordini di trasferire Maria a Tutbury, dove il Conte di Shrewsbury doveva occuparsi della sua custodia. Maria protest\u00f2 nei confronti di Knollys, contro la rimozione dal trono di Scozia, intendendo protestare nei confronti di Elisabetta, ma il giorno seguente fu costretta a lasciare Bolton, e Knollys rimase con lei a Tutbury fino al 3 febbraio, quando la morte della moglie lo costrinse a tornare a casa. Maria Stuarda biasim\u00f2 Elisabetta per la morte di Lady Knollys, attribuendola all'assenza forzata del marito impegnato al nord.\nRelazioni con Elisabetta I.\nNell'aprile 1571 Knollys sostenne fortemente le clausole retrospettive per una migliore protezione della regina Elisabetta, secondo le quali chiunque avesse avanzato richieste di aspirazione al trono sarebbe stata imputata di alto tradimento. L'anno successivo egli venne nominato \"Tesoriere della Casa Reale\", e spesso fece compagnia ad Elisabetta ad \"Abbey House\" a Reading, dove lui risiedette spesso. Tenne questo incarico fino alla sua morte.\nAnche se Knollys fu sempre in ottimi rapporti con la regina, non cel\u00f2 mai la sua avversione ai suoi metodi di governo. La sua riluttanza a seguire buoni consigli, la sua apparente prontezza nell'incoraggiare parassiti ed adulatori, era, egli puntualizz\u00f2 audacemente, responsabile della maggior parte dei suoi pericoli e delle sue difficolt\u00e0. A luglio del 1578 Knollys ripet\u00e9 i suoi avvertimenti in una lunga lettera, e la implor\u00f2 ad adottare misure dirette per evitare la conquista dei Paesi Bassi da parte della Spagna, la rivolta della Scozia verso la Francia e Mary Stuart, e la crescita dei papisti in Inghilterra. Egli non si oppose alle prime proposte di matrimonio della regina con Alen\u00e7on che vennero avanzate nel 1579, ma durante i negoziati mostr\u00f2 riluttanza ad accettare lo schema, ed Elisabetta minacci\u00f2 che \"il suo zelo per la religione gli sarebbe costato caro\".\nNel dicembre 1581 partecip\u00f2 all'esecuzione capitale del gesuita Edmund Campion, chiedendogli, sul patibolo, di rinnegare il Papa. Lui fu uno dei giurati nel processo di Parry il gesuita 1585, di Anthony Babington e del suo complotto in cui egli prov\u00f2 a confutare il protestantesimo, ed in quello della regina Mary a Fotheringay nel 1586. Lui esort\u00f2 l'esecuzione immediata di Mary nel 1587 sia in Parlamento che nel consiglio. Nell'aprile 1589 fu membro della giuria nel processo contro Philip Howard conte di Arundel. Il 16 dicembre 1584 present\u00f2 alla Camera dei Comuni, una legge per la costituzione di una associazione per la protezione della regina contro gli assassini. Nel 1585 offr\u00ec 100 sterline, per la durata di sette anni, quale contributo alle spese per mantenere l'influenza inglese sui Paesi Bassi, e rinnov\u00f2 l'offerta, che non venne accettata, nel luglio 1586. Nel 1588\u00a0\u2013 9 venne posto al comando delle forze di terra nell'Hertfordshire e nel Cambridgeshire per fronteggiare il pericolo dell'Invincibile Armata. Knollys si interess\u00f2 ai viaggi di Frobisher e Drake, e detenne delle azioni sulla prima e seconda spedizione in Cina.\nPuritanesimo.\nKnollys non tentenn\u00f2 mai nel suo supporto costante del puritanesimo. Nel maggio 1574 fu firmatario, assieme a Edmund Grindal, Sir Walter Mildmay, e Sir Thomas Smith di una lettera a Parkhurst, vescovo di Norwich, nella quasi si dicevano a favore degli esercizi religiosi noti come \"prophesyings\". Ma egli era zelante contro l'eresia, ed a settembre del 1581 implor\u00f2 Burghley e Robert Dudley, I conte di Leicester di reprimere questa setta \"anabattistica\" come membri della \"Family of Love\", che perseguivano la svolta dei papisti. Scrivendo a Whitgift, arcivescovo di Canterbury, il 20 giugno 1584, lui condann\u00f2 apertamente i tentativi dell'arcivescovo di perseguire i predicatori puritani nella Court of High Commission, come ingiustamente dispotici, e forieri di tracciare \"la via al papa\" e sostenne Cartwright con eguale veemenza uguale. Il 24 maggio 1584 sped\u00ec a Burghley un attacco pesante su \"l'ambizione che mina e la bramosia di alcuni dei nostri vescovi\", e sulle loro persecuzioni dei puritani. Ripetendo le sue viste nel luglio 1586, esort\u00f2 il bando di tutti gli avversori del puritanesimo e l'esclusione dagli uffici pubblici di tutti quelli che si sposavano contro la sua religione. Nel 1588 lui addebit\u00f2 a Whitgift di mettere in pericolo l'incolumit\u00e0 della regina con la sua tirannia papistica, ed incarn\u00f2 la sua accusa in una serie di articoli che Whitgift caratterizz\u00f2 come un affettuoso e scandaloso sillogismo.\nNel parlamento del 1588\u00a0\u2013 9 cerc\u00f2 vanamente di far passare una legge contro la non residenza del clero. Nel corso della discussione denunci\u00f2 le richieste dei vescovi \"di tenere Corte nel proprio nome\", e neg\u00f2 loro \"evento mondano\". Questo discorso, \"riferito direttamente\" a Burghley, fu pubblicato nel 1608, insieme ad una lettera a Knollys dal suo amico, il puritano John Rainolds in cui veniva criticato aspramente il sermone del vescovo Bancroft alla St Paul's Cross del 9 febbraio 1588. Il volume fu intitolato \"Informations, or a Protestation and a Treatise from Scotland \u2026 all suggesting the Usurpation of Papal Bishops\". Il contributo di Knollys riapparve come \"Speeches used in the parliament by Sir Francis Knoles\", nel libro di William Stoughton, \"Assertion for True and Christian Church Policie\" (London, 1642). Fra il 1589 ed il 1590 cerc\u00f2, in una corrispondenza con Burghley, di convincere il secondo dell'imprudenza di adottare la teoria di Whitgift del diritto divino dei vescovi. Il 9 gennaio 1591 scrisse al suo corrispondente che era meravigliato di \"come sua Maest\u00e0 potesse essere persuasa di temere azioni contro la sua persona sia dai puritani che dai papisti\". Il 14 maggio 1591 dichiar\u00f2, che avrebbe preferito andare in pensione dalla politica piuttosto che cessare di esprimere la sua ostilit\u00e0 alle richieste dei vescovi di godere di piena libert\u00e0.\nAffari interni e morte.\nGli affari interni del regno gli causarono grande ansiet\u00e0. Nonostante le sue amichevoli relazioni con il conte di Leicester, non approv\u00f2 gli intrighi del favorito reale con sua figlia, Lettice, vedova di Walter Devereux, I conte di Essex, e egli insistette per il loro matrimonio a Wanstead il 21 settembre 1578. Il temperamento caparbio di suo nipote, Robert Devereux, II conte di Essex (figlio di sua figlia Lettice con il suo primo marito), fu una fonte di guai per lui negli ultimi anni della sua vita, e la regina sembr\u00f2 ritenerlo responsabile delle azioni del giovane. Knollys fu creato cavaliere dell'Ordine della Giarrettiera nel 1593, e mor\u00ec il 19 luglio 1596. Fu seppellito a Rotherfield Greys, e gli venne eretto un monumento elaborato, con l'effigie dei sette figli, delle sei figlie, e della moglie di suo figlio William, ancora presente nella chiesa."}
{"id": "2448193", "revid": "25074410", "url": "https://it.wikipedia.org/wiki?curid=2448193", "title": "Dowel action", "text": ""}
{"id": "2448209", "revid": "647919", "url": "https://it.wikipedia.org/wiki?curid=2448209", "title": "\u0160arplaninac", "text": ""}
{"id": "2448210", "revid": "181392", "url": "https://it.wikipedia.org/wiki?curid=2448210", "title": "AACSB", "text": ""}
{"id": "2448211", "revid": "6923", "url": "https://it.wikipedia.org/wiki?curid=2448211", "title": "Raquel del Rosario", "text": "\u00c8 stata la voce del gruppo pop rock El Sue\u00f1o de Morfeo.\nBiografia.\nNata sull'isola di Gran Canaria, Raquel \u00e8 la seconda di sei figli. Nel 2000 lasci\u00f2 la sua terra d'origine per trasferirsi definitivamente nelle Asturie.\nConobbe il pilota di Formula 1 Fernando Alonso durante uno show radiofonico spagnolo per la stazione Cadena 100. Sebbene da tempo circolassero voci su un matrimonio tra i due, avvenuto in segreto su un'isola alle Maldive alla fine del 2006, inizialmente entrambi negarono la cosa; la notizia venne tuttavia confermata pi\u00f9 volte dallo stesso Alonso tra il febbraio e l'agosto del 2008. Il 20 dicembre 2011 la coppia annunci\u00f2 congiuntamente la loro separazione, decisa di comune accordo.\nIntraprese in seguito una relazione con il fotografo e regista Pedro Castro, sposato alla fine del 2013. All'inizio del 2014 la coppia annunci\u00f2 di essere in attesa del loro primo figlio, nato il 15 luglio successivo e chiamato Leo.\nCarriera.\nAll'et\u00e0 di quattordici anni inizi\u00f2 a scrivere canzoni. Conobbe tre anni pi\u00f9 tardi l'artista asturiano David Feito, che allora faceva parte di un complesso di musica celtica. Nel 2000, insieme a Feito, form\u00f2 la band degli Xem\u00e1, che avrebbe poi pubblicato un album nel 2002. Poco dopo i due incontrarono il musicista Juan Luis Su\u00e1rez, e con lui nacque il trio El Sue\u00f1o de Morfeo. Raquel nel gruppo ha ricoperto il ruolo di cantante, e ha composto la maggior parte dei brani con la consulenza di Juan e David.\nNel 2007 il gruppo collabor\u00f2 con Nek nel brano \"Para ti ser\u00eda\" (versione in lingua spagnola di \"Lascia che io sia\"), contenuta nell'edizione speciale dell'album \"En el cuarto 26\" dell'artista italiano, e alla canzone \"Chocar\", presente nella riedizione dell'album \"Nos vemos en el camino\" de El Sue\u00f1o de Morfeo. Nel 2011 partecip\u00f2 al Festival di Sanremo 2011, in coppia con Luca Barbarossa, con il brano \"Fino in fondo\". Nel 2013, con El Sue\u00f1o de Morfeo, prese parte all'Eurovision Song Contest di Malm\u00f6 con il brano \"Contigo hasta el final\"."}
{"id": "2448213", "revid": "1442080", "url": "https://it.wikipedia.org/wiki?curid=2448213", "title": "Il pellicano", "text": "Il pellicano (in svedese: \"Pelikanen\") \u00e8 un \"dramma da camera\" del drammaturgo svedese August Strindberg.\nScritto nel giugno del 1907, quarta composizione per l'Intima teatern del drammaturgo, dove venne rappresentato, con poco successo, tredici volte.\nTrama.\nAmbientato in un freddo salotto di una casa lussuosa, narra la tragedia di una famiglia alla deriva. Protagonista della pi\u00e8ce \u00e8 la madre, una vedova grassa e cattiva, che regge le redini della casa ignorando il male che la avvolge, come se fosse in un sogno. I suoi figli sono entrambi mal nutriti e mal sviluppati, in tutto dipendenti da lei: Gerda, sterile, ha come marito l'amante della sua stessa madre e cerca in ogni modo di far funzionare il meccanismo rotto dell'amore, di emulare la mamma; Fredrick invece \u00e8 un ubriacone disincantato, l'unico che riuscir\u00e0 a trovare una soluzione per far cessare finalmente il girone dell'abitudine."}
{"id": "2448219", "revid": "124390708", "url": "https://it.wikipedia.org/wiki?curid=2448219", "title": "Amsterdamsche Football Club Ajax 1997-1998", "text": "Questa pagina raccoglie i dati riguardanti l'Amsterdamsche Football Club Ajax nelle competizioni ufficiali della stagione 1997-1998.\nStagione.\nIn questa stagione la dirigenza chiama Morten Olsen per la sostituzione di Louis van Gaal, inoltre arrivano Shota Arveladze che sar\u00e0 il miglior marcatore stagionale, il veterano Michael Laudrup alla sua ultima stagione da calciatore e Sunday Oliseh; sul fronte delle uscite invece Winston Bogarde e Patrick Kluivert passano al , Eli Louhenapessy va invece all'; e anche Marc Overmars M\u00e1rcio Santos cambiano maglia.\nL'Ajax partecipa alla Coppa UEFA dove elimina in successione (travolto 9-1 ad Amsterdam), Udinese grazie alla regola dei gol in trasferta e prima di arrendersi nei quarti allo , che vince entrambe le gare. Va per\u00f2 molto bene sul fronte interno: i \"Lancieri\" conquistano il ventisettesimo titolo in campionato con diciassette punti di vantaggio sul secondo e con ben centododici gol segnati. Arriva anche la tredicesima KNVB beker: in finale il PSV viene battuto 5-0, e cos\u00ec il club conquista il \"double\".\nOrganigramma societario.\nFonte\nArea direttiva\nArea tecnica"}
{"id": "2448225", "revid": "77594", "url": "https://it.wikipedia.org/wiki?curid=2448225", "title": "Greys Court", "text": "Greys Court \u00e8 una residenza di campagna, in stile Tudor, immersa in un giardino ed ubicata a sud di Chiltern Hills a Rotherfield Greys, vicino Henley-on-Thames nella contea inglese dell'Oxfordshire. Essa \u00e8 di propriet\u00e0 del National Trust ed \u00e8 aperta al pubblico.\nStoria.\nIl nome deriva dal collegamento con la famiglia Grey, discendente dal cavaliere normanno Anchetil de Greye. La propriet\u00e0 o maniero di Rotherfield Greys \u00e8 specificatamente menzionata nel Domesday Book.\nL'edificio, in stile Tudor, \u00e8 dotato di un cortile e di un giardino. Il giardino, recintato, \u00e8 pieno di roseti e piante ornamentali, con vialetti lastricati in pietra. Dentro il giardino vi \u00e8 una torre medioevale fortificata del 1347, l'unica parte dell'antico castello, dalla quale si gode una vista dei dintorni. Nel giardino vi \u00e8 anche una ruota, trainata da un asino, che raccoglie acqua da un vicino ruscello.\nLa casa ha una storia molto interessante, e l'interno, \u00e8 ancora arredato con mobili del XVIII secolo. Greys Court, fu abitata, per un certo periodo da, Sir Francis Knollys, tesoriere di Elisabetta I, e carceriere di Maria Stuarda."}
{"id": "2448230", "revid": "119982", "url": "https://it.wikipedia.org/wiki?curid=2448230", "title": "TeamTennis", "text": ""}
{"id": "2448233", "revid": "1748167", "url": "https://it.wikipedia.org/wiki?curid=2448233", "title": "Paolo Lombardi", "text": ""}
{"id": "2448234", "revid": "62004", "url": "https://it.wikipedia.org/wiki?curid=2448234", "title": "Mikhail Sivakov", "text": ""}
{"id": "2448237", "revid": "916580", "url": "https://it.wikipedia.org/wiki?curid=2448237", "title": "Quercus pyrenaica", "text": "La quercia dei Pirenei (Quercus pyrenaica ), detta in spagnolo melojo, \u00e8 un albero della famiglia delle Fagacee.\nLa denominazione specifica \"pyrenaica\", che si deve al botanico tedesco Carl Ludwig von Willdenow (1765-1812), \u00e8 in realt\u00e0 molto poco appropriata, in quanto la sua presenza sui Pirenei \u00e8 scarsa e il suo areale si estende a tutta la penisola iberica, alla Francia e al Marocco settentrionale. von Willdenow bas\u00f2 la sua descrizione di questa specie su campioni di un erbario che gli giunsero con un'etichetta che attribuiva erroneamente proprio questa provenienza, e tale denominazione resta tuttora valida in base alle regole di nomenclatura botanica.\nDescrizione.\nLa sua morfologia \u00e8 ampiamente colonnare, non arriva a raggiungere i 25 metri e il suo sviluppo \u00e8 lento, sopporta bene la siccit\u00e0, come pure le gelate ed \u00e8 poco longeva. Nei suoli poveri si trova frequentemente sotto forma di alberello.\nCome tutte le specie del genere \"Quercus\" si ibrida facilmente con altre specie congeneri, il leccio e la sughera, dando individui con caratteri intermedi.\nIl suo tronco, diritto o tortuoso, solitamente ha una forma molto irregolare, ramificandosi dalla base, sebbene dopo perda i rami pi\u00f9 bassi. La corteccia \u00e8 liscia e di colore verde grigiastro fino ai due o tre anni, poi cambia in un grigio pi\u00f9 scuro e a partire dai 25 anni diventando grossa, incomincia a screpolarsi longitudinalmente prendendo una colorazione bruna-grigiastra.\nL'apparato radicale \u00e8 formato da una potente radice principale dalla quale crescono numerose radici laterali prossime alla superficie del suolo. Questi stoloni producono lievi germogli con sviluppo diseguale. Se il tronco principale viene abbattuto, questi germogli si sviluppano abbondantemente coprendo ampie superfici.\nDi chioma lobulata o semisferica, tortuosa e chiara, ha foglie con un corto picciolo (fino a 25\u00a0mm) e un lembo pennatifido o pennatipartito attraversato da 4-8 paia di lobi laterali profondi, stretti e irregolari, che arrivano molto vicino alla nervatura media. Misurano da 7 a 16\u00a0cm di lunghezza, e al nascere hanno un attraente colore cremisi; sono coperte da ambo i lati di abbondanti peli stellati che nella faccia superiore tendono a perdersi, dandole un color cenerognolo al rovescio e pi\u00f9 verde sul lato superiore (talvolta si confonde il melojo con la roverella dovuto al fatto che le foglie di quest'ultima possono essere un po' pelose nella faccia superiore quando sono adulte, ma sono meno profondamente lobate di quelle della \"Quercus pyrenaica\"); sono marcescenti, per cui restano all'albero una volta morte fino all'apparizione delle nuove in primavera, dando un aspetto caratteristico ai boschi di \"melojo\" invernali.\nI fiori maschili e femminili nascono nello stesso albero, in aprile, maggio o ai primi di giugno; i fiori maschili sono giallognoli e minuti, con numero variabile di stami e raggruppati in amenti penduli, e i fiori femminili solitari o in gruppi di tre o quattro nelle ascelle dei rametti dell'ultimo anno.\nI suoi frutti sono ghiande grosse, con pedunculo corto e tozzo, di circa 3\u20134\u00a0cm di lunghezza, ricoperte per 1/3-1/2 da una cupola emisferica, a forma di ditale, villosa, con numerose squame cadenti. Nascono sole o raggruppate a due o tre e maturano in ottobre o novembre. La polpa \u00e8 di sapore amaro.\nNon bisogna confondere il frutto con delle escrescenze (protuberanze sferiche) denominate \"cecidi\" o galle molto frequenti in esemplari adulti. Questi \"tumori\" sono malformazioni dovute alla proliferazione delle cellule vegetali della pianta stessa, prodotti come autodifesa dall'albero verso le larve depositate da diverse specie di imenotteri su foglie, rametti e gemme di queste querce. La galla sviluppa dei tessuti vegetali a strati, che danno alimento e protezione alle larve.\nDistribuzione e habitat.\nVive intorno al Mediterraneo occidentale. Dal nord arriva fin nelle zone occidentali della Francia (dal livello del mare fino ai 500 metri), mentre verso sud esiste soltanto nel nord-ovest dell'Africa, nel nord del Marocco, raggiungendo la sua frontiera meridionale nel massiccio del Rif. In Italia la si trova allo stato spontaneo solo nella Val di Susa, in provincia di Torino.\nNella maggior parte della sua zona di distribuzione si hanno precipitazioni che vanno dai 650 ai 1.200\u00a0mm annuali. Il suo periodo vegetativo coincide con la mancanza di piogge in estate.\nSpecie di esposizione soleggiata o di media luce e temperamento robusto, attecchisce su terreni di varia natura (quarziti, arenarie, ardesia, micascisti, gneiss, graniti e sabbie pi\u00f9 o meno argillose; rara in terreni calcarei decalcificati o dolomitici).\nNella penisola Iberica \u00e8 pi\u00f9 o meno frequente in tutte le regioni interne, specialmente nelle montagne del centro e il quadrante nordoccidentale, principalmente alle falde delle montagne silicee, tra i 400 e i 1600 metri di altitudine e qualcosa in pi\u00f9 in Andalusia, (2000 metri nella Sierra Nevada).\nManca nelle Baleari e nel sud-est \u00e8 molto scarso a causa dei terreni calcarei e il clima secco, sebbene si estenda fino alle provincie di Cadice, Malaga e Granada nel sud, e raggiunge la Sierra di Prades in Tarragona, verso est.\nIncominciano i \"melojo\" ad altitudini dove terminano i lecci e sughereti, e sono soliti entrare in contatto con le pinete, per cui talvolta vengono distrutti onde favorire i pini mediterranei.\nBisogna mettere in risalto la presenza, sebbene possa sembrare strana, di esemplari isolati o piccole zone circoscritte vicino alla costa cantabrica e galiziana, dove il \"melojo\" viene a mescolarsi con la farnia (\"Quercus robur\") formando boschi misti al largo della costa francese, arrivando fino in Bretagna, sebbene in aree penisolari atlantiche si mostrino molto pi\u00f9 competitivi la farnia e la rovere (\"Quercus petraea\").\nLa \"Quercus pyrenaica\" \u00e8 un eccellente \"creatore\" di suoli, conosciuti come \u00abtierras de melojar\u00bb (\"terre dei boschi di melojo\"), che nella nomenclatura edafologica si considerano campi umiferi e appartengono alla famiglia delle terre scure.\nAvversit\u00e0.\nLa quercia dei Pirenei ha sofferto pi\u00f9 di chiunque altro rappresentante del suo genere l'epidemia di oidio, che lo decimo ai principi del XX secolo. Le continue potature favorirono la propagazione del fungo e la degenerazione e il deperimento della specie. In alcune zone si incontrano individui in cattivo stato o isolati; in altre resistono in gruppi di esemplari contorti, o vengono recuperati fra altre specie, accompagnandosi al faggio o alla rovere. Sfortunatamente, anche molti pendii, prima boscati e ora dissodati o deforestati, soffrono di un'erosione irreversibile; perci\u00f2 bisogna sottolineare l'importante ruolo che gioca il melojo fissando con le sue estese radici i terreni pi\u00f9 sciolti e pompando nutrienti e basi dal sottosuolo per rilasciarli in superficie.\nLa permanenza delle foglie secche sulla chioma o ritardo della caduta delle foglie, \u00e8 un fenomeno che non si conosce completamente, sebbene \u00e8 chiaro che sia una variante delle caducifoglie, dove la separazione delle foglie non si produce fino alla spinta delle gemme fogliari nella seguente stagione.\nCon l'accorciamento autunnale del fotoperiodo, le piante riassorbono i nutrienti e l'acqua delle foglie, chiudono automaticamente i vasi conduttori e lasciano uniti i piccioli ai rami. Se il vento non lo impedisce, questa leggera legatura \u00e8 sufficiente perch\u00e9 l'albero conservi le foglie secche fino all'arrivo della primavera. Il comportamento degli individui della stessa specie non \u00e8 interamente identico. I germogli di ceppi, individui giovani, o rami inferiori dei tronchi adulti, conservano un maggior numero di foglie secche che i rami elevati, i quali frequentemente perdono la loro copertura.\nIn qualunque caso, la relazione fra la permanenza delle foglie secche e il temperamento intermedio del \"melojo\", a cavallo tra il mondo mediterraneo (perennifoglio) e l'atlantico (caducifoglio), costituisce un mistero. Non \u00e8 chiaro se il fatto di conservare le foglie possa garantire vantaggi, sebbene forse permetta un maggior grado di protezione per le gemme fogliari.\nUsi.\nAvendo un legno deformabile, di peggiore qualit\u00e0 rispetto alle altre specie de gruppo \"robur\", a causa dei suoi tronchi meno grossi e pi\u00f9 irregolari (risulta difficile trovare pezzi sufficientemente dritti e con un formato adeguato per lavori di falegnameria), viene usato soprattutto per le traversine delle rotaie ferroviarie, travi per edificazioni rurali o pali per il telefono, cos\u00ec come per porte e finestre. Ma per la sua facilit\u00e0 a rinascere dalla radice \u00e8 molto adatto a fornire legna e carbone di eccellente qualit\u00e0, utilizzando i suoi ramoscelli.\nCome in altri alberi del suo genere, la corteccia possiede una grande quantit\u00e0 di tannini, per cui lo si impiega nella concia delle pelli, essendo preferita a quella della farnia (\"Quercus robur\") e altre roveri.\nLe ghiande sono utilizzate per alimentare il bestiame in autunno e inverno, sebbene siano migliori quelle di altre specie con foglie perenni, soprattutto il leccio; e in primavera vengono spuntati i germogli teneri, sia dall'albero che dalle radici, aiutando cos\u00ec a \"sgrossare\" il terreno e mantenerlo fertile e adatto a pascoli eccellenti.\nI luoghi popolati da questo tipo di quercia sono un buon ambiente dove poter praticare il trekking, l'escursionismo e la caccia. La forza del suo sistema radicale permette la formazione e conservazione di un suolo ottimo che regola il regime idrologico.\nNomi comuni.\nIn castigliano: abogalla, agallarones, agallones, barda, bardal, bellota, cajiga, cajigo, carrasco, carvalho negral, carvallo, carvallo negro, cerqueiro, cerqui\u00f1o, chaparro, chaporro, corcabo, corco, cuerco, curco villano, gallaras, malojo, manoplas blancas, marojo, mata de robles (cespuglio di roveri), matorra, matorro, melojo, negral, quejigo (lamento), rachizo, reboll, rebolla, rebollar, rebollera, rebolleta, rebollo, rebollo gordo, rebolo, rebotsu, roble, roble borne (\"rovere a punta\"), roble cepillo (\"rovere a spazzola\"), roble com\u00fan de Castilla (\"rovere comune di Castiglia\"), robleda, robleda doble, roble dulce, roble matorrizo, roble melojo, roble montaraz, roble negral, roble negro (rovere nero), roble que lleva las nueces de agallas (\"rovere che porta le noci delle agalla\"s), roble serrano (\"rovere serrano\"), roble tocio (\"rovere tozzo\"), roble tocorno (\"rovere mal potato\"), roble tozo (\"rovere tozzo\"), roble turco (rovere turco), roble villano (rovere villano), robre (=\"roble\"), sapiego, talaya, tocio (tozzo), toc\u00edo, tocorno (\"mal potato\"), tozo (tozzo), turco.\nAnche conosciuta comunemente in Galizia come \"cerqui\u00f1o\", nelle Asturie \"tociu\", nei Paesi Baschi \"tocorno\", in Catalogna \"reboll\", in Portogallo \"carvallo negro\", in Francia \"tauzin\"."}
{"id": "2448242", "revid": "62004", "url": "https://it.wikipedia.org/wiki?curid=2448242", "title": "Sergey Krivets", "text": ""}
{"id": "2448243", "revid": "765341", "url": "https://it.wikipedia.org/wiki?curid=2448243", "title": "Quejigo", "text": "Quejigo pu\u00f2 riferirisi a:"}
{"id": "2448245", "revid": "1573940", "url": "https://it.wikipedia.org/wiki?curid=2448245", "title": "Ameles picteti", "text": "Ameles picteti \u00e8 una mantide con areale mediterraneo.\nDescrizione.\n\u00c8 una mantide di piccola taglia (3-4 cm), con femmine brachittere (con ali vestigiali) e maschi alati.\nGli occhi sono conici, e presentano un tubercolo apicale pi\u00f9 o meno sviluppato. Questo carattere consente di distinguere questa specie dalla congenere \"Ameles decolor\" che invece ha occhi globosi e senza tubercolo apicale.\nDistribuzione.\n\u00c8 presente in Spagna, Sicilia e Algeria."}
{"id": "2448250", "revid": "809148", "url": "https://it.wikipedia.org/wiki?curid=2448250", "title": "Metodi reticolari di Boltzmann", "text": "In fluidodinamica computazionale, i metodi reticolari di Boltzmann, spesso abbreviati con la sigla LBM, dal termine inglese \"Lattice Boltzmann methods\", sono un insieme di tecniche (di CFD) usate per la simulazione dei fluidi. Invece di risolvere le equazioni di Navier-Stokes, l'equazione di Boltzmann viene risolta per simulare il flusso di un fluido newtoniano mediante modelli di collisione, come ad esempio il metodo Bhatnagar-Gross-Krook (BGK). Simulando l'interazione di un limitato numero di particelle, il comportamento del flusso viscoso emerge automaticamente dal movimento intrinseco delle particelle stesse e dai processi di collisione che ne conseguono.\nAlgoritmo.\nL'LBM \u00e8 una tecnica di simulazione relativamente nuova per sistemi fluidodinamici complessi ed ha attirato l'interesse dei ricercatori che utilizzano la fisica computazionale. Al contrario dei tradizionali metodi, che risolvono numericamente le equazioni di conservazione di propriet\u00e0 macroscopiche (come la massa, la quantit\u00e0 di moto e l'energia), nei modelli reticolari di Boltzmann il fluido \u00e8 costituito da particelle fittizie, e queste particelle operano consecutivamente processi di propagazione e collisione, spostandosi su una griglia reticolare discreta. A causa di questa natura particellare e dei processi dinamici locali, gli LBM hanno diversi vantaggi in pi\u00f9 rispetto ai convenzionali metodi CFD, specialmente se si trattano complesse condizioni al contorno, se si aggiungono interazioni microscopiche e se si parallelizza l'algoritmo su GPU. Una diversa interpretazione dell'equazione di Boltzmann \u00e8 l'equazione di Boltzmann con velocit\u00e0 discreta. I metodi numerici per la soluzione del sistema di equazioni differenziali parziali genera in questo caso una mappa discreta, che pu\u00f2 essere interpretata come le propagazioni e le collisioni delle particelle fittizie.\nEvoluzione dai metodi LGA.\nGli LBM sono una derivazione del metodo lattice gas automata (LGA), che pu\u00f2 essere considerato un modello semplificato di dinamiche molecolari fittizie nel quale spazio, tempo, e velocit\u00e0 delle particelle sono tutti valori discreti. Ogni nodo del reticolo \u00e8 collegato ai suoi vicini tramite 6 velocit\u00e0 reticolari, tramite ad esempio il modello esagonale FHP. Ci possono essere 0 o 1 particella per nodo che si spostano seguendo una direzione reticolare. Dopo un intervallo di tempo, ogni particella si sposter\u00e0 sul nodo vicino, a seconda della propria direzione: questo processo viene chiamato passo di propagazione o di streaming. Quando sullo stesso nodo arriva pi\u00f9 di una particella da direzioni diverse, queste collidono e cambiano le loro direzioni in base ad un insieme di regole di collisione. Regole di collisione appropriate dovrebbero conservare il numero di particelle (cio\u00e8 la massa), la quantit\u00e0 di moto e l'energia prima e dopo la collisione. Tuttavia, si \u00e8 constatato che i LGA soffrono di diversi difetti intrinseci: perdita di relativit\u00e0 galileiana, rumore statistico, complessit\u00e0 esponenziale per reticoli tridimensionali, eccetera.\nIl motivo principale della transizione dagli LGA ai LBM \u00e8 stato il desiderio di rimuovere il rumore statistico sostituendo il numero booleano delle particelle in una direzione del reticolo con la sua media totale, la cosiddetta funzione di distribuzione di densit\u00e0. Oltre a questa sostituzione, la regola di collisione discreta viene sostituita da una funzione continua conosciuta come operatore di collisione. Nell'evoluzione dei LBM, un'importante semplificazione \u00e8 stata quella di approssimare l'operatore di collisione con il termine di rilassamento di Bhatnagar-Gross-Krook (BGK). Questo modello di BGK reticolare (lattice BGK, LBGK) rende le simulazioni pi\u00f9 efficienti e permette la flessibilit\u00e0 dei coefficienti di trasporto. D'altra parte, \u00e8 stato dimostrato che lo schema LBM pu\u00f2 essere anche considerato come una speciale forma discretizzata dell'equazione continua di Boltzmann. Attraverso l'approssimazione di Chapman-Enskog, dall'algoritmo LBM si possono ricavare la continuit\u00e0 dirigente e le equazioni di Navier-Stokes. Inoltre, anche il valore della pressione \u00e8 direttamente derivabile dalle distribuzioni di densit\u00e0 e quindi non si presentano ulteriori equazioni di Poisson da risolvere, come nei tradizionali metodi CFD.\nTipi di reticoli e classificazione DnQm.\nI modelli lattice Boltzmann possono operare su diversi tipi di reticoli, sia cubici che triangolari, con o senza particelle rimanenti nella funzione di distribuzione discreta.\nUn modo tipico per classificare i differenti metodi che utilizzano un reticolo \u00e8 lo schema DnQm. \"Dn\" significa \"n dimensioni\" mentre \"Qm\" significa \"m velocit\u00e0\". Ad esempio, D3Q15 \u00e8 un modello lattice Boltzmann tridimensionale su una griglia cubica, con particelle rimanenti. Ogni nodo ha la forma di un cristallo, e pu\u00f2 inviare particelle ad ognuno dei sei nodi vicini che ne condividono la superficie, agli otto nodi vicini che ne condividono gli spigoli, e a se stesso. (Il modello D3Q15 non considera particelle che si spostano verso i dodicesimi nodi vicini che condividono un lato; aggiungendo a che questi si otterrebbe un modello \"D3Q27\".)\nQuantit\u00e0 reali come lo spazio ed il tempo devono essere convertite in unit\u00e0 reticolari prima della simulazione. Quantit\u00e0 adimensionali come il numero di Reynolds rimangono invece uguali.\nUnit\u00e0 di conversione reticolari.\nNella maggior parte delle simulazioni lattice Boltzmann formula_1 \u00e8 l'unit\u00e0 base per la spaziatura del reticolo; in questo modo se il dominio rappresentato da formula_2 cm ha formula_3 unit\u00e0 reticolari per tutta la sua lunghezza, allora l'unit\u00e0 di spazio viene semplicemente definita come formula_4. Tipicamente nelle simulazioni lattice Boltzmann le velocit\u00e0 sono date in termini di velocit\u00e0 del suono. L'unit\u00e0 di tempo discreta pu\u00f2 perci\u00f2 essere definita come formula_5, dove il denominatore formula_6 rappresenta appunto la velocit\u00e0 del suono.\nPer flussi su piccola scala (come quelli presenti nei materiali porosi), lavorare con reali velocit\u00e0 del suono pu\u00f2 portare ad avere time step inaccettabili, poich\u00e9 di durata troppo breve. \u00c8 perci\u00f2 prassi comune aumentare il numero di Mach del reticolo a qualcosa di pi\u00f9 grande rispetto al numero di Mach reale, compensando allo stesso modo la viscosit\u00e0 per preservare il numero di Reynolds.\nSimulazione di miscele.\nSimulare flussi composti o multifase \u00e8 sempre stata una sfida per i tradizionali CFD a causa della mobilit\u00e0 e deformabilit\u00e0 delle interfacce. Nello specifico, le interfacce tra diverse fasi (liquide e gassose) o componenti (ad esempio olio ed acqua) originate dalle specifiche interazioni tra le molecole del fluido. \u00c8 perci\u00f2 difficile implementare interazioni cos\u00ec microscopiche all'interno della macroscopica equazione Navier\u2013Stokes. Comunque, nei LBM, l'energia cinetica del particolato fornisce un metodo relativamente facile e consistente per incorporare queste microscopiche interazioni implicite, modificando l'operatore di collisione. Sono stati sviluppati diversi modelli LBM multifase/multicomponente. In questi la separazione delle fasi viene generata automaticamante dalle dinamiche delle particelle e non \u00e8 richiesto nessun trattamento speciale per manipolare le interfacce, come era necessario invece nei tradizionali metodi CFD. Si possono trovare applicazioni di successo di modelli LBM multifase/multicomponente in vari sistemi di fluidi complessi come instabilit\u00e0 delle interfacce, dinamiche di bolle/gocce, bagnature su superfici solide, scivolamento delle interfacce e deformazioni elettrodinamiche delle gocce.\nLimiti.\nNonostante il grande successo dei LBM nel simulare complessi sistemi di fluidi, questo nuovo approccio presenta qualche limite. Al momento, flussi aerodinamici con un alto numero di Mach risultano ancora difficoltosi per i LBM, ed \u00e8 ancora assente un consistente schema termo-idrodinamico. Comunque, come i CFD basati su Navier\u2013Stokes, i LBM sono stati utilizzati con successo assieme a soluzioni termico-specifiche per permettere la simulazione di trasferimenti di calore (conduzione, convezione e radiazione su solidi). Per modelli multifase/multicomponente, lo spessore dell'interfaccia di solito \u00e8 grande ed il rapporto tra la densit\u00e0 e l'interfaccia \u00e8 piccolo se comparato con fluidi reali. Tuttavia, le moltissime applicazioni ed i veloci progressi di questo metodo nel corso degli ultimi 20 anni ha dimostrato il suo potenziale nella fisica computazionale, inclusa la microfluidica: i LBM mostrano risultati promettenti nel campo dei fluidi con un alto numero di Knudsen (definito dal rapporto del percorso libero medio tra le molecole ed una scala di lunghezza geometrica).\nDettagli matematici.\nL'equazione di Boltzmann \u00e8 l'evoluzione di un'equazione per una funzione di distribuzione di probabilit\u00e0 per una singola particella formula_7:\ndove formula_9 \u00e8 una forza esterna e formula_10 \u00e8 un integrale di collisione. Il metodo lattice Boltzmann discretizza questa equazione limitando lo spazio su un reticolo e lo spazio delle velocit\u00e0 su un insieme discreto di velocit\u00e0 formula_11. L'equazione di Boltzmann discretizzata, che \u00e8 l'equazione lattice Boltzmann allora si scriver\u00e0:\nL'operatore di collisione viene spesso approssimato da un operatore di collisione BGK:\ndove formula_14 \u00e8 la distribuzione di equilibrio locale.\nI momenti di formula_15 forniscono le quantit\u00e0 locali che si conservano. La densit\u00e0 \u00e8 data da\ne la quantit\u00e0 di moto locale \u00e8 data da\nPer i tipici metodi lattice Boltzmann isotermici queste sono le uniche quantit\u00e0 che si conservano. Anche i modelli termici conservano l'energia e perci\u00f2 hanno una quantit\u00e0 conservativa addizionale:\nL'operatore di collisione deve rispettare le leggi di conservazione. Perci\u00f2 la distribuzione di equilibrio formula_14 deve avere gli stessi momenti conservativi della formula_15."}
{"id": "2448251", "revid": "62004", "url": "https://it.wikipedia.org/wiki?curid=2448251", "title": "Sergei Kislyak", "text": ""}
{"id": "2448254", "revid": "131358", "url": "https://it.wikipedia.org/wiki?curid=2448254", "title": "Vitalij Kutuzov", "text": ""}
{"id": "2448256", "revid": "124604937", "url": "https://it.wikipedia.org/wiki?curid=2448256", "title": "Fu\u00dfball-Club Bayern M\u00fcnchen 1997-1998", "text": "Questa voce raccoglie le informazioni riguardanti il Fu\u00dfball-Club Bayern M\u00fcnchen nelle competizioni ufficiali della stagione 1997-1998.\nStagione.\nIn questa stagione Giovanni Trapattoni \u00e8 alla guida del Bayern, che inizia conquistando la prima Coppa di Lega. Il campionato comincia invece con la sconfitta interna contro il neopromosso , squadra che tuttavia conquister\u00e0 il titolo. I bavaresi partecipano poi alla fase a gruppi della Champions League, dove vengono sorteggiati insieme a Paris Saint-Germain, Be\u015fikta\u015f e IFK G\u00f6teborg. In dicembre i tedeschi si guadagnano la qualificazione alla fase a eliminazione diretta, venendo poi eliminati in primavera dai detentori del , che hanno la meglio grazie a un golden goal. Qualche giorno prima di questa partita, il 10 marzo 1998, l'allenatore italiano tiene una conferenza stampa che rimarr\u00e0 celebre, in cui accusa alcuni suoi calciatori di scarso impegno e di mancanza di professionalit\u00e0. La stagione viene conclusa con la vittoria della nona Coppa di Germania, conquistata dopo aver battuto in finale il , mentre il campionato viene terminato al secondo posto, a due soli punti dalla vetta.\nMaglie e sponsor.\nPer la stagione 1997-98 viene confermato lo sponsor ufficiale Opel, in uso dal 1989. Le maglie, firmate Adidas, sono di colore blu scuro con una fascia rossa al centro. Colletto e rifiniture sono di colore bianco.\nOrganigramma societario.\nArea direttiva\nArea tecnica\nRosa.\n (vice-capitano)\n (capitano)"}
{"id": "2448257", "revid": "62004", "url": "https://it.wikipedia.org/wiki?curid=2448257", "title": "Sergei Gurenko", "text": ""}
{"id": "2448260", "revid": "729019", "url": "https://it.wikipedia.org/wiki?curid=2448260", "title": "Movimento Rivoluzionario Popolare", "text": "Il Movimento Rivoluzionario Popolare \u00e8 un gruppo armato ricollegabile all'estrema destra, fuoriuscito nel 1979 da Costruiamo l'azione.\nA simbolo viene scelto il mitra e la vanga incrociati, per rompere ideologicamente con il mondo neofascista e avviare \"una composizione anche di classe, dell'ambiente rivoluzionario\".\nLeader del gruppo sono Paolo Aleandri e Marcello Iannilli.\nCome ha scritto la Commissione stragi: \"Gli attentati commessi nella primavera del 1979 e rivendicati con la sigla Movimento Rivoluzionario Popolare ed il logo del mitra e della vanga incrociati, sono ideologicamente e politicamente riconducibili all'area di Costruiamo l'azione, sia per il diretto coinvolgimento nell'esperimento di aggregazione operato dal giornale, sia per la perfetta coincidenza tra la linea da esso sostenuta e la scelta degli obiettivi\".\nAttentati o rivendicazioni.\nAll'MRP sono attribuiti un'ottantina di attentati, fra cui spiccano quelli contro il Campidoglio il 13 maggio 1979, contro il carcere di Regina Coeli il successivo 14 maggio, alla Farnesina (24 maggio) e il Consiglio superiore della magistratura, e la mancata strage, per un difetto del timer che doveva innescare la bomba, di piazza Indipendenza, il 20 maggio, in occasione del Raduno nazionale degli alpini a Roma.\nAzioni tutte realizzate con grande impiego di esplosivi e non senza perizia.\nSul MRP indag\u00f2, inoltre, Mario Amato, il giudice assassinato dai Nuclei Armati Rivoluzionari il 23 giugno 1980."}
{"id": "2448262", "revid": "266224", "url": "https://it.wikipedia.org/wiki?curid=2448262", "title": "Motocicletta 10 HP", "text": ""}
{"id": "2448263", "revid": "266224", "url": "https://it.wikipedia.org/wiki?curid=2448263", "title": "Motocicletta 10HP", "text": ""}
{"id": "2448270", "revid": "144796", "url": "https://it.wikipedia.org/wiki?curid=2448270", "title": "Stile Tudor", "text": "Lo stile Tudor in architettura \u00e8 lo sviluppo finale dell'architettura medioevale durante il periodo Tudor (1485\u20131603) ed anche dopo, a cura della classe conservatrice. Esso segu\u00ec lo stile gotico inglese e, anche se soppiantato dalla architettura elisabettiana negli edifici di una certa pretenziosit\u00e0, lo stile Tudor mantiene il suo antico gusto inglese, in molti college di Oxford e Cambridge.\nL'arco a quattro centri, oggi noto come arco Tudor, \u00e8 una sua caratteristica; alcune delle pi\u00f9 belle finestre chiamate \"oriel window\" appartengono a questo periodo; le modanature sono pi\u00f9 sporgenti ed il fogliame diviene pi\u00f9 naturalistico. Ciononostante, \"stile Tudor\" \u00e8 una denominazione non chiara, coi suoi suggerimenti impliciti della continuit\u00e0 fra il periodo della dinastia Tudor e l'impressione ingannevole che ci sia stata un'interruzione di stile all'accesso al trono d'Inghilterra degli Stuart con Giacomo I nel 1603. \nI principali esempi nell'architettura sacra:\nEdifici civili:\nVi sono architetture Tudor anche in Scozia, di cui un esempio \u00e8 il \"King's College\" di Aberdeen.\nNel XIX secolo vennero combinati elementi di architettura Tudor ed Elisabettiana nel costruire stazioni ferroviarie e alberghi."}
{"id": "2448275", "revid": "52953", "url": "https://it.wikipedia.org/wiki?curid=2448275", "title": "William de Wiveleslie Abney", "text": "Si occup\u00f2 di chimica e di ottica fotografica. Con altri studiosi prepar\u00f2, tra il 1878 e il 1879, un'emulsione rapida che rese possibile la fotografia istantanea e nel 1880 present\u00f2 l'idrochinone, il rivelatore tutt'oggi ampiamente usato. Condusse inoltre importanti ricerche nel campo della spettrofotografia, dell'analisi cromatica e della visione dei colori.\nNel 1882 venne premiato con la Medaglia Rumford, riconoscimento biennale per gli scienziati che lavorano in Europa impegnati in ricerche nel campo della luce o del calore."}
{"id": "2448276", "revid": "339392", "url": "https://it.wikipedia.org/wiki?curid=2448276", "title": "Maxim Tsigalko", "text": ""}
{"id": "2448280", "revid": "1249613", "url": "https://it.wikipedia.org/wiki?curid=2448280", "title": "Congresso internazionale dei fisici del 1927", "text": "Nel 1927, per celebrare Alessandro Volta nel 1\u00ba centenario della morte venne organizzato a Como, sua citt\u00e0 natale, un Congresso internazionale dei fisici destinato a diventare un evento estremamente significativo nella storia della fisica moderna.\nAperto l'11 settembre da Quirino Majorana, presidente dalla Societ\u00e0 italiana di fisica, si concluse il 27 settembre. In un momento nel quale la meccanica quantistica va definendo le basi di una nuova visione del mondo, sono invitati a Como tutti i protagonisti di quello straordinario fermento. Il solo Albert Einstein non partecipa, per la sua ferma opposizione al regime di Mussolini.\nDescrizione.\nDei 61 partecipanti, alcuni sono giovanissimi: Wolfgang Pauli ha 27 anni, Werner Heisenberg, Enrico Fermi e Franco Rasetti ne hanno 26, Paul Adrien Maurice Dirac 25. Sono presenti dieci premi Nobel per la fisica: Niels Bohr (1922), William Lawrence Bragg (1915), Arthur Compton (1927) James Franck (1925), Hendrik Antoon Lorentz (1902), Guglielmo Marconi (1909), Robert Andrews Millikan (1923), Max Planck (1918), Max von Laue (1914), Pieter Zeeman (1902), oltre a due premi Nobel per la chimica Francis William Aston (1922) e Ernest Rutherford (1908). I presenti che presero il Nobel successivamente furono: Max Born (1954), Werner Karl Heisenberg (1932) e Otto Stern (1943), Irving Langmuir (1932), oltre ai gi\u00e0 citati Dirac (1933), Fermi (1938) e Pauli (1945).\nDopo la visita all'Universit\u00e0 di Pavia, il 17 settembre, i partecipanti si trasferiscono a Roma dove, in Campidoglio, Guglielmo Marconi pronuncia il discorso di commemorazione dinanzi a Mussolini. \nIl Congresso si caratterizza come una vera e propria inaugurazione ufficiale della meccanica quantistica e Bohr, affrontando le nuove questioni epistemologiche, enuncia per la prima volta il \u00abprincipio di complementarit\u00e0\u00bb con il quale si prova a risolvere il problema aperto da Louis-Victor Pierre Raymond de Broglie del dualismo onda-corpuscolo degli enti fisici, sostenendo che tali aspetti sono rappresentazioni complementari di un'unica realt\u00e0 \u00abche si escludono mutuamente\u00bb. Fermi presenta la sua teoria quantistica del gas perfetto.\nI congressisti, infine, riconoscono ad Alessandro Volta la priorit\u00e0 nella scoperta della legge della uniforme dilatazione isobara dell'aria e del vapore, impropriamente attribuita a Joseph Louis Gay-Lussac, cui va il merito di averne estesa la validit\u00e0 a tutti gas."}
{"id": "2448283", "revid": "834", "url": "https://it.wikipedia.org/wiki?curid=2448283", "title": "EBCL", "text": "L'EBC*L (European Business Competence Licence) \u00e8 un sistema di certificazione internazionale di competenze professionali in ambito economico.\nCos'\u00e8 l'EBC*L.\nSviluppata dal \"Council Business Competence for Europe\", ente presieduto da docenti universitari mittleeuropei, l'EBC*L certifica non soltanto le conoscenze ma soprattutto le \"competenze economico-aziendali\": l'insieme delle abilit\u00e0 necessarie (\"know-how\") per poter lavorare nel settore commerciale e contabile di un'azienda europea, sia essa pubblica o privata.\nScopo del progetto EBC*L \u00e8 la creazione di uno standard internazionale di competenza economica: la certificazione si caratterizza infatti per l'uniformit\u00e0 del programma e della prova d'esame in tutti i Paesi nei quali \u00e8 diffusa, garantendo in questo modo la circolarit\u00e0 del titolo.\nLa Certificazione prevede tre livelli di preparazione:\nLivello A.\nLe competenze certificate dal livello A permettono di:\nDiffusione internazionale e riconoscimenti.\nLa certificazione EBC*L \u00e8 attualmente presente in 31 Paesi (anche extra-europei) e disponibile in 24 lingue.\nNumerose multinazionali di prestigio (come Siemens, T-Mobile, Xerox, Bayer, Uniqua, Samsung) hanno integrato l'EBC*L nei rispettivi programmi di formazione interna di alcune loro filiali nazionali, ad esempio in Austria.\nNel suo intervento alla Conferenza \u201cFormazione permanente ed educazione all'imprenditorialit\u00e0\u201d, svoltasi nel settembre 2008, il vice presidente della Commissione Europea, G\u00fcnter Verheugen, rimarcando la necessit\u00e0 di estendere le conoscenze economiche per gestire la transizione verso un'economia basata sulla conoscenza e definendo quella economica come una delle otto competenze chiave fondamentali, afferma che \u201csistemi di certificazione riconosciuti a livello internazionale come l'EBCL possono aiutarci a raggiungere l'eccellenza nell'imprenditoria economica\u201d . Inoltre \u201cl'EBCL costituisce anche un approccio moderno a supporto della formazione permanente, che rappresenta la nostra risposta alle sfide poste dal cambiamento\u201d.\nNel messaggio di augurio inviato in occasione della Conferenza Regionale EBC*L dei Balcani del Settembre 2008, il Membro della Commissione Europea nel settore Educazione, Formazione, Cultura e Giovani, Jan Figel, ha affermato che \u201cla relazione tra educazione ed economia, specialmente nella prospettiva dell'educazione permanente, \u00e8 una delle maggiori priorit\u00e0 per l'Europa, [\u2026] l'educazione e la formazione sono infatti fattori determinanti di produttivit\u00e0 e sviluppo [\u2026] e la formazione permanente \u00e8 la chiave per assicurare all'Europa competitivit\u00e0 e benessere sociale. [\u2026] In questo clima, il successo va a chi ha la creativit\u00e0 e la motivazione per creare opportunit\u00e0 per se stessi e per gli altri [\u2026] sono pertanto lieto di ringraziare il comitato internazionale EBC*L ed il Consiglio Europeo Per le Competenze Economiche per il loro coinvolgimento nella promozione dello spirito imprenditoriale, per aver associato partner di importanza strategica e per incoraggiare l'acquisizione di competenze al fine di favorire lo sviluppo personale ed occupazionale dei cittadini Europei\u201d\nOrganismi EBC*L.\nA livello internazionale, l'EBC*L \u00e8 rappresentato da due organizzazioni:\nEBCL Italia.\nL'Italia ha aderito al progetto Europeo EBC*L ed \u00e8 Membro Ufficiale degli Organismi Internazionali attraverso Ebcl Italia s.r.l.\nFondata nel 2005, con sede a Latina, Ebcl Italia \u00e8 il Garante Nazionale Italiano per il progetto European Business Competence* Licence e si occupa della diffusione dell'EBC*L sul territorio nazionale, curando i rapporti con gli enti di formazione che intendono rilasciare la certificazione EBC*L, verificandone gli standard di qualit\u00e0 richiesti e garantendone l'operato attraverso una procedura di accreditamento e monitoraggio costante.\nOperativo dalla seconda met\u00e0 del 2006, Ebcl Italia ha ottenuto l'accreditamento di numerosi Test Center diffusi su tutto il territorio nazionale. Tra questi numerose scuole secondarie superiori ed alcune facolt\u00e0 universitarie; come a Lecce l'Universit\u00e0 del Salento (Ce.S.I.L.D. \u2013 Centro Servizi Informatici) e a Messina la Facolt\u00e0 di Economia e Commercio (Dipartimento Riam). Altre Facolt\u00e0 si sono inoltre espresse favorevolmente nei confronti del progetto dimostrandosi interessate a riconoscere un certo numero di CFU (crediti formativi universitari) alla certificazione EBC*L.\nEbcl Italia, inoltre, ha promulgato nel 2007 una convenzione operativa su tutto il territorio nazionale con il corpo della Guardia di Finanza, mentre sono in corso contatti per il riconoscimento della certificazione da parte del Ministero dell'Istruzione, di quello del Lavoro, oltre che delle Regioni, nell'ambito della formazione professionale destinata a disoccupati, lavoratori in mobilit\u00e0 e apprendisti."}
{"id": "2448288", "revid": "62004", "url": "https://it.wikipedia.org/wiki?curid=2448288", "title": "Viktor Goncharenko", "text": ""}
{"id": "2448295", "revid": "6923", "url": "https://it.wikipedia.org/wiki?curid=2448295", "title": "Partito Verde di Inghilterra e Galles", "text": "Il Partito Verde di Inghilterra e Galles (in inglese \"Green Party of England and Wales\" - GPEW; in gallese \"Plaid Werdd Cymru a Lloegr\") \u00e8 un partito politico del Regno Unito.\nFondato nel 1990 a seguito della dissoluzione del Partito Verde del Regno Unito, \u00e8 entrato per la prima volta alla Camera dei Comuni in occasione delle elezioni generali del 2010, quando \u00e8 stata eletta Caroline Lucas, allora leader del partito ed europarlamentare dal 1999.\nA seguito delle elezioni del 2019 conta un rappresentante nella Camera dei Comuni (Caroline Lucas, eletta nel Collegio di Brighton Pavilion ininterrottamente dal 2010); ha inoltre due esponenti nella Camera dei Lord. Esprime centinaia di rappresentanti a livello locale, tra cui tre nell'Assemblea di Londra.\nA livello internazionale il partito \u00e8 affiliato ai Global Greens e al Partito Verde Europeo.\nIdeologia e posizioni.\nL'ideologia del partito combina l'ambientalismo (progressivo abbandono dei combustibili fossili e dell'energia nucleare) con politiche economiche di sinistra, che prevedono servizi pubblici forti. Propone un'economia di stato stazionario interventista e l'introduzione del sistema proporzionale nel Regno Unito. Assume un approccio progressista in materia di diritti civili, animalismo, diritti LGBT e riforme in materia di droghe. Il partito promuove inoltre la nonviolenza (anti-militarismo, anti-interventismo, anti-NATO), il reddito di base, il salario di sussistenza e la partecipazione democratica.\nAlcuni esponenti del partito si sono dichiarati favorevoli al repubblicanesimo nel Regno Unito.\nNel referendum sulla permanenza del Regno Unito nell'Unione europea del 2016 il Partito Verde si schier\u00f2 a favore dell'appartenenza del Paese all'UE, pur sostenendo il referendum stesso in quanto opportunit\u00e0 per creare \"un'Europa pi\u00f9 democratica e con responsabilit\u00e0, con uno scopo pi\u00f9 chiaro per il futuro\"."}
{"id": "2448298", "revid": "339392", "url": "https://it.wikipedia.org/wiki?curid=2448298", "title": "GPEW", "text": ""}
{"id": "2448299", "revid": "124123", "url": "https://it.wikipedia.org/wiki?curid=2448299", "title": "Laurens van den Acker", "text": "Biografia.\nFiglio di un architetto, fin dalla pi\u00f9 tenera et\u00e0, il piccolo Laurens era solito sbirciare di nascosto gli schizzi eseguiti per lavoro dal padre nel suo studio. Ma gi\u00e0 a 5 anni decise che erano molto pi\u00f9 interessanti le automobili. Cos\u00ec, durante gli anni della scuola dell'obbligo e degli studi superiori, si mise d'impegno ad imparare a disegnare autovetture copiandole da alcune riviste specializzate.\nStudi\u00f2 al politecnico di Delft, dove riusc\u00ec a conseguire la laurea ed un master in ingegneria alla facolt\u00e0 di Design Industriale.\nLa sua carriera vera e propria cominci\u00f2 nel 1990, quando trov\u00f2 un impiego in Italia, alla \"Design Systems\" di Torino, una piccola azienda di design che aveva appena ricevuto da Romano Artioli, all'epoca patron della Bugatti, l'incarico di disegnare gli interni della EB110.\nNel 1993 si trasfer\u00ec ad Ingolstadt, in Germania, dove lavor\u00f2 come designer di esterni per l'Audi.\nNel 1998, van den Acker entr\u00f2 nelle file della Ford, dove contribu\u00ec allo sviluppo e alla realizzazione di diversi modelli, soprattutto concept, ma anche di modelli di serie, come la Ford Escape, per la cui realizzazione venne nominato capo designer.\nNel 2006 si trasfer\u00ec in Giappone, dove entr\u00f2 alla Mazda in qualit\u00e0 di responsabile globale del design.Il 15 maggio 2009, entra alla Renault, dove a partire dal mese di settembre verr\u00e0 nominato vice presidente di \"Renault Corporate Design\" al posto di Patrick Le Qu\u00e9ment, il quale andr\u00e0 in pensione."}
{"id": "2448309", "revid": "2127093", "url": "https://it.wikipedia.org/wiki?curid=2448309", "title": "Castiglianizzazione", "text": "La castiglianizzazione (in spagnolo \"hispanizaci\u00f3n\") \u00e8 un processo di assimilazione alla cultura spagnola, solitamente accompagnato dall'evangelizzazione, che ha come riferimento linguistico il spagnol (oggi internazionalmente conosciuto come \"spagnolo\"). Un altro sinonimo, meno comune, del termine, spagnolizzazione (\"espa\u00f1olizaci\u00f3n\"), viene fatto risalire al XX secolo.\nStoria.\nInizialmente, la castiglianizzazione fu un fenomeno prettamente iberico: inizi\u00f2 nell'ambito della \"reconquista\" e dell'unificazione nazionale spagnola, portando tra l'altro all'espulsione degli ebrei e dei mori dalla penisola iberica.\nSi estese in seguito anche alle colonie, dove prender\u00e0 il nome di ispanizzazione (\"hispanizaci\u00f3n\") o, pi\u00f9 raramente, ispanicizzazione. In seguito, alcuni paesi della cosiddetta ispanit\u00e0 americana hanno dato vita a derivati della castiglianizzazione (talvolta - come denuncia al colonialismo spagnolo, complice la \"leggenda nera spagnola\" - in netta opposizione ad essa), tra cui la messicanizzazione e la colombianizzazione."}
{"id": "2448319", "revid": "326822", "url": "https://it.wikipedia.org/wiki?curid=2448319", "title": "Comic BomBom", "text": ""}
{"id": "2448320", "revid": "2135055", "url": "https://it.wikipedia.org/wiki?curid=2448320", "title": "Partito Unionista Democratico", "text": "Il Partito Unionista Democratico (in inglese \"Democratic Unionist Party\", DUP) \u00e8 un partito politico protestante di destra dell'Irlanda del Nord. Alle elezioni anticipate britanniche dell'8 giugno 2017, il partito diventa per la prima volta decisivo per la formazione del Governo, assicurando il proprio sostegno - da valutare caso per caso - al Partito Conservatore nella formazione di un governo guidato da Theresa May.\nStoria.\nIl partito fu fondato il 30 settembre 1971 da Ian Paisley e Desmond Boal e altri membri del Partito Unionista Protestante. Al ritiro di Paisley, nel 2008, fu nominato leader Peter Robinson, rimasto in carica fino al dicembre 2015, al quale \u00e8 succeduta Arlene Foster, in carica.\nRappresenta la corrente unionista, che vuole fermamente restare unita nel Regno Unito; \u00e8 il pi\u00f9 grande dei due principali partiti politici unionisti in Irlanda del Nord (l'altro \u00e8 il Partito Unionista dell'Ulster). Sui temi sociali, il DUP assume posizioni contrarie a riforme e tagli alle pensioni.\nSi oppose all'Accordo del Venerd\u00ec Santo del 1998.\n\u00c8 il principale partito dell'Assemblea dell'Irlanda del Nord. Alle elezioni per l'Assemblea del 2011, il DUP conquist\u00f2 il 30,8% dei consensi e 38 seggi. Alle elezioni del 5 maggio 2016, ottenne 38 seggi su 108; in seguito a uno scandalo e al conseguente abbandono della coalizione di governo dei nazionalisti del Sinn Fein, si procedette allo scioglimento anticipato della legislatura: il 2 marzo 2017 il DUP \u00e8 rimasto il primo partito nordirlandese, ottenendo 28 seggi su 90."}
{"id": "2448331", "revid": "1149807", "url": "https://it.wikipedia.org/wiki?curid=2448331", "title": "Beyblade V Force", "text": ""}
{"id": "2448337", "revid": "7", "url": "https://it.wikipedia.org/wiki?curid=2448337", "title": "Cosimo Ruggieri", "text": ""}
{"id": "2448350", "revid": "110157", "url": "https://it.wikipedia.org/wiki?curid=2448350", "title": "Bad D\u00fcben", "text": "Bad D\u00fcben \u00e8 una citt\u00e0 del libero stato della Sassonia, Germania, nel circondario della Sassonia settentrionale. Le due bande azzurre nello stemma indicano l'appartenenza di Bad D\u00fcben all'Osterland."}
{"id": "2448352", "revid": "88740", "url": "https://it.wikipedia.org/wiki?curid=2448352", "title": "Belgern", "text": "Belgern \u00e8 una frazione della citt\u00e0 tedesca di Belgern-Schildau."}
{"id": "2448355", "revid": "1543377", "url": "https://it.wikipedia.org/wiki?curid=2448355", "title": "Gli svizzeri", "text": "Gli svizzeri \u00e8 il nome con cui vengono identificati tre personaggi inventati e interpretati dal trio comico Aldo, Giovanni e Giacomo: il signor Rezzonico, il poliziotto H\u00fcber e lo stilista Fausto Gervasoni.\nOrigine.\nI tre personaggi vennero ideati nel 1996 al fine di realizzare una parodia del contemporaneo programma di Raitre, \"Ultimo minuto\", incentrato sulla narrazione di storie di gente comune che si trovava ad affrontare situazioni di pericolo anche mortale, riuscendo sempre a salvarsi. Il trio comico decise poi di ambientare tale parodia in Svizzera, ritenendo particolarmente interessante e fonte di ulteriori spunti comici l'adozione come \"location\" di uno dei pochi territori al di fuori d'Italia ove la lingua italiana fosse correntemente parlata.\nDescrizione.\nVennero realizzati vari sketch comici, narrati dalla voce fuori campo di Maurizio Trombini, ambientati in una stereotipata realt\u00e0 svizzera.\nData la natura parodistica del progetto, il pericolo era il tema centrale di tutte le vicende, in larga parte imperniate sull'odio e l'invidia che lo stilista Gervasoni nutriva nei confronti del tranquillo vicino di casa, il signor Rezzonico, il quale peraltro non ricambiava affatto tali sentimenti e al contrario considerava ingenuamente l'uomo come uno dei suoi migliori amici. Gervasoni arriva pi\u00f9 volte ad attentare alla vita del suo dirimpettaio, che ci\u00f2 nonostante viene sempre salvato dal provvidenziale arrivo di H\u00fcber, solerte poliziotto dal grilletto facile e con un eccellente \"fiuto\" nell'intuire i guai in cui di volta in volta si cacciava Rezzonico; tuttavia l'operato fuori dalle righe di H\u00fcber finiva quasi sempre per nuocere mortalmente a persone terze, capitate nel posto sbagliato al momento sbagliato.\nIl debutto avvenne in televisione nell'edizione 1996-1997 di \"Mai dire Gol\", ove furono protagonisti di 18 episodi della durata di circa 3-4 minuti l'uno, trasmessi in collegamento con la fittizia \"TV Svizzera\". Divenuti in breve tra i pi\u00f9 noti personaggi del trio comico, nel 1999 vennero riproposti all'interno dello spettacolo teatrale \"Tel chi el tel\u00f9n\", per poi essere protagonisti nel 2001 di un intero show teatrale a loro dedicato, \"Potevo rimanere offeso!\", composto da una parte degli sketch in cui apparivano. Nel 2016 i personaggi riapparvero nel film \"Fuga da Reuma Park\".\nGli sketch furono interamente girati in Italia, perlopi\u00f9 nel quartiere di Milano 2 a Segrate.\nI personaggi.\nIl signor Rezzonico.\nIl signor Rezzonico, chiamato abitualmente con il solo cognome, \u00e8 il protagonista dei surreali episodi della \"Tv Svizzera\". Uomo baffuto e con una folta capigliatura nera spettinata, si caratterizza per l'evidente sigmatismo che ne rende difettosa la pronuncia. Vive presso il \"Residence \"Stella alpina\"\" insieme al suo cane Augenthaler ed \u00e8 molto ghiotto di ghiacciolo al tamarindo.\nUn'altra caratteristica di Rezzonico \u00e8 l'essere costantemente affetto da malesseri di ogni genere, diversi in ogni sketch: infezione pelvica, singulto parossistico antiperistaltico, cataratta in stato avanzato, morbo di Dupuytren, spondiloartrosi bilaterale ed altri. \u00c8 continuamente vittima di incidenti bizzarri, come rimanere con la lingua attaccata al ghiaccio del congelatore mentre tenta di prendere un ghiacciolo, oppure sbattere la testa dentro il forno (che sta accendendo per preparare una torta) a causa del singhiozzo e perdere i sensi rischiando di morire soffocato dal gas lasciato aperto.\nEgli tratta con cordialit\u00e0 e considera come un amico il popolare stilista Fausto Gervasoni, suo vicino di casa, che invece lo detesta profondamente e s'ingegna in ogni modo per nuocergli e tentare di ucciderlo. A salvare Rezzonico da morte certa \u00e8 sempre il poliziotto H\u00fcber, che per\u00f2, nelle sue scombinate azioni di soccorso, finisce per uccidere quasi sempre un buon numero di altre persone a colpi di pistola per motivi assurdi: non esita ad esempio a fare fuoco contro una persona che calpesta un'aiuola, un automobilista che parcheggia in divieto di sosta, un netturbino che stava per caricare Rezzonico (che si era nascosto in un sacco dell'immondizia giocando a nascondino e l\u00ec era rimasto intrappolato) sul camion della nettezza urbana o un'infermiera accusata di rischiare di attaccargli il raffreddore.\nRezzonico ha anche un fratello, collega di H\u00fcber alla polizia svizzera: tale personaggio, interpretato da Giacomo Poretti, \u00e8 apparso solo nella puntata d'esordio dello sketch. Non \u00e8 molto chiara la situazione sentimentale di Rezzonico: nel primo episodio la voce narrante afferma che Rezzonico ha una moglie di nome Elide, tuttavia dalla 14\u00aa puntata gli si affianca la signorina Ulrike, presentata come la \"sua fidanzata\", portinaia del condominio in cui egli risiede. Inoltre nell'8\u00aa puntata (ambientata nel \"giorno della Merla\", l'8 gennaio, nel corso del quale la voce narrante asserisce che, per legge, su tutto il territorio di Viganello - localit\u00e0 spesso indicata come \"location\" degli sketch - le coppie scoperte pubblicamente in atteggiamenti licenziosi vengono obbligate a unirsi in matrimonio il d\u00ec seguente) Rezzonico viene quasi costretto a sposare Petra Cazzaniga, la pi\u00f9 nota fotomodella dei Grigioni: l'ennesimo intervento di H\u00fcber, che uccide il sindaco celebrante, la stessa Petra e il fotografo, sventa il matrimonio e consente a Rezzonico di ritornare con la fidanzata Ulrike.\nFausto Gervasoni.\nFausto Gervasoni, detto \"Gerva\", apparso per la prima volta nella 2\u00aa puntata, \u00e8 \"il pi\u00f9 affermato stilista del Canton Ticino\", definito il \"ma\u00eetre \u00e0 penser del pr\u00eat-\u00e0-porter\". Vive anche lui al \"Residence \"Stella Alpina\"\" ed \u00e8 il vicino di casa ed eterno rivale del signor Rezzonico, che odia e invidia sfrenatamente (non ricambiato), probabilmente a causa degli scherzi e delle batoste che Rezzonico gli rifila di continuo nelle circostanze pi\u00f9 varie, ad esempio giocando a ping pong, alla maratona Stralugano, in una battuta di raccolta dei funghi, in una partita ad hockey su ghiaccio e nel rapporto con le donne. Gervasoni tenta regolarmente di attentare alla vita di Rezzonico o comunque di fargli del male (ad esempio travestendosi da suora e iniettando del veleno nella flebo di Rezzonico durante un ricovero in ospedale), ma i suoi tentativi vanno sempre a monte grazie all'intervento di H\u00fcber. Nella 6\u00aa puntata asserisce di essere molto ghiotto di castagnaccio; nella 7\u00aa puntata rivela invece che il suo gioco preferito \u00e8 nascondino, che sembra essere anche l'unico gioco in cui riesce a battere Rezzonico (nel corso della puntata dichiara infatti di averlo sempre battuto). Egli inoltre afferma di possedere diversi serpenti come animali domestici: uno di essi, un pitone, sfuggito al suo controllo, cercher\u00e0 di aggredire Rezzonico e successivamente, dopo che Rezzonico sar\u00e0 stato salvato da H\u00fcber, uccider\u00e0 un altro condomino.\nIl poliziotto H\u00fcber.\nH\u00fcber, noto anche come \"il poliziotto pi\u00f9 solerte di tutto il Canton Ticino\", il \"Robocop elvetico\", il \"Rambo rossocrociato\", lo \"Schwarzenegger di Mendrisio\" o \"il segugio di Bizzarone\", \u00e8 un agente della polizia cantonale. Per Rezzonico rappresenta un vero e proprio angelo custode, in quanto sembra possedere un sesto senso che gli consente di intuire sempre per tempo e con incredibile precisione le situazioni di pericolo in cui Rezzonico si trova, e una grande intraprendenza che gli fa sempre venire l'idea migliore per raggiungerlo e salvarlo da morte certa. Quando \u00e8 in servizio, non esita a sparare e uccidere anche molte persone per futili motivi (calpestio di aiuole, rumori molesti, sosta in divieto). In un'occasione dichiara che quando non sta lavorando solitamente si dedica al suo hobby preferito, cio\u00e8 pattugliare le strade della zona.\nNell'ultima puntata \u00e8 lui stesso la causa della apparente morte di Rezzonico e di Gervasoni: egli si trova nello spazio insieme ai due alla ricerca di piante di cioccolato mandorlato, e mentre corre il rischio di morire soffocato (gli altri due non si erano accorti di nulla perch\u00e9 impegnati a giocare a Tetris) e viene salvato da Superalga (Marina Massironi), gli parte un colpo dalla pistola che fa esplodere la navicella con dentro Rezzonico e Gervasoni."}
{"id": "2448356", "revid": "114300637", "url": "https://it.wikipedia.org/wiki?curid=2448356", "title": "Dahlen (Sassonia)", "text": "Dahlen \u00e8 una citt\u00e0 del libero stato della Sassonia, Germania, nel circondario della Sassonia settentrionale."}
{"id": "2448358", "revid": "1543377", "url": "https://it.wikipedia.org/wiki?curid=2448358", "title": "Arco Tudor", "text": "L'Arco Tudor, un arco basso e ampio, era un elemento architettonico comune nello stile Tudor in Inghilterra. \nEsso \u00e8 un arco a punta schiacciato, solitamente disegnato con quattro centri, che ne definiscono la caratteristica. L'arco ha una forma leggermente ellittica.\nIl periodo Tudor si riferisce all'intervallo di tempo fra il 1485 ed 1603 in Inghilterra, durante il regno dei Tudor. L'arco appuntito del Gotico venne sostituito dal lineare arco Tudor. L'arco Tudor inserito sulle oriel window, fu una classica caratteristica delle finestre del periodo Tudor.\nDa un punto di vista funzionale, il disegno dell'arco Tudor, anche detto semicircolare o parabolico, pu\u00f2 sopportare un carico di 1.500\u00a0kg per metro lineare."}
{"id": "2448359", "revid": "110157", "url": "https://it.wikipedia.org/wiki?curid=2448359", "title": "Dommitzsch", "text": "Dommitzsch \u00e8 una citt\u00e0 del libero stato della Sassonia, Germania, nel circondario della Sassonia settentrionale."}
{"id": "2448360", "revid": "363629", "url": "https://it.wikipedia.org/wiki?curid=2448360", "title": "Aberrazione policromatica", "text": "Le aberrazioni policromatiche o in luce bianca sono le tipologie di aberrazione ottica che si manifestano con luce formata da un insieme di radiazioni elettromagnetiche di lunghezze d'onda diverse.\nFanno parte di questa tipologia le aberrazioni:\n\"che fa parte anche del gruppo delle Aberrazioni assiali:\"\n\"che fa parte anche del gruppo delle Aberrazioni extrassiali:\"\n\u00c8 una conseguenza, che si riscontra nella formazione di un'immagine in seguito all'attraversamento di un rifrattore delle diverse radiazioni elettromagnetiche con diverse lunghezze d'onda che ne sono l'essenza. Esiste in seguito alla diversa risposta al potere di rifrazione del mezzo attraverso il quale passano delle radiazioni elettromagnetiche.\nQuesto si traduce, ad esempio, in immagini che presentano ai bordi dei soggetti aloni colorati.\n\u00c8 un difetto dal quale, in diversa misura, sono affetti tutti i sistemi ottici. \nIn pratica succede che per le componenti con lunghezza d'onda pi\u00f9 corta vengono rifratte maggiormente rispetto a quelle a lunghezza d'onda pi\u00f9 lunga creando una dispersione dell'immagine sul piano focale. Per un raggio di luce monocromatico non ha senso parlare di aberrazione policromatica.\nL'aberrazione policromatica \u00e8 un grosso problema per ogni apparecchio che voglia riprodurre un'immagine fedele, per esempio microscopi e telescopi. Tipicamente, l'aberrazione cromatica si manifesta come un alone attorno all'oggetto osservato, rosso da una parte e blu dall'altra. Questo perch\u00e9 rosso e blu sono ai due estremi dello spettro della luce visibile, e sono quindi i colori per i quali la differenza di rifrazione \u00e8 maggiore.\nIl problema viene in genere parzialmente risolto utilizzando lenti multiple di materiali con diversa dispersione, in modo che le differenze tra gli angoli di rifrazione per la stessa lunghezza d'onda si annullino tra loro: si parla quindi di \"doppietto acromatico\", \"tripletto acromatico\" e cos\u00ec via. L'aberrazione policromatica pu\u00f2 essere in questo modo grandemente ridotta, ma non del tutto eliminata. \u00c8 possibile anche utilizzare lenti costruite in materiali a bassa dispersione come la fluorite. Questa \u00e8 un'aberrazione assiale i cui effetti possono anche essere corretti diaframmando per aumentare la profondit\u00e0 di fuoco. I dispositivi che usano correttamente specchi possono soffrire solo minimamente di aberrazioni policromatiche."}
{"id": "2448361", "revid": "114101901", "url": "https://it.wikipedia.org/wiki?curid=2448361", "title": "M\u00fcgeln", "text": "M\u00fcgeln \u00e8 una citt\u00e0 del libero stato della Sassonia, Germania, nel circondario della Sassonia settentrionale."}
{"id": "2448363", "revid": "88740", "url": "https://it.wikipedia.org/wiki?curid=2448363", "title": "Schildau", "text": "Schildau \u00e8 una frazione della citt\u00e0 tedesca di Belgern-Schildau."}
{"id": "2448366", "revid": "287204", "url": "https://it.wikipedia.org/wiki?curid=2448366", "title": "Taucha (Sassonia)", "text": "Taucha \u00e8 una citt\u00e0 di 14.561 abitanti della Sassonia, in Germania.\nAppartiene al circondario della Sassonia Settentrionale.\nStoria.\nIl 1\u00ba aprile 1992 venne aggregato alla citt\u00e0 di Taucha il comune di P\u00f6nitz.\nSuddivisione.\nTaucha si divide in 10 zone, corrispondenti all'area urbana e a 9 frazioni (\"Ortsteil\"):\nAmministrazione.\nGemellaggi.\nTaucha \u00e8 gemellata con:"}
{"id": "2448369", "revid": "1216132", "url": "https://it.wikipedia.org/wiki?curid=2448369", "title": "^txt2regex$", "text": "^txt2regex$ \u00e8 un programma che, tramite una procedura guidata, permette di creare espressioni regolari semplicemente ponendo una sequenza di domande. Esso riesce ad elaborare espressioni regolari per linguaggi di programmazione, linguaggi di scripting, editor di testo, database management system.\nSupporto.\nIn seguito, linguaggi di programmazione, editor di testo e database management system supportati:\nAwk Egrep Emacs Expect Find Gawk Grep JavaScript Lex Lisp mawk MySQL ooo Perl PHP Python PostgreSQL procmail Vim (editor di testo) Vi Sed Ed (Unix) VBScript Gawk Tcl"}
{"id": "2448370", "revid": "1005847", "url": "https://it.wikipedia.org/wiki?curid=2448370", "title": "Assemblea di Albania", "text": "L'Assemblea di Albania (in albanese: \"Kuvendi i Shqip\u00ebris\u00eb\"), precedentemente chiamata \"Assemblea del Popolo\" (\"Kuvendi Popullor\"), \u00e8 il Parlamento unicamerale dell'Albania.\n\u00c8 composta da 140 membri, eletti ogni quattro anni secondo un sistema proporzionale con uno sbarramento pari al 2.5% per i partiti singoli e 4% per le coalizioni. Ognuna delle 12 regioni \u00e8 rappresentata nell'Assemblea da un numero di deputati proporzionale al numero degli aventi diritto di voto. Questo comporta un elevato sbarramento nelle piccole e medie regioni.\nIl Presidente \u00e8 eletto dal Parlamento."}
{"id": "2448373", "revid": "121208106", "url": "https://it.wikipedia.org/wiki?curid=2448373", "title": "Rotta di Ficarolo", "text": "La rotta di Ficarolo fu, secondo la tradizione, una disastrosa alluvione che sconvolse il corso del Po nel 1152. \nSituazione \"ante quem\".\nPrima della caduta dell'Impero romano d'Occidente, il corso principale del fiume Po seguiva il ramo di Primaro, quindi molto pi\u00f9 a sud rispetto al corso attuale, sfociando a 17\u00a0km da Ravenna.\nDurante il dissesto idrografico del Veneto del VI secolo, il corso principale del Po si spost\u00f2 pi\u00f9 a nord seguendo il ramo di Volano. La tradizione indica una data, il 17 ottobre 589, coincidente alla rotta della Cucca, ma da una lettera di Cassiodoro ai \u201cmarinai\u201d veneti si viene a sapere che gi\u00e0 nel 537-538 il Po di Volano era il ramo pi\u00f9 attivo.\nQuesti due rami, il Volano e il Primaro, per il naturale processo di sedimentazione del trasporto solido e la scarsa manutenzione dei loro alvei, divennero pensili ed esondarono frequentemente.\nCronaca dell'evento.\nNel 1152, a seguito di forti e frequenti precipitazioni, il Po ruppe gli argini in pi\u00f9 punti presso Ficarolo e allag\u00f2 la campagna e le valli del Polesine.\nLa rotta rimase poi disalveata per circa una ventina d'anni.\nConseguenze.\nI rami del Po di Volano e di Primaro persero progressivamente di portata e di importanza; il nuovo corso del fiume si assest\u00f2 su un tratto pi\u00f9 settentrionale, che corrispondeva grosso modo a quello attuale fino ad Ariano, dove si separava in due rami: il Po di Fornaci proseguiva direzione nord-est e sfociava nel mare Adriatico presso Porto Viro, che all'epoca si trovava sulla costa nel territorio controllato dal Dogado di Venezia; il Po di Ariano seguiva grossomodo il tratto attuale del Po di Goro e sfociava alla Mesola.\nIl Tartaro e l'Adige divennero gli ultimi affluenti di sinistra del Po delle Fornaci.\nGli Estensi, che all'epoca governavano su tutto il territorio attraversato dal basso Po, si occuparono dei lavori di arginatura del nuovo ramo, che in seguito prese il nome di \"Po di Ficarolo\".\nDiversi villaggi ed abitati furono addirittura divisi in due: per esempio Santa Maria Maddalena (frazione dell'odierna Occhiobello) fu separata da Pontelagoscuro, la Guardazzola (l'odierna Guarda Veneta) dalla Guarda (l'odierna Guarda Ferrarese, frazione di Ro), Adria da Corbola e Berra da Ariano.\nIn seguito dal Po di Fornaci si formarono altri tre rami del delta: il Po di Tramontana verso nord, che sfociava presso l'attuale Rosolina, il Po di Levante verso est, che corrisponde grossomodo all'omonimo canale attuale, e il Po di Scirocco verso sud.\nIn particolare, fu il Po di Tramontana a preoccupare, diversi secoli dopo, i veneziani e a spingerli, nel 1600, a compiere l'opera di ingegneria idraulica chiamata \"taglio di Porto Viro\", ultimata nel 1604, e dare al Po il corso che ha ancora oggi."}
{"id": "2448379", "revid": "287204", "url": "https://it.wikipedia.org/wiki?curid=2448379", "title": "U.S. Robots", "text": "La U.S. Robots (nome completo \"United States Robots and Mechanical Men Corporation\") \u00e8 un'azienda immaginaria creata da Isaac Asimov e presente in numerosi dei suoi racconti incentrati sui robot positronici, di cui inizialmente \u00e8 la pi\u00f9 importante azienda costruttrice. \u00c8 presente anche nei film (ispirati a opere di Asimov) \"L'uomo bicentenario\" e \"Io, robot\" (rispettivamente cambiate di nome come \"NorthAm Robotics\" e \"U.S. Robotics\"). I suoi robot sono dotati di un cervello positronico.\nL'azienda (reale) U.S. Robotics prende il suo nome dalla \"U.S. Robots\".\nStoria.\nL'azienda \u00e8 stata fondata da Lawrence Robertson nel 1982, e successivamente diretta da membri della sua famiglia per almeno altre quattro generazioni, sebbene nessuno di essi sia mai stato un robotista.\nLe fabbriche della U.S. Robots inizialmente vengono costruite sulla Terra, e alcune di esse sono presenti a Schenectady, (anche se in futuro verranno delocalizzate nello spazio). Queste sono uno dei pochi luoghi sul pianeta in cui sar\u00e0 possibile tenere dei robot attivi a partire dal 2003, per molti anni a venire; nella popolazione \u00e8 infatti ricorrente la presenza di un pregiudizio del tutto infondato, e alimentato dall'ignoranza chiamato \"complesso di Frankenstein\" che rappresenta il timore viscerale che l'uomo artificiale possa ribellarsi al suo creatore. Per tale ragione la U.S. Robots non ha la possibilit\u00e0 di effettuare molte assunzioni, dovendo ricorrere anche a giri turistici nelle fabbriche per interessare potenziali ricercatori. La U.S. Robots per\u00f2, non \u00e8 l'unica azienda sul mercato degli automi, infatti, nei racconti, viene citata anche una sua concorrente, la \"Consolidated Robots\".\nNel racconto \"Iniziativa personale\" viene citato il motto non ufficiale dell'azienda: \"Nessun dipendente commette due volte lo stesso errore. Viene licenziato al primo.\"\nDipendenti.\nNella maggior parte dei racconti di Asimov in cui \u00e8 presente la U.S. Robots, i personaggi ricorrenti sono:\nAltri dipendenti e dirigenti comparsi solo in un racconto:"}
{"id": "2448380", "revid": "1005847", "url": "https://it.wikipedia.org/wiki?curid=2448380", "title": "Europa della Libert\u00e0 e della Democrazia Diretta", "text": "Europa della Libert\u00e0 e della Democrazia Diretta (in inglese: Europe of Freedom and Direct Democracy\" Group\", \"EFDD\"; in francese \"Groupe Europe Libert\u00e9s D\u00e9mocratie \"Directe, \"ELDD\") \u00e8 stato un gruppo politico al parlamento europeo nato da Europa della Libert\u00e0 e della Democrazia (\"EFD\"). Il gruppo era formato da partiti con un programma politico contrario al centralismo burocratico dell'Unione europea.\nStoria del gruppo.\nVIII Legislatura.\nFormazione.\nL'Europa della Libert\u00e0 e della Democrazia (EFD) ha incontrato delle difficolt\u00e0 nella sua formazione per l'ottava legislatura del Parlamento europeo, essendone fuoriusciti 11 partiti politici su 13 allo scadere del mandato, per andarsi a collocare in altri gruppi o non avendo pi\u00f9 rappresentanti all'europarlamento.\nIl 28 marzo 2014 il secondo gruppo pi\u00f9 numeroso dell'EFD, la Lega Nord, ha annunciato di aver trovato un accordo per la formazione di un nuovo gruppo con Marine Le Pen. L'alleanza con il Fronte Nazionale da parte della Lega poneva di fatto fine al suo proseguimento nell'EFD, in quanto il capogruppo di quest'ultimo, Nigel Farage, aveva escluso categoricamente un'alleanza con le forze di estrema destra come quella della leader francese, da lui definita \"antisemita\".\nIl 4 giugno 2014, Partito Popolare Danese e Veri Finlandesi sono stati ammessi nei Gruppo dei Conservatori e dei Riformisti Europei (ECR), fuoriuscendo quindi dall'EFD.\nIl 28 maggio 2014 Grillo incontra Farage, manifestando un forte interessamento alla costituzione di un gruppo comune. Il 12 giugno 2014 il Movimento 5 Stelle (M5S) dopo il fallimento della trattativa con Verdi Europei (che ha definito l'offerta di Grillo come una \"copertura per una decisione gi\u00e0 presa\") e il Partito dell'Alleanza dei Liberali e dei Democratici per l'Europa, ha attivato un referendum online a scelta limitata per decidere un gruppo parlamentare europeo tra l'EFD, l'ECR o i non iscritti, nel quale il 78% dei votanti ha scelto l'EFD.\nIl 16 giugno del 2014, l'eurodeputato olandese Bas Belder del Partito Politico Riformato (SGP) \u00e8 passato al gruppo ECR, fuoriuscendo quindi dall'EFD.\nIl gruppo EFD all'inizio dell'ottava legislatura, il 18 giugno 2014, era composto dagli eurodeputati di due soli partiti politici presenti nel vecchio gruppo, ovvero l'UKIP e Ordine e Giustizia, insieme ai nuovi affiliati del Movimento 5 Stelle, i Democratici Svedesi, il Partito dei Liberi Cittadini della Repubblica Ceca, il partito lettone dell'Unione dei Verdi e degli Agricoltori ed un'eurodeputata francese indipendente ex-FN.\nIl 24 giugno 2014 il nome EFD \u00e8 stato cambiato in EFDD (dove l'ultima D aggiunge l'aggettivo \"Diretta\"), e David Borrelli del M5S \u00e8 stato scelto come co-presidente.\nIl 16 ottobre 2014 l'uscita dal gruppo dell'eurodeputata lettone Iveta Grigule ha fatto mancare al gruppo le 7 nazionalit\u00e0 necessarie alla sua esistenza, decretandone l'automatica dissoluzione. Tuttavia il 20 ottobre 2014, con l'ingresso di un membro dell'estrema destra polacca, Robert Iwaszkiewicz, il gruppo viene riformato.\nIl 9 gennaio 2017, il Movimento 5 Stelle, che aveva deciso tramite una consultazione online di lasciare il gruppo EFDD per unirsi a quello dell'ALDE, ha ottenuto da parte dei vertici liberali un rifiuto a causa di eccessive divergenze politiche, infatti ALDE \u00e8 un gruppo fortemente europeista, cosa che contrasta con l'affiliazione e le politiche del Movimento 5 Stelle, che \u00e8 pertanto rimasto in EFDD.\nIl 3 luglio 2018 i Democratici Svedesi hanno lasciato il gruppo EFDD per aderire al gruppo ECR.\nIn seguito alle elezioni europee del 2019, solo il Brexit Party, fuoriuscito dall'UKIP, il Movimento 5 Stelle ed Alternativa per la Germania hanno eletto deputati al parlamento europeo, ma quest'ultima il 12 giugno 2019 ha lasciato il gruppo EFDD per aderire al gruppo Identit\u00e0 e Democrazia (ID), pertanto EFDD, privo delle 7 nazionalit\u00e0 necessarie alla sua esistenza, si \u00e8 sciolto il 2 luglio 2019.\nComposizione.\nNel corso della VIII legislatura dell'Europarlamento (2014-2019), Europa della Libert\u00e0 e della Democrazia Diretta contava 42 membri eletti, provenienti da 7 paesi diversi (numero minimo per la sopravvivenza del Gruppo):"}
{"id": "2448381", "revid": "212348", "url": "https://it.wikipedia.org/wiki?curid=2448381", "title": "U.S. Robots and Mechanical Men", "text": ""}
{"id": "2448382", "revid": "212348", "url": "https://it.wikipedia.org/wiki?curid=2448382", "title": "US Robots", "text": ""}
{"id": "2448383", "revid": "339392", "url": "https://it.wikipedia.org/wiki?curid=2448383", "title": "Parlamento dell'Albania", "text": ""}
{"id": "2448387", "revid": "287204", "url": "https://it.wikipedia.org/wiki?curid=2448387", "title": "Augustusburg", "text": "Augustusburg \u00e8 una citt\u00e0 di 5.055 abitanti del libero stato della Sassonia, Germania, nel circondario della Sassonia centrale.\nStoria.\nIl 1\u00ba gennaio 1999 alla citt\u00e0 di Augustusburg vennero aggregati i comuni di Erdmannsdorf e Hennersdorf."}
{"id": "2448388", "revid": "212348", "url": "https://it.wikipedia.org/wiki?curid=2448388", "title": "U.S. Robots and Mechanical Men Corporation", "text": ""}
{"id": "2448389", "revid": "188323", "url": "https://it.wikipedia.org/wiki?curid=2448389", "title": "Protezione passiva", "text": ""}
{"id": "2448395", "revid": "1543377", "url": "https://it.wikipedia.org/wiki?curid=2448395", "title": "Burgst\u00e4dt", "text": "Burgst\u00e4dt \u00e8 una citt\u00e0 di abitanti del libero stato della Sassonia, Germania, nel circondario della Sassonia centrale.\nAmministrazione.\nGemellaggi.\nBurgst\u00e4dt \u00e8 gemellata con:"}
{"id": "2448402", "revid": "287204", "url": "https://it.wikipedia.org/wiki?curid=2448402", "title": "Capo d\u2019Orlando", "text": ""}
{"id": "2448404", "revid": "110157", "url": "https://it.wikipedia.org/wiki?curid=2448404", "title": "Frankenberg/Sachsen", "text": "Frankenberg/Sachsen (ufficialmente Frankenberg/Sa.) \u00e8 una citt\u00e0 di 16.054 abitanti della Sassonia, in Germania.\nAppartiene al circondario (\"Landkreis\") della Sassonia centrale (targa FG).\nSuddivisione amministrativa.\nFrankenberg comprende, oltre all'area urbana, 5 frazioni (\"Ortsteil\"):\nAmministrazione.\nGemellaggi.\nFrankenberg \u00e8 gemellata con:"}
{"id": "2448422", "revid": "124612932", "url": "https://it.wikipedia.org/wiki?curid=2448422", "title": "Ghetto Gospel", "text": "Ghetto Gospel \u00e8 un singolo del rapper statunitense Tupac Shakur \"featuring\" Elton John, remixato e pubblicato il 21 agosto 2005 come secondo estratto dall'album \"Loyal to the Game\", uscito postumo nel 2004.\nDescrizione.\nProdotto da Eminem, il brano impiega campionamenti dal brano \"Indian Sunset\", tratto dall'album \"Madman Across the Water\" di Elton John del 1971.\nLa versione pubblicata \u00e8 un remix dell'originale, che contiene quattro versi di Shakur.\nNon si conosce la data di registrazione della prima versione, ma in un'intervista del 1992 si sente Tupac cantarne alcuni versi. Ci\u00f2 fa desumere che l'incisione in studio dei versi da parte del rapper possa essere avvenuta intorno all'anno citato.\nIl singolo ha raggiunto il #3 nella \"Eurochart Hot 100 Singles\" ed il #1 nelle classifiche di Regno Unito, Australia ed Irlanda."}
{"id": "2448423", "revid": "4252", "url": "https://it.wikipedia.org/wiki?curid=2448423", "title": "Aberrazioni monocromatiche", "text": ""}
{"id": "2448424", "revid": "2110845", "url": "https://it.wikipedia.org/wiki?curid=2448424", "title": "Tony Duvert", "text": "Vita e opere.\nAutore controverso per i suoi romanzi dedicati al tema della omosessualit\u00e0 e delle pederastia.\nEsord\u00ec nel 1967 col romanzo \"Recidiva\", rivisto e ripubblicato nel 1974, dove narra dell'immaginario erotico di un adolescente omosessuale. Nel 1973, sostenuto dalla stima di Roland Barthes, ricevette il Prix M\u00e9dicis per il romanzo \"Paysage de Fantaisie\" (Paesaggi di fantasia), nel quale narra dei giochi di fantasia tra un adulto e un bambino.\nNel 1974 si stabili in Marocco, a Marrakesh. Nello stesso anno pubblic\u00f2 \"Il buon sesso illustrato\", manifesto che reclama il diritto per i bambini di poter beneficiare della liberazione sessuale. Proprio il tema della pedofilia lo port\u00f2 ad essere considerato scandaloso e criminale. Tanto che, dopo gli anni ottanta, non trov\u00f2 pi\u00f9 nessun editore disposto a pubblicarlo.\nNel 1982 Duvert torn\u00f2 ad abitare in Francia. Nel 1990 si ritir\u00f2 a vita solitaria nel suo paese natio, Thor\u00e9-la-Rochette. Proprio in questo luogo, il 20 agosto 2008, fu rinvenuto il suo corpo alcune settimane dopo il decesso.\nHa collaborato alla rivista \"Gai Pied\"."}
{"id": "2448428", "revid": "767487", "url": "https://it.wikipedia.org/wiki?curid=2448428", "title": "Ironik", "text": "Il suo genere di musica varia dall'R&amp;B, grime, pop e hip hop.\nHa avuto una relazione con la modella inglese Danielle Lloyd.\nBiografia.\nJames Charters nasce a Londra. Decise di intraprendere la carriera musicale sin da ragazzo, infatti la sua carriera musicale comincia all'et\u00e0 di 13 anni quando lavorava come dj in vari club inizialmente nel suo paese e poi spostandosi anche in Europa.\nCarriera musicale.\nIl suo primo singolo, \"So Nice\", fu pubblicato nell'estate 2007.\nNel 2008 pubblica il singolo Tiny Dancer (Hold Me Closer), sulla base musicale di Tiny Dancer dall'album del 1971 Madman Across the Water di Elton John."}
{"id": "2448435", "revid": "131358", "url": "https://it.wikipedia.org/wiki?curid=2448435", "title": "Joseba Garc\u00eda Del Olmo", "text": ""}
{"id": "2448445", "revid": "1305772", "url": "https://it.wikipedia.org/wiki?curid=2448445", "title": "Doom Resurrection", "text": "Doom Resurrection \u00e8 uno sparatutto in prima persona sviluppato da Escalation Studios (con l'aiuto di John Carmack) e pubblicato da id Software per iPhone. Il gioco, ambientato durante gli eventi di \"Doom 3\", utilizza molti elementi grafici e sonori di quest'ultimo."}
{"id": "2448449", "revid": "28592", "url": "https://it.wikipedia.org/wiki?curid=2448449", "title": "Talleri", "text": ""}
{"id": "2448452", "revid": "115233", "url": "https://it.wikipedia.org/wiki?curid=2448452", "title": "Battaglia della Polesella", "text": ""}
{"id": "2448455", "revid": "2165900", "url": "https://it.wikipedia.org/wiki?curid=2448455", "title": "Yvonne Furneaux", "text": "Biografia.\nOriginaria del dipartimento del Nord, la Furneaux fece il suo debutto nel 1952 in \"Meet Me Tonight\" diretta da Anthony Pelissier. Apparve poi nel film statunitense \"Un giorno... tutta la vita\" (1952) di Victor Saville. Questa apparizione, peraltro non accreditata ufficialmente, le fece guadagnare l'attenzione del regista Peter Brook, che le offr\u00ec il ruolo minore di Jenny Diver in \"Il masnadiero\" (1953), film tratto dalla commedia satirica \"L'opera del mendicante\", al fianco di Laurence Olivier.\nLa popolarit\u00e0 della Furneaux aument\u00f2 ulteriormente quello stesso anno grazie alla sua interpretazione a fianco di Errol Flynn ne \"Il principe di Scozia\" (1953). Seguirono altri film d'avventura che sfruttarono il suo fascino, come \"The House of the Arrow\" (1953) di Michael Anderson, con Douglas Fairbanks Jr., \"The Javanese Dagger\" (1954) e, ancora con Flynn e Gina Lollobrigida, \"Il maestro di Don Giovanni\" (dove non venne per\u00f2 accreditata).\nMichelangelo Antonioni le offr\u00ec uno dei ruoli principali nel film \"Le amiche\" (1955), dove ebbe modo di mostrare il suo temperamento drammatico in un contesto diverso dai precedenti. Torn\u00f2 quindi a ruoli pi\u00f9 leggeri, recitando per la terza volta a fianco di Errol Flynn nel film di cappa e spada \"Il vendicatore nero\" (1955) di Henry Levin. L'attore e regista Ray Milland la volle quindi per il suo film \"Lisbon\" (1956), interpretato a fianco di Maureen O'Hara.\nTre anni pi\u00f9 tardi la Furneaux ebbe un'ulteriore occasione con il celebre horror \"La mummia\" (1959), dove interpret\u00f2 un doppio ruolo: quello di Isobel Banning, moglie di John Banning (interpretato da Peter Cushing), e quello della principessa Ananka, la giovane figura regale amata dalla mummia (impersonato da Christopher Lee).\nSempre nel 1959 Federico Fellini le affid\u00f2 la parte di Emma, la tormentata fidanzata di Marcello Marcello Mastroianni in \"La dolce vita\", che rimane una delle sue prove migliori. La consacrazione a star internazionale avvenne nel 1960 con la partecipazione al Festival di Cannes, in compagnia di Fellini, Mastroianni, Anita Ekberg ed Anouk Aim\u00e9e per presentare \"La dolce vita\", cui and\u00f2 la Palma d'oro come miglior film di quell'anno.\nTornata a lavorare in Francia, interpret\u00f2 poi il film \"Il conte di Montecristo\" (1961) di Claude Autant-Lara, con Louis Jourdan. Ma gi\u00e0 l'anno successivo venne richiamata a girare in Italia film di genere, tra cui \"Il criminale\" (1962), \"Io, Semiramide\" (1963), \"Il leone di Tebe\" (1964).\nL'attrice venne diretta ancora da Autant-Lara ne \"L'omicida\" (1963) e nel thriller \"I raggi mortali del Dr. Mabuse\" (1964), prima di interpretare \"Repulsione\" (1965), per la regia di Roman Pola\u0144ski, nel ruolo della sorella della protagonista Catherine Deneuve. Seguirono poi alcuni partecipazioni a serie televisive di spionaggio come \"Gioco pericoloso\" (1965).\nNel 1967 apparve in \"Le scandale - Delitti e champagne\" di Claude Chabrol, con Anthony Perkins. Poi ancora in Italia ne \"In nome del popolo italiano\" (1971) dove interpret\u00f2 la moglie nevrotica di Vittorio Gassman, e nel film di produzione tedesca \"Versuchung im Sommerwind\", che pose termine - almeno temporaneamente - alla sua carriera. Dodici anni pi\u00f9 tardi, accett\u00f2 di tornare a girare un film, prendendo parte a \"Frankenstein's Great Aunt Tillie\", dopo di che si ritir\u00f2 definitivamente a vivere a Losanna, in Svizzera."}
{"id": "2448456", "revid": "7", "url": "https://it.wikipedia.org/wiki?curid=2448456", "title": "Film storici", "text": ""}
{"id": "2448457", "revid": "767487", "url": "https://it.wikipedia.org/wiki?curid=2448457", "title": "Young Maylay", "text": "Proveniente dalla California, \u00e8 conosciuto principalmente per aver doppiato , protagonista del videogioco \", e per averne composto la colonna sonora.\n\u00c8 anche il cugino di Shawn Fonteno, doppiatore di Franklin Clinton nel videogioco Grand Theft Auto V.\nBiografia.\nOrigini.\nChris Bellard nasce il 17 giugno 1979 a Los Angeles, California. Cresce coinvolto tra guerre fra le varie bande di strada losangeline, lui stesso infatti \u00e8 membro dei Crips, ed inizia ad appassionarsi al rap sin da piccolo.\nSceglie di intraprendere la carriera da rapper quando si rende conto che non ha altri mezzi per portare soldi a casa; incontra cos\u00ec King T, il quale non lo aiuta solamente a crescere come rapper, ma anche come persona."}
{"id": "2448471", "revid": "1573940", "url": "https://it.wikipedia.org/wiki?curid=2448471", "title": "Psittacara rubritorquis", "text": "Il parrocchetto golarossa (Psittacara rubritorquis ()) \u00e8 un uccello della famiglia degli Psittacidi.\nDescrizione.\nQuasi identico al parrocchetto verde, si differenzia da esso solamente per un evidente segno rosso scheggiato di giallo sulla gola e sul petto.\nDistribuzione e habitat.\nVive in El Salvador, Guatemala, Honduras e Nicaragua. Predilige le boscaglie e le terre aperte di collina e montagna, fino ai 2500 metri."}
{"id": "2448474", "revid": "1494169", "url": "https://it.wikipedia.org/wiki?curid=2448474", "title": "Coup", "text": ""}
{"id": "2448476", "revid": "287204", "url": "https://it.wikipedia.org/wiki?curid=2448476", "title": "Francesco Todaro", "text": ""}
{"id": "2448482", "revid": "1573940", "url": "https://it.wikipedia.org/wiki?curid=2448482", "title": "Psittacara wagleri", "text": "Il parrocchetto frontescarlatta (Psittacara wagleri ()) \u00e8 un uccello della famiglia degli Psittacidi.\nDescrizione.\nSimile al parrocchetto mascherato (\"Psittacara erythrogenys\"), con taglia attorno ai 36\u00a0cm, si differenzia per avere il rosso su fronte e corona e non una ampia maschera facciale, per alcune scaglie rosse sparse sul collo che invece non compaiono nel parrocchetto mascherato e per la mancata colorazione rossa sulle spalle.\nDistribuzione e habitat.\nAbita le foreste andine, dal Venezuela al Per\u00f9, fino a 3000 metri di altitudine.\nTassonomia.\n\u00c8 suddiviso in quattro sottospecie:"}
{"id": "2448484", "revid": "144796", "url": "https://it.wikipedia.org/wiki?curid=2448484", "title": "Architettura elisabettiana", "text": "Architettura elisabettiana \u00e8 il termine dato alla prima architettura rinascimentale in Inghilterra, durante il regno di Elisabetta I. Storicamente, il periodo corrisponde al Cinquecento in Italia, alla primo Rinascimento in Francia, ed al Plateresco in Spagna.\nStilisticamente, segue lo stile Tudor e verr\u00e0 seguita dall'architettura giacobiana e poi dall'architettura palladiana introdotta da Inigo Jones.\nL'architettura rinascimentale giunse in Inghilterra durante il regno di Elisabetta I, attraverso i Paesi Bassi dove fra le altre caratteristiche acquis\u00ec la forma a parallelepipedi sovrapposti, e dalle Fiandre che esportarono i disegni geometrici adornanti i muri esterni. Entrambe queste caratteristiche sono visibili sulle torri di Wollaton Hall e di nuovo nella Montacute House. Fu anche in questo periodo che le case inglesi adottarono il concetto italiano di una galleria lunga che funge da stanza da ricevimento principale. In Inghilterra, il Rinascimento tende a manifestarsi in grandi edifici squadrati e alti come Longleat House. Spesso dispongono di torri simmetriche che sono un'evoluzione dell'architettura fortificata medievale.\nHatfield House, costruita interamente da Robert Cecil, I conte di Salisbury, fra il 1607 ed il 1611, \u00e8 un perfetto esempio di periodo di transizione fra le torri squadrate e l'era precedente. Si pu\u00f2 vedere chiaramente il turrito stile Tudor delle ali con le finestre finestre con volta a quattro centri. Il complesso \u00e8 simmetrico e le due ali sono raccordate da una facciata rinascimentale italiana. Questa facciata centrale, originariamente una loggia aperta, \u00e8 stata attribuita ad Inigo Jones stesso, comunque il portico centrale ha una pi\u00f9 pesante influenza dell'architettura giacobiana che Jones avrebbe usato, anche se l'attribuzione \u00e8 probabilmente falsa. All'interno, le scale elaboratamente intagliate danno la sensazione di Rinascimento italiano su ornato inglese.\nDurante i regni di Enrico VIII ed Edoardo VI, molti artisti italiani andarono in Inghilterra a lavorare in alcuni palazzi come Hampton Court per la Layer Marney Tower nell'Essex (1522-1525), Sutton Place nel Surrey (1529), Nonsuch Palace ed in molte altre costruzioni. Pi\u00f9 avanti nel secolo, gli artigiani fiamminghi sostituirono gli italiani, realizzando il Royal Exchange a Londra (1566-1570), uno degli esempi dei primi edifici disegnati da Henri de Paschen, un architetto di Anversa.\nFra i palazzi costruiti secondo lo stile fiammingo figurano:"}
{"id": "2448485", "revid": "122894028", "url": "https://it.wikipedia.org/wiki?curid=2448485", "title": "Gul'nara Samitova-Galkina", "text": ""}
{"id": "2448486", "revid": "18323", "url": "https://it.wikipedia.org/wiki?curid=2448486", "title": "Dyva", "text": "Dyva \u00e8 un duo musicale italiano formatosi negli anni ottanta, specializzato in musica Italo disco e High Energy, generi molto in voga in quel periodo.\nStoria.\nLa loro collaborazione \u00e8 iniziata nel 1975, esordendo nell'ambiente musicale pop rock, ma nel 1983 hanno cambiato genere dedicandosi alla musica dance.\n\"Oh Mama, Tonight!\" doveva essere il primo 12\" dei \"Dyva\" ma, a causa del fallimento della casa discografica, non \u00e8 stato ufficialmente pubblicato (solo un EP promo 7\" version). Nel 1987, hanno pubblicato un singolo chiamato \"I Know\" con l'etichetta Technology Records. Un altro disco \"Cannery The Canary\" \u00e8 stato pubblicato sulla stessa etichetta nel 1990.\nAll'inizio degli anni novanta, Roby e Max hanno iniziato a lavorare per la propria etichetta discografica. Da allora, hanno prodotto un molti dischi con vari artisti e hanno collaborato con molti altri musicisti. Ufficialmente Danceland Records \u00e8 stata fondata nel 1997.\nNel 2003 Roby e Max hanno iniziato la collaborazione con la Flashback Records e sono tornati a produrre Dance anni 80 consolidando l'ottimo rapporto con questo genere musicale.\nAttualmente il duo produce indipendentemente e collabora con varie etichette discografiche minori e maggiori."}
{"id": "2448491", "revid": "599013", "url": "https://it.wikipedia.org/wiki?curid=2448491", "title": "Fox Retr\u00f2", "text": ""}
{"id": "2448494", "revid": "298229", "url": "https://it.wikipedia.org/wiki?curid=2448494", "title": "Gulnara Samitova", "text": ""}
{"id": "2448499", "revid": "1573940", "url": "https://it.wikipedia.org/wiki?curid=2448499", "title": "Aratinga weddellii", "text": "Il parrocchetto testascura (Aratinga weddellii ) \u00e8 un uccello della famiglia degli Psittacidi.\nSpecie affine al parrocchetto della caatinga, con taglia attorno ai 28\u00a0cm, si caratterizza per il piumaggio generale verde scuro, con remiganti nero-blu e un cappuccio sul capo grigio-azzurro; becco e zampe nere, anello perioftalmico bianco e iride gialla. \u00c8 diffuso nelle foreste fino ai 750 metri di Colombia, Ecuador, nord del Per\u00f9, Bolivia e Brasile (nel Mato Grosso)."}
{"id": "2448501", "revid": "298229", "url": "https://it.wikipedia.org/wiki?curid=2448501", "title": "Gulnara Galkina-Samitova", "text": ""}
{"id": "2448502", "revid": "339392", "url": "https://it.wikipedia.org/wiki?curid=2448502", "title": "Sir William De Wiveleslie Abney", "text": ""}
{"id": "2448509", "revid": "767487", "url": "https://it.wikipedia.org/wiki?curid=2448509", "title": "Faille", "text": "Il faille o faglia \u00e8 un tessuto, una qualit\u00e0 di taffet\u00e0 che si presenta pi\u00f9 rigido, abbastanza sostenuto, riconoscibile per rilievi e costine in trama. Pu\u00f2 essere realizzato in seta o materiale sintetico. Viene utilizzato per la confezione di abbigliamento femminile elegante, in particolare per abiti da sera."}
{"id": "2448513", "revid": "1305772", "url": "https://it.wikipedia.org/wiki?curid=2448513", "title": "Massi", "text": ""}
{"id": "2448514", "revid": "1573940", "url": "https://it.wikipedia.org/wiki?curid=2448514", "title": "Barnardius zonarius", "text": "Il parrocchetto di Port Lincoln (Barnardius zonarius ()) \u00e8 un uccello della famiglia degli Psittaculidi, endemico dell'Australia. \u00c8 l'unica specie del genere Barnardius.\nDescrizione.\nSi presenta con taglia attorno ai 38\u00a0cm, cappuccio sulla testa blu-nero, collare giallo sulla nuca, banda tra petto e addome gialla, remiganti e timoniere bluastre. La differenza tra i sessi non \u00e8 rilevabile, essendo legata a sfumature di colore e a leggere variazioni di taglia (il maschio \u00e8 pi\u00f9 grande).\nBiologia.\nSpecie adattabile, frequenta diversi ambienti: foreste secondarie, foreste a galleria, foreste tropicali costiere, savane alberate e savane desertiche dell'interno. \u00c8 stanziale ma anche ottimo volatore, in grado di compiere notevoli spostamenti se l'acqua scarseggia. Si adatta a ogni cibo possibile a seconda di dove vive: frutti, fiori e germogli nella foresta; semi, bacche e radici nelle savane, ma viene usato anche tutto ci\u00f2 che l'uomo ha portato nel suo areale e che pu\u00f2 essere commestibile. Nidifica tra giugno e febbraio e pu\u00f2 anche portare a termine due schiuse. Depone 4-6 uova, incubate per 21 giorni. I piccoli lasciano il nido a circa 6 settimane dalla schiusa.\nDistribuzione e habitat.\nIl suo areale comprende un terzo del continente australiano e va dall'Australia occidentale all'Australia meridionale, fino a Port Lincoln. Esistono anche tre popolazioni isolate tra loro, una nel nord del Queensland e nei Territori del Nord, l'altra nel sud del Queensland e nella parte settentrionale del Nuovo Galles del Sud. \u00c8 specie ampiamente diffusa in natura e anche in cattivit\u00e0 si adatta bene: sia in Australia sia negli Stati Uniti viene comunemente allevata, mentre in Europa non \u00e8 molto diffusa.\nTassonomia.\nComprende le seguenti sottospecie:"}
{"id": "2448515", "revid": "114057991", "url": "https://it.wikipedia.org/wiki?curid=2448515", "title": "Monte Cresto", "text": "Il monte Cresto (\"mont Crest\" in francese) \u00e8 una montagna delle Alpi Biellesi alta 2.548\u00a0m; \u00e8 situata tra la Valle Cervo (BI) e la Valle del Lys (o Valle di Gressoney, AO) e interessa il comune di Issime e un'isola amministrativa del comune di Sagliano Micca. \nDopo il Monte Mars e il Monte Bo \u00e8 la terza montagna per altezza del Biellese.\nDescrizione.\nIl Cresto fa parte del crinale che dalla Punta Tre Vescovi prosegue verso sud dividendo il Biellese dalla Valle del Lys. \nIl Passo del Lupo (o Tourrison, 2.342\u00a0m, poco a sud della montagna), percorso dal sentiero E41, lo separa dal Monte Pietra Bianca, mentre verso nord il \"Passo delle Tote\" (2.292\u00a0m) lo divide dalla Punta della Vecchia (2.387\u00a0m).\nSull'anticima nord-ovest (2.536\u00a0m) il territorio del comune biellese di Sagliano Micca converge con quelli valdaostani di Issime e di Gaby, questi ultimi divisi tra loro dal crinale che collega il Cresto con la Cima Becket (2.323\u00a0m). Verso est si stacca invece dalla cima principale il costolone che comprende la Punta Canaggio (2.025\u00a0m) e che separa il Vallone del Torrente Irogna da quello del Lago della Vecchia.\nSul punto culminante \u00e8 presente una croce metallica.\nAlpinismo e escursionismo.\nLa via di accesso escursionistica (piuttosto impegnativa) \u00e8 il sentiero che collega, sempre tenendosi a breve distanza dello spartiacque, il Colle della Vecchia con il Passo del Lupo. Questo sentiero coincide per un buon tratto con l'Alta Via delle Alpi Biellesi, un trekking con caratteristiche in parte alpinistiche che percorre il crinale Cervo-Lys.\nLa traversata integrale della montagna che percorre la cresta est e che dopo aver raggiunto la cima scende al Passo delle Tote presenta passaggi alpinistici valutati di 2\u00ba grado.\nPunti di appoggio.\nIl pi\u00f9 pratico punto di appoggio per la salita al Cresto \u00e8 il Rifugio della Vecchia, costruito nei pressi dell'omonimo lago."}
{"id": "2448516", "revid": "1305772", "url": "https://it.wikipedia.org/wiki?curid=2448516", "title": "Masso", "text": ""}
{"id": "2448517", "revid": "25079302", "url": "https://it.wikipedia.org/wiki?curid=2448517", "title": "Barnardius", "text": ""}
{"id": "2448520", "revid": "88740", "url": "https://it.wikipedia.org/wiki?curid=2448520", "title": "Yefumi", "text": "Lo yefumi o fumi-e (letteralmente \"calpestamento figurato\", dal giapponese fumi (\"camminare-sopra\") + e (\"immagine\")) \u00e8 un termine giapponese che designava il calpestamento del Crocifisso e dell'immagine della Vergine Maria da parte di un individuo al fine di dimostrare la sua estraneit\u00e0 o la sua abiura nei confronti del culto cristiano e riaffermare al contempo la propria fedelt\u00e0 ai Tokugawa.\nStoria.\nEra una pratica alla quale dovevano sottoporsi gli europei che si recavano in Giappone per ragioni diplomatiche e commerciali introdotta in seguito alla rivolta di Shimabara, terminata con il massacro dei cristiani e la cacciata dei missionari dall'arcipelago del Giappone. Tali forme di inquisizione erano applicate in maniera analoga anche ai sudditi giapponesi abitanti nella citt\u00e0 di Nagasaki, nel distretto di \u014cmura e nella provincia di Bungo: questi infatti erano i luoghi dove in passato il Cristianesimo aveva maggiormente attecchito ad opera dei missionari spagnoli e portoghesi e dove continuarono a sopravvivere i cosiddetti \"kakure kirishitan\", piccoli gruppi di cristiani nascosti.\nLe immagini da calpestare erano di solito in pietra scolpita o tavolette di legno stampate: molte erano di pregevole fattura e riflettevano l'alto livello artistico raggiunto dal paese durante il periodo Edo. Oggi ne sono rimaste ben poche, essendo molte di esse state distrutte oppure riciclate per altri usi una volta che ne era cessata l'utilit\u00e0.\nPer quanto il termine \"Fumi-e\" faccia ancora parte del Giapponese correntemente parlato, esso \u00e8 spesso utilizzato in modo figurato per descrivere situazioni simili a quelle descritte in precedenza nelle quali, anche in contesti non religiosi, viene verificata la fedelt\u00e0 di una persona ad un determinato ideale. Il termine pu\u00f2 anche essere riferito agli strumenti o alle pratiche utilizzate per questo genere di test."}
{"id": "2448527", "revid": "1573940", "url": "https://it.wikipedia.org/wiki?curid=2448527", "title": "Bolbopsittacus lunulatus", "text": "Il guaiabero (Bolbopsittacus lunulatus () \u00e8 un uccello della famiglia degli Psittaculidi, endemico delle Filippine. \u00c8 l'unica specie del genere Bolbopsittacus."}
{"id": "2448528", "revid": "21880", "url": "https://it.wikipedia.org/wiki?curid=2448528", "title": "Bolbopsittacus", "text": ""}
{"id": "2448529", "revid": "1714743", "url": "https://it.wikipedia.org/wiki?curid=2448529", "title": "Boemondo V d'Antiochia", "text": "Boemondo V era il figlio di Boemondo IV e di Plaisance di Gibelletto. Come suo padre prima di lui, Boemondo non aveva notoriamente simpatia n\u00e9 per i cavalieri Ospitalieri n\u00e9 per il vicino Regno Armenio di Cicilia e prefer\u00ec allearsi con i Templari; la pace con l'Armenia venne assicurata poco prima della sua morte grazie alla mediazione di Luigi IX di Francia.\nNel 1223 o nel 1225 Boemondo spos\u00f2 la principessa Alice, Regina vedova di Cipro, dalla quale non ebbe figli e divorzi\u00f2, facendo annullare il matrimonio dopo il 5 luglio 1227, pi\u00f9 probabilmente nel 1229.\nNel 1235 si rispos\u00f2 con Luciana, figlia di Paolo Conti, signore di Valmontone, Sacco e Piombinara, uno dei nipoti di Papa Innocenzo III. \nDa questo secondo matrimonio nacquero due figli, Piacenza di Antiochia\ne Boemondo VI d'Antiochia.\nQuando Boemondo V mor\u00ec gli succedette suo figlio Boemondo VI, che aveva solo 15 anni per cui fu posto sotto la reggenza della principessa vedova Luciana. Luciana tuttavia non lasci\u00f2 mai Tripoli, cedendo invece il governo del principato ai suoi parenti romani.\nQuesto la rese impopolare, cos\u00ec il giovane Boemondo ottenne l'appoggio di re Luigi IX di Francia, in quel tempo impegnato in una Crociata, per avere il permesso da Papa Innocenzo IV di iniziare a regnare qualche mese prima dell'effettivo raggiungimento della maggiore et\u00e0."}
{"id": "2448532", "revid": "1543377", "url": "https://it.wikipedia.org/wiki?curid=2448532", "title": "Mars TV", "text": "Mars TV \u00e8 un podcast del 2006 composto da 12 episodi prodotto da Andr\u00e9 Doucette. \"Mars TV\" segue i Thirty Seconds to Mars durante il loro tour \"Forever Night, Never Day\".\nDopo avere fatto da supporto a gruppi come Audioslave e Seether, nel marzo 2006 i Thirty Seconds to Mars iniziarono il primo tour da headliner chiamato \"Forever Night, Never Day\". \"Mars TV\" racchiude 12 brevi episodi che inizialmente vennero postati sul sito ufficiale del gruppo nel 2006 durante il tour. Gli episodi mostrano i membri della band in momenti di vita quotidiana durante il tour, tra i quali le performance acustiche negli show radiofonici, il compleanno di Shannon Leto, le dietro le quinte di trasmissioni in cui sono stati ospiti."}
{"id": "2448534", "revid": "1573940", "url": "https://it.wikipedia.org/wiki?curid=2448534", "title": "Bolborhynchus", "text": "Bolborhynchus \u00e8 un genere di uccelli della famiglia degli Psittacidi.\nDescrizione.\nAl genere \"Bolborhynchus\" appartengono tre specie di piccoli \u00abparrocchetti\u00bb, generalmente verdi, nessuno dei quali con dimorfismo sessuale evidente. Tra questi \u00e8 annoverato il \"B. lineola\", uno dei pappagallini pi\u00f9 diffusi e allevati in cattivit\u00e0, tanto che ne sono state fissate mutazioni di colore che vanno dal blu al giallo."}
{"id": "2448537", "revid": "1573940", "url": "https://it.wikipedia.org/wiki?curid=2448537", "title": "Bolborhynchus ferrugineifrons", "text": "Il parrocchetto fronterossiccia (Bolborhynchus ferrugineifrons ) \u00e8 un uccello della famiglia degli Psittacidi.\nAffine al \"B. lineola\" e praticamente identico eccetto l'effetto barratura, il \"B. ferrugineifrons\" \u00e8 tutto verde con mascherina facciale color ruggine, poco estesa ma evidente. Vive nelle Ande in Colombia, a quote tra i 3200 e i 4000 metri. Ha taglia attorno ai 17\u00a0cm."}
{"id": "2448539", "revid": "1573940", "url": "https://it.wikipedia.org/wiki?curid=2448539", "title": "Bolborhynchus orbygnesius", "text": "Il parrocchetto delle Ande (Bolborhynchus orbygnesius ) \u00e8 un uccello della famiglia degli Psittacidi.\nAffine al \"B. lineola\" a parte l'effetto barratura, il parrocchetto delle Ande \u00e8 tutto verde. Vive tra i 3000 e i 4000 metri, ma sono stati segnalati individui fino ai 6000 metri, tra montagne e valli alberate delle Ande in Bolivia e Per\u00f9. Taglia attorno ai 17\u00a0cm."}
{"id": "2448542", "revid": "968255", "url": "https://it.wikipedia.org/wiki?curid=2448542", "title": "Periodo Tudor", "text": "Il periodo dei Tudor si riferisce normalmente allo spazio temporale intercorrente fra il 1485 ed il 1603, nel corso della storia dell'Inghilterra. Questo periodo coincide con il regno della dinastia Tudor il cui primo monarca fu Enrico VII (1457 - 1509). Normalmente si tende ad inserire anche il regno di Elisabetta I(1558 - 1603), anche se questo \u00e8 spesso trattato separatamente come et\u00e0 elisabettiana.\nRivoluzione economica e sociale.\nA seguito della peste e della depressione del tardo XIV secolo, la popolazione ebbe un incremento e l'esportazione di manufatti in lana diminu\u00ec. Il re Enrico VII negozi\u00f2 allora il favorevole trattato Intercursus Magnus nel 1496.\nAi salari alti e all'abbondanza di terra disponibile visti nel tardo XIV secolo ed agli inizi del XV, si sostitu\u00ec presto la nuova realt\u00e0 di salari bassi e di una scarsa disponibilit\u00e0 di terra. Diverse pressioni inflazionistiche, forse a causa dell'afflusso di oro dal nuovo mondo, e la crescita della popolazione, determin\u00f2 il divaricarsi la situazione fra i diversi strati sociali. Il ricco divenne sempre pi\u00f9 ricco ed i poveri sempre pi\u00f9 derelitti. Questo fu un periodo di significativi cambiamenti per la maggior parte della popolazione rurale, con i signori che diedero inizio al processo di enclosures.\nEventi significati dell'epoca.\nBattaglia di Stoke (1487).\nNel 1487 i nemici di Enrico VII della Casa di York avevano incoronato un pretendente ed approntarono un piccolo esercito lungo la costa della Cumbria con l'intenzione di usurpare la corona. Enrico VII li sconfisse a East Stoke. Questa fu l'ultima battaglia della guerra delle due rose.\nRiforma anglicana.\nQuesta fu la pi\u00f9 significativa serie di eventi che avvenne nel periodo Tudor. Cominci\u00f2 con il rifiuto, da parte di papa Clemente VII di accordare il divorzio a Enrico VIII. Fin\u00ec con la nascita della chiesa anglicana separatasi dalla chiesa cattolica, evento che contribu\u00ec allo scoppio della guerra civile inglese.\nRibellione di Norfolk (1549).\nA cominciare dal 1549, fu la pi\u00f9 grande insurrezione popolare del periodo Tudor. All'inizio fu una protesta conto l'enclosures delle terre demaniali. L'istigatore, Robert Kett, venne impiccato per tradimento.\nPovert\u00e0.\nCirca un terzo della popolazione viveva in povert\u00e0 e attendeva l'elemosina del ricco per far fronte alle necessit\u00e0 di chi non era in grado di lavorare. La legge di Tudor era aspra nei confronti dei fannulloni ovvero di coloro che non erano capaci di trovarsi un lavoro. Quelli che andarono via dalle loro parrocchie per cercare lavoro vennero chiamati vagabondi ed erano suscettibili di essere sottoposti a punizioni corporali e ad essere frustati.\nL'idea delle workhouse per coloro che non erano capaci di trovare un lavoro, venne proposta per la prima volta nel 1576.\nSalute.\nL'aspettativa media di vita era di circa 35 anni. Vi fu un alto grado di mortalit\u00e0 infantile, e soltanto tra il 33 ed 55 per cento dei nati vivi raggiungeva l'et\u00e0 di 16 anni.\nAnche se sopravviveva solamente una piccola parte della popolazione, le municipalit\u00e0 erano sovraffollate ed antigieniche. La maggior parte delle strade non erano lastricate anche se vi erano differenze fra citt\u00e0 grandi e piccole.\nNon vi erano fognature o canali di scolo e gli escrementi venivano abbandonati per le strade. Animali come i topi proliferavano in quelle condizioni. Nelle grandi citt\u00e0 come Londra, fiorivano grandi epidemie per carenza di igiene. Comuni erano malaria, tifo, dissenteria, scarlattina e altre malattie legate alla mancanza d'igiene.\nEpidemie di peste si succedettero negli anni 1498, 1535, 1543, 1563, 1589 e 1603. La ragione delle ricorrenti pandemie fu la crescita smisurata dei ratti infetti che trasmettevano le malattie.\nCibo e dieta.\nIl cibo consumato dalle persone facoltose era essenzialmente costituito da cacciagione. Le patate non erano ancora giunte sulle tavole della maggior parte della popolazione in quanto la loro coltivazione era cominciata da poco , anche se esploratori come sir Walter Raleigh le avevano portate in Britannia. Per addolcire si usava il miele in quanto lo zucchero di canna era poco disponibile. Comunque chi riusciva ad averne lo metteva in tutte le preparazioni, compresa la carne. I poveri non avevano mai zucchero o patate e raramente mangiavano carne. Essi mangiavano conigli di quando in quando e pesce pescato da loro, ma per la maggior parte delle volte il loro pasto era costituito da pane e vegetali come cavolo cappuccio e rape.\nCase ed abitazioni.\nLa maggioranza della popolazione viveva in piccoli villaggi. Le loro case, come nei primi secoli, erano costituite da una o due stanze ricoperte di paglia ed i mobili consistevano in alcune panche mentre le sedie erano molto rare.\nLa gente molto ricca viveva in magioni nelle zone rurali, con pi\u00f9 di 150 domestici e servitori. Le case avevano molti camini per poter scaldare tutte le stanze di grandi dimensioni. Questi fuochi erano altres\u00ec l'unico modo di cuocere i cibi. Le loro grandi case erano spesso costruite in forme simmetriche ad E o ad H.\nEducazione.\nI bambini dei poveri non andavano a scuola, mentre i figli delle persone facoltose avevano dei tutori che insegnavano loro a parlare in lingua francese. Comunque i maschi venivano spesso inviati in scuole appartenenti a monasteri e qui veniva loro insegnato il latino in classi di circa 60 ragazzi. Le scuole erano dure e le pene corporali erano molto diffuse.\nPassatempi.\nI ricchi andavano spesso a caccia per uccidere cervi da preparare per le loro feste. Amavano anche tirare di scherma e discutere di varie questioni. I pi\u00f9 ricchi amavano assistere alle lotte fra orsi. I poveri giocavano ad una sorta di football in cui la porta avversaria era ad una distanza di circa un chilometro e mezzo. Essi saltavano l'uno sull'altro e spesso si fratturavano il mento o la schiena. Vi erano alcuni teatri e la gente amava assistere alle rappresentazioni di opere teatrali, particolarmente quelle di un giovane autore, William Shakespeare. (Apparentemente la prima opera fu \"Daphne\" nel 1598, verso la fine del periodo.\nMonarchi.\nLa Casa di Tudor cont\u00f2 cinque monarchi inglesi, che regnarono in questo periodo:"}
{"id": "2448545", "revid": "1632387", "url": "https://it.wikipedia.org/wiki?curid=2448545", "title": "Black Dots", "text": "Black Dots \u00e8 una raccolta delle primissime tracce del gruppo hardcore punk statunitense Bad Brains, registrate agli \"Inner Ear Studios\" nel 1979."}
{"id": "2448546", "revid": "767487", "url": "https://it.wikipedia.org/wiki?curid=2448546", "title": "War Without End", "text": "War Without End \u00e8 l'album di debutto del gruppo musicale statunitense di genere thrash metal dei Warbringer, pubblicato dall'etichetta discografica Century Media Records il 5 febbraio 2008."}
{"id": "2448558", "revid": "1573940", "url": "https://it.wikipedia.org/wiki?curid=2448558", "title": "Brotogeris", "text": "Brotogeris \u00e8 un genere di uccelli della famiglia degli Psittacidi.\nDescrizione.\nAl genere \"Brotogeris\" appartengono alcune specie di pappagalli medio-piccoli a corpo compatto e spesso coda allungata e sottile, visto che solo le timoniere centrali sono lunghe; caratterizzati in generale da una colorazione base verde, dalla totale assenza di dimorfismo sessuale, dalla buona presenza in natura e da una scarsa diffusione in cattivit\u00e0. Si nutrono di sementi, frutta, germogli, insetti e nidificano nel cavo degli alberi.\nTassonomia.\nIl genere \"Brotogeris\" comprende le seguenti specie:"}
{"id": "2448563", "revid": "1573940", "url": "https://it.wikipedia.org/wiki?curid=2448563", "title": "Brotogeris chiriri", "text": "Il parrocchetto chiriri (Brotogeris chiriri ) \u00e8 un uccello della famiglia degli Psittacidi.\nQuasi identico al parrocchetto alicanarino, si differenzia da esso solamente per la colorazione verde pi\u00f9 scura e la banda alare solo gialla; la taglia \u00e8 attorno ai 22\u00a0cm. Se ne riconoscono due sottospecie: oltre alla sottospecie nominale, \"B. c. chiriri\", vi \u00e8 la \"B. c. behni\", simile all'altra, ma con piumaggio pi\u00f9 chiaro. Vive nelle foreste e nelle foreste aperte in un'area estesa dal Brasile centrale all'Argentina settentrionale e al Paraguay. Questo piccolo pappagallo \u00e8 difficile da vedere mentre sosta tra il fogliame. \u00c8 pi\u00f9 facilmente identificabile quando se ne va in giro nel suo ambiente forestale emettendo acuti richiami. Mangia semi, frutti, fiori e germogli. A volte forma grandi stormi, ma le coppie si disperdono per nidificare. Il nido \u00e8 costituito da un buco in un tronco d'albero, un ramo cavo o un nido di termiti arboricole."}
{"id": "2448569", "revid": "1573940", "url": "https://it.wikipedia.org/wiki?curid=2448569", "title": "Brotogeris chrysoptera", "text": "Il parrocchetto alidorate (Brotogeris chrysoptera ()) \u00e8 un uccello della famiglia degli Psittacidi.\nDescrizione.\nAffine al parrocchetto mentoarancio, di taglia attorno ai 16\u00a0cm, caratterizzato dalla banda alare blu e gialla.\nDistribuzione e habitat.\nVive in Bolivia, Guyana, Guyana francese, Suriname, Brasile e Venezuela.\nTassonomia.\nSono note 5 sottospecie tutte simili tra loro (\"B. c. chrysoptera\", \"B. c. tuipara\", \"B. c. chrysosema\", \"b. c. solimoensis\", \"B. c. tenuifrons\")\nAllevamento.\nMolto raro in cattivit\u00e0."}
{"id": "2448573", "revid": "1573940", "url": "https://it.wikipedia.org/wiki?curid=2448573", "title": "Brotogeris cyanoptera", "text": "Il parrocchetto alicobalto (Brotogeris cyanoptera ) \u00e8 un uccello della famiglia degli Psittacidi.\nAffine al parrocchetto disadorno, censito con due sottospecie molto simili tra loro, \"B. c. gustavi\" e \"B. c. beniensis\", oltre alla sottospecie nominale, \"B. c. cyanoptera\", si differenzia da \"B. tirica\" per una taglia minore, 18\u00a0cm, dovuta alla mancanza delle timoniere centrali lunghe, per la presenza attorno al becco e sulle spalle di segni gialli (soprattutto nelle due sottospecie) e per le remiganti cobalto che si notano soprattutto con l'uccello in volo. \u00c8 molto diffuso in Colombia, Ecuador, Brasile, Per\u00f9 e Bolivia; raro in cattivit\u00e0."}
{"id": "2448576", "revid": "267913", "url": "https://it.wikipedia.org/wiki?curid=2448576", "title": "Ispettore Callaghan", "text": ""}
{"id": "2448580", "revid": "767487", "url": "https://it.wikipedia.org/wiki?curid=2448580", "title": "Meme Bianchi", "text": "Biografia.\nEredita la predisposizione al canto dalla madre, Ida Viale, cantante d'operetta, e dalla nonna, Merope Bavestrelli Bianchi, cantante lirica. Da quest'ultima eredita anche il secondo nome, che da piccola non riusciva a pronunciare: cos\u00ec Magda diventa Meme per tutti.\nCresce a Porto Ceresio e ottiene il diploma di maestra elementare, ma il padre non gradisce che ella intraprenda la professione dell'insegnamento, cos\u00ec la giovane inizia a lavorare nell'ufficio di spedizioni del padre alla stazione.\nNegli anni tra le due guerre, alcune famiglie di Porto Ceresio avevano dato vita ad una compagnia filodrammatica e in estate mettevano in scena un vero e proprio cartellone nel teatro appena costruito. Alla fine dello spettacolo, tutti chiedevano a Meme di cantare, e una sera del 1933 un villeggiante, amico di discografici, le propone di fare un provino a Milano. Con il pretesto di commissioni da fare nella grande citt\u00e0, Meme si sottopone all'audizione e ottiene un contratto grazie alla sua grande estensione vocale, la sua voce morbida e la sua dizione chiara.\nDopo il primo successo (\"Maggio\", di Bixio e Cherubini), incide centinaia di dischi, molti dei quali sotto la direzione d'orchestra di Mario Mariotti, che diventer\u00e0 suo marito. Diventa la prima cantante dell'EIAR, esibendosi con le famose orchestre di Petralia e Barzizza. Alla radio interpreta operette come \"Al cavallino bianco\" e riviste come \"I quattro moschettieri\", la celebre trasmissione con Nunzio Filogamo legata a un concorso a premi.\nRealizza numerose pregevoli incisioni con l'orchestra del Maestro Enzo Ceragioli per l'etichetta Odeon.\nNel 1936 \u00e8 con la compagnia Schwarz, cantante-attrice nella rivista \"Bertoldissimo\". In Grecia inaugura Radio Atene ed in Svizzera Radio Monteceneri; compie molte tourn\u00e9e in Italia e all'estero con la compagnia \"I divi del microfono\".\nNel 1939, nella chiesa di Sant'Ambrogio a Porto Ceresio, sposa il maestro Mario Mariotti (1889-1975), compositore, arrangiatore e direttore dell'etichetta discografica Odeon, per la quale lei incide.\nDi Mariotti, dal quale avr\u00e0 la figlia Marcella, porter\u00e0 al successo \"E poi... farai di me quello che vuoi\" e \"Aranci\" (\"Belle bimbe innamorate gli aranci comprate\"), canzone quest'ultima ripresa nel film di Scola \"Una giornata particolare\" con Sophia Loren e Marcello Mastroianni. Altri successi di Meme Bianchi sono: \"Sola in una notte di tormento\", \"Un giorno ti dir\u00f2\", \"Il mio amore \u00e8 un centrattacco\", \"Violino tzigano\".\nAllo scoppio della guerra continua ad esibirsi in teatro e per i soldati fa un recital accompagnata da una sola fisarmonica sul cacciatorpediniere Grecale. Alla fine i marinai, che avevano chiesto prima al comandante cosa potesse farle piacere per ringraziarla, si presentano in fila con in mano ciascuno un calzino bianco pieno della propria razione di caff\u00e8.\nDal '43 al '45 continua a cantare a Radio Monteceneri e dopo la guerra ritorna sui palcoscenici italiani e ad incidere dischi. La sua voce, divenuta pi\u00f9 matura e pastosa, \u00e8 ideale per le incisioni italiane di \"Les feuilles mortes\" e di \"La Vie en rose\".\nE difatti per qualche anno interpreter\u00e0 i brani dei pi\u00f9 famosi \"chansonnier\".\nNel 1958 smette di cantare e si ritira nel paese natale, riprendendo il lavoro di spedizioniere doganale alla stazione.\n\u00c8 venuta a mancare a Milano il 25 ottobre 2000."}
{"id": "2448582", "revid": "1573940", "url": "https://it.wikipedia.org/wiki?curid=2448582", "title": "Brotogeris jugularis", "text": "Il parrocchetto mentoarancio (Brotogeris jugularis ) \u00e8 un uccello della famiglia degli Psittacidi.\nDescrizione.\nColore generale verde, taglia attorno ai 18\u00a0cm per la mancanza delle timoniere centrali lunghe, copritrici alari brune e remiganti blu; caratteristica della specie \u00e8 una sfumatura giallastra sul sottogola e una banda gialla sulla parte inferiore dell'ala; becco e zampe grigie rosate, iride marrone. \u00c8 classificato con la sottospecie nominale, \"B. j. jugularis\", e con la sottospecie \"B. j. exul\" (che ha colorazione bruna anche sulla parte dorsale).\nDistribuzione.\nHa un vasto areale dove \u00e8 piuttosto comune: Messico sud-occidentale, Guatemala, Honduras, Nicaragua, Costa Rica, Panama, Colombia del nord e Venezuela. In cattivit\u00e0 \u00e8 raro.\nBiologia.\nVive nelle savane di pianura, nelle foreste a galleria e in quelle primarie, nelle boscaglie e nelle zone aride tropicali. Mentre nel periodo riproduttivo le coppie si isolano, durante il resto dell'anno si formano bande di molte decine di individui che si radunano su grandi alberi dormitorio. Ha volo rapido e diretto; Wetmore rilev\u00f2 una velocit\u00e0 di 72 chilometri orari. Nidifica negli alberi cavi o nei nidi di picchio abbandonati dove la femmina depone normalmente 4 uova che vengono incubate per 22 giorni. I giovani si involano tra le 5 e le 6 settimane dalla schiusa."}
{"id": "2448585", "revid": "1005847", "url": "https://it.wikipedia.org/wiki?curid=2448585", "title": "Elezioni generali nel Regno Unito del 1997", "text": "Le elezioni generali nel Regno Unito del 1997 si tennero il 1\u00ba maggio e videro la vittoria del Partito Laburista di Tony Blair, che divenne Primo Ministro."}
{"id": "2448587", "revid": "1573940", "url": "https://it.wikipedia.org/wiki?curid=2448587", "title": "Brotogeris pyrrhoptera", "text": "Il parrocchetto guancegrigie (Brotogeris pyrrhoptera ) \u00e8 un uccello della famiglia degli Psittacidi.\nAffine al parrocchetto alicanarino, con taglia attorno ai 20\u00a0cm, \u00e8 caratterizzato dalla banda alare rossa, da fronte e guance grigie e da corona e nuca azzurrate. Il resto del piumaggio \u00e8 verde intenso nelle parti superiori e verde chiaro in quelle inferiori. Vive a ovest della Cordigliera delle Ande, nelle savane fino a 1400 metri in Ecuador e Per\u00f9."}
{"id": "2448588", "revid": "76069", "url": "https://it.wikipedia.org/wiki?curid=2448588", "title": "Famiglia di Philadelphia", "text": ""}
{"id": "2448589", "revid": "1573940", "url": "https://it.wikipedia.org/wiki?curid=2448589", "title": "Brotogeris sanctithomae", "text": "Il parrocchetto tui (Brotogeris sanctithomae ) \u00e8 un uccello della famiglia degli Psittacidi.\nQuesta specie, di taglia attorno ai 17\u00a0cm, completamente verde, con fronte gialla e iride gialla, vive in due popolazioni distinte che sono divenute due sottospecie: il \"B. s. sanctithomae\", localizzato nel sud-est della Colombia, nell'ovest del Brasile, nella parte orientale del Per\u00f9 e nel nord della Bolivia; il \"B. s. takatsukasae\", localizzato nel nord del Brasile. Ama gli ambienti aperti e frequenta le piantagioni di canna da zucchero e di manioca. Vive in piccoli gruppi nei quali le coppie si isolano per la riproduzione che avviene sia nelle cavit\u00e0 degli alberi sia nei termitai arborei. Comune in natura \u00e8 assai raro in cattivit\u00e0."}
{"id": "2448596", "revid": "1573940", "url": "https://it.wikipedia.org/wiki?curid=2448596", "title": "Brotogeris tirica", "text": "Il parrocchetto disadorno (Brotogeris tirica ) \u00e8 un uccello della famiglia degli Psittacidi.\nDescrizione.\n\u00c8 un uccelletto dall'aspetto esile, con taglia attorno ai 23\u00a0cm, colorazione verde chiara, con sfumature gialle sulle guance, sulla nuca e sul petto. Ha remiganti blu, becco grigio rosato, iride bruna, zampe grigiastre. Pu\u00f2 presentare sfumature brune sulle copritrici alari.\nDistribuzione.\nVive in una vasta area del Brasile orientale ed \u00e8 un pappagallino molto comune; in cattivit\u00e0 invece \u00e8 piuttosto raro e la sua riproduzione avviene soltanto in pochi allevamenti specializzati.\nBiologia.\nVive nelle foreste aperte e nelle savane, fino ai 1200 metri di quota, ma si adatta anche ai parchi cittadini delle grandi citt\u00e0 che rientrano nel suo areale. Poco studiato, si ritiene che la riproduzione vada da settembre a febbraio. depone normalmente 4 uova che vengono incubate per 26 giorni; i piccoli lasciano il nido a circa 7 settimane."}
{"id": "2448598", "revid": "1543377", "url": "https://it.wikipedia.org/wiki?curid=2448598", "title": "Maria Comnena (Regina di Gerusalemme)", "text": "Biografia.\nEra la figlia di Giovanni Comneno, per qualche tempo \"dux\" bizantino di Cipro, e di Maria Taronitissa. Suo padre apparteneva alla dinastia dei Comneni, che dal 1081 governava l'Impero bizantino con fermezza e competenza. Sua madre discendeva da un ramo cadetto della dinastia dei Bagratidi, gli antichi re d'Armenia. Sua sorella Teodora spos\u00f2 il Principe d'Antiochia Boemondo III e suo fratello Alessio fu brevemente, nel 1185, pretendente al trono dell'Impero bizantino.\nRegina di Gerusalemme.\nNel 1164 il re Amalrico, dopo aver imposto il suo protettorato sul califfato fatimide d'Egitto, era ansioso di stringere un'alleanza con l'impero bizantino per consolidare i suoi successi.\nEssendo gi\u00e0 stato annullato il suo primo matrimonio con Agnese di Courtenay, Amalrico decise di chiedere all'imperatore bizantino Manuele I Comneno (1143-1180) una sposa proveniente dalla famiglia imperiale e per questo invi\u00f2 a Costantinopoli Ernesius, arcivescovo di Cesarea ed Eudes de Saint-Amand.\nQuesti tornarono, dopo due anni di negoziati, con la principessa Maria Comnena, pronipote dell'imperatore che le aveva conferito una ricca dote; nell'agosto 1167 approdarono a Tiro dove le nozze furono celebrate tra grandi festeggiamenti il 29 agosto 1167.\nIl matrimonio fu l'occasione di avviare nuovi negoziati: nei primi mesi del 1168 Amalrico invi\u00f2 due ambasciatori di Gerusalemme, Alessandro da Gravina e Michele d'Otranto, poi anche Guglielmo di Tiro part\u00ec per Costantinopoli ed i negoziati portarono, nel settembre 1168, ad un trattato di spartizione dell'Egitto tra ifranj e bizantini che per\u00f2 non pot\u00e9 essere applicato perch\u00e9 i Crociati attaccarono troppo presto l'Egitto ed incontrano una resistenza che li costrinse ad andarsene.\nMaria ed Amalrico ebbero una figlia, Isabella, nel 1172, ed una bimba morta alla nascita nel 1173.\nAmalrico diede come morgengabio la Signoria di Nablus a Maria che, rimasta vedova l'11 luglio 1174, vi si ritir\u00f2 con Isabella.\nA succedere ad Amalrico I fu suo figlio nato dal primo matrimonio, Baldovino IV il lebbroso, poi Sibilla, moglie di Guido di Lusignano.\nSignora di Nablus.\nNel 1177 Maria si rispos\u00f2 con Baliano di Ibelin, da questa unione nacquero almeno quattro figli:\nNel novembre 1183 Maria non pot\u00e9 impedire il matrimonio di sua figlia Isabella con Umfredo IV di Toron, voluto dal re Baldovino IV che aveva probabilmente anche l'obiettivo politico di sottrarre la fanciulla all'influenza della famiglia del suo patrigno, gli Ibelin.\nA quanto pare tale obiettivo fu raggiunto: la madre ed il patrigno di Umfredo, Stefania de Milly e Rinaldo di Ch\u00e2tillon, riuscirono a restringere sempre pi\u00f9 i contatti di Isabella con la madre Maria e il patrigno Baliano. Una cronaca coeva afferma che Stefania odiava Maria e le imped\u00ec di avere contatti con la figlia.\nMaria Comnena soggiornava regolarmente a Corte e si trovava a Gerusalemme nel luglio 1187, quando l'esercito crociato fu distrutto da quello di Saladino alla battaglia di Hattin.\nBaliano di Ibelin, che era riuscito a lasciare il campo di battaglia senza essere catturato o ucciso, ottenne da Saladino un salvacondotto che lo autorizzava a recarsi a Gerusalemme per prendere sua moglie ed i suoi figli e portarli a Tiro. \nMa gli abitanti di Gerusalemme, nel panico, lo supplicarono di prendere il comando delle difese della citt\u00e0, Baliano accett\u00f2, scusandosi con Saladino per non aver mantenuto i suoi impegni.\nSaladino accett\u00f2 le scuse e fece ugualmente scortare fino a Tripoli la regina Sibilla, la regina madre Maria Comnena, i suoi figli, Tommaso di Ibelin signore di Ramla e nipote di Baliano, insieme ai figli del Signore di Gibelletto.\nMaria ottenne da Saladino anche il permesso di portare con s\u00e9 tutte le sue propriet\u00e0, servitori, oggetti preziosi e croci incrostate d'oro e di gioielli.\nDopo la caduta di Gerusalemme il regno sembrava perduto quando arriv\u00f2 Corrado del Monferrato, che prese il comando delle difese di Tiro riuscendo a resistere a Saladino.\nBaliano e Maria si installarono a Tiro.\nQuando Guido di Lusignano, rilasciato da Saladino, si present\u00f2 alle porte di Tiro, Corrado gli rifiut\u00f2 il permesso di entrare in citt\u00e0, sostenuto dalla maggioranza dei baroni che ritenevano Guido responsabile della disfatta subita per mano di Saladino, allora Guido si diresse verso San Giovanni d'Acri, caduta in mano ai musulmani, per assediarla.\nCorrado (zio del defunto re Baldovino V) cercava di dare legittimit\u00e0 alla sua rivendicazione del trono ed i baroni cominciarono a considerare la possibilit\u00e0 di far annullare il matrimonio di Umfredo ed Isabella, che in quanto figlia di Amalrico vantava diritti al trono.\nMaria e Baliano appoggiarono Corrado del Monferrato nella sua lotta per la corona contro Guido; essi organizzarono l'annullamento del matrimonio di Isabella per permetterle di sposare Corrado rafforzando cos\u00ec le sue pretese al trono.\nMentre Maria Comnena, che ottenne cos\u00ec la sua rivincita su Stefania de Milly, passava il suo tempo a convincere Isabella, un barone sfid\u00f2 Umfredo di Toron, che rifiut\u00f2 di battersi rinunciando cos\u00ec a sua moglie.\nPer questo, Maria e Baliano si guadagnarono l'ostilit\u00e0 di Riccardo I d'Inghilterra e dei suoi cronachisti:\nDopo il trattato di pace che pose ufficialmente fine alla terza crociata, Saladino diede a Baliano di Ibelin la signoria di Caymont, a titolo di vitalizio, in compensazione dei feudi che egli aveva conquistato.\nBaliano di Ibelin mor\u00ec nel 1193; nel 1197 i Crociati riconquistano Beirut che fu data in feudo a suo figlio maggiore Giovanni di Ibelin.\nCome nonna di Alice di Champagne, una delle figlie che Isabella aveva avuto dal suo terzo marito Enrico II di Champagne, Maria nel 1208 condusse i negoziati matrimoniali con Cipro che portarono alle nozze di Alice con Ugo I di Cipro.\nBianca di Navarra, reggente e Contessa di Champagne, vedova dello zio paterno di Alice, forn\u00ec la dote per Alice.\nQuesta \u00e8 l'ultima volta che Maria viene menzionata, mor\u00ec certamente prima dell'ottobre 1217."}
{"id": "2448602", "revid": "1573940", "url": "https://it.wikipedia.org/wiki?curid=2448602", "title": "Brotogeris versicolurus", "text": "Il parrocchetto alicanarino (Brotogeris versicolurus ) \u00e8 un uccello della famiglia degli Psittacidi.\nDescrizione.\n\u00c8 la specie pi\u00f9 nota del genere \"Brotogeris\", ha una colorazione generale verde, coda con timoniere centrali allungate, taglia attorno ai 22\u00a0cm, ampia banda alare gialla e bianca (negli immaturi il bianco non c'\u00e8 e il giallo \u00e8 opaco), becco giallastro, iride bruna, zampe aranciate.\nDistribuzione.\nVive nel Brasile sud-orientale, nella Bolivia nord-orientale, in Paraguay e nell'Argentina del nord, con popolazioni piuttosto numerose; in cattivit\u00e0, bench\u00e9 per un certo periodo molto commerciato, non ha avuto grande diffusione e oggi solo pochi allevatori specializzati lo allevano e ne ottengono la riproduzione.\nBiologia.\nHa grande adattabilit\u00e0: \u00e8 presente nelle foreste primarie, in quelle secondarie, in quelle a galleria e nelle savane; inoltre vive anche nei parchi cittadini e nei giardini del vasto areale. Normalmente in piccoli gruppi, pu\u00f2 per\u00f2 formare anche stormi di centinaia di individui, cosa abbastanza comune fuori dal periodo riproduttivo. La riproduzione va da gennaio a luglio, la femmina in genere depone nel cavo di un albero 5 uova incubandole per 26 giorni. I piccoli si involano a circa 8 settimane dalla schiusa."}
{"id": "2448603", "revid": "115122269", "url": "https://it.wikipedia.org/wiki?curid=2448603", "title": "ExpressCard", "text": "L'ExpressCard \u00e8 un'interfaccia elettronica esterna sviluppata nel 2003 dalla Personal Computer Memory Card International Association e destinata a soppiantare lo standard CardBus in quanto pi\u00f9 veloce e pi\u00f9 semplice da utilizzare.\nDescrizione.\nL'ExpressCard supporta dispositivi connessi sia mediante PCI Express che con porta USB, utilizzando lo slot ExpressCard, e ciascuna scheda pu\u00f2 utilizzare una qualsiasi delle due modalit\u00e0 di connessione, a seconda dell'impiego previsto dal progettista. Le schede possono essere inserite e rimosse \"a caldo\", cio\u00e8 con il computer acceso. \nLa ExpressCard \u00e8 realizzata in due formati, ExpressCard/34 (34\u00a0mm di larghezza) ed ExpressCard/54 (54\u00a0mm di larghezza, a forma di L, con connettore della stessa larghezza di 34\u00a0mm in entrambi i tipi). Le schede standard hanno lunghezza 75\u00a0mm (10.6\u00a0mm pi\u00f9 corte delle CardBus), e spessore 5mm, ma possono avere spessore maggiorato nella parte che eccede rispetto alla misura base, per ospitare, ad esempio, antenne e connettori."}
{"id": "2448606", "revid": "1573940", "url": "https://it.wikipedia.org/wiki?curid=2448606", "title": "Plataforma per la Llengua", "text": "Plataforma per la Llengua (\"Piattaforma per la lingua\") \u00e8 un'organizzazione non governativa spagnola. \u00c8 stata fondata nella regione della Catalogna nel 1993, con la funzione di garantire la piena presenza del catalano in tutto il territorio catalanofono (\"Pa\u00efsos Catalans\"). L'obiettivo della stessa organizzazione \u00e8 quello di promuovere la lingua come strumento di coesione sociale, dando vita ad un tipo di attivit\u00e0 definita di carattere trasversale poich\u00e9 si occupa di studiare le prestazioni della lingua catalana nelle sue pi\u00f9 varie dimensioni. Partendo infatti da una prospettiva socioeconomica ed audiovisiva, si propone di analizzare l'utilizzo della stessa anche all'interno delle universit\u00e0, del processo formativo in generale e della pubblica amministrazione, osservando infine l'impatto e la relazione che i nuovi immigranti intrattengono con la lingua minoritaria.\nGrazie ai numerosi successi raggiunti nell'arco della sua attivit\u00e0, l'organizzazione ha ottenuto vari riconoscimenti come per esempio il Premio Nazionale di Cultura 2008 per la proiezione sociale della lingua catalana, assegnato dal Governo di Catalogna.\nMembri.\nLa Piattaforma \u00e8 costituita da un consiglio consultivo formato da:\nObiettivi.\nObiettivi perseguiti sono:\nL'organizzazione dichiara di seguire il criterio del cosiddetto \u201cattivismo linguistico\u201d. Infatti, secondo i principi che reggono la Piattaforma, il benessere della lingua catalana \u00e8 una responsabilit\u00e0 che non pu\u00f2 essere delegata ai regolatori n\u00e9 tanto meno alle amministrazioni pubbliche. Al contrario spetta alla societ\u00e0 civile svolgere il ruolo principale di reclamare il ripristino dei diritti linguistici."}
{"id": "2448609", "revid": "2150982", "url": "https://it.wikipedia.org/wiki?curid=2448609", "title": "Monte Acero", "text": "Il Monte Acero \u00e8 un rilievo isolato sito nella Valle Telesina condiviso dai comuni di San Salvatore Telesino e di Faicchio, vicino ai Monti Monaco di Gioia e sue cime, propaggini del Matese.\nMura megalitiche.\nLa vetta del monte \u00e8 cinta da circa tre chilometri di mura megalitiche di et\u00e0 osco sannita (VI secolo a.C.) che costituivano la cosiddetta \"Arce di Monte Acero\", una fortezza usata dai sanniti come importante punto di avvistamento. \nLe mura sono costituite da grossi massi di pietra squadrati e disposti a secco. La parte meglio conservata \u00e8 quella lontano dai sentieri e che corre verso la parte meridionale della montagna. \nDue sono le aperture che si individuano nelle mura e che sono originarie: una a meridione, verso Telesia, ed un'altra verso settentrione.\nLa forma dei blocchi di pietra tende ad essere rettangolare e lo spazio che si viene a formare fra i vari blocchi \u00e8 riempito da pietrame. \nL'altezza media \u00e8 di 3,5 metri.\nMonumento a Ges\u00f9 Redentore.\nSulla vetta a levante del monte si erge il monumento in ghisa a Ges\u00f9 Redentore, posto al di sopra di una base piramidale quadrangolare in conci di pietra lavorata con all'interno una angusta cappella. \nIl monumento venne eretto nel 1902 assieme ad altri diciannove monumenti al Cristo voluti dal Papa Leone XIII in occasione del nuovo secolo ed \u00e8 opera della ditta Rosa Zanazio di Roma.\nAll'epoca cost\u00f2 ben 4.000 lire circa, una cifra importante, sovvenzionata dalle offerte provenienti da tutta la Diocesi.\nContestualmente all'erezione del monumento il comitato propose la costruzione alle falde della montagna di una casa di ricovero per gli ammalati di tubercolosi anche se nulla in tal senso fu fatto per mancanza di fondi.\nL'attuale scultura \u00e8 stata restaurata negli anni '70 a spese di Emilio Bove dopo un ciclone che la fece rovinare a terra.\nOgni anno, per ricordare l'erezione del monumento, la prima domenica di agosto di primo mattino si svolge un pellegrinaggio che parte da Cerreto Sannita."}
{"id": "2448611", "revid": "767487", "url": "https://it.wikipedia.org/wiki?curid=2448611", "title": "Doug Yule", "text": "Biografia.\nGli esordi.\nYule inizi\u00f2 a suonare negli anni sessanta con varie band della sua nativa Boston. Nel 1968 fece parte di una band chiamata \"The Grass Menagerie\" insieme a Walter Powers e Willie Alexander.\nThe Velvet Underground.\nQuando nel 1968 Lou Reed cacci\u00f2 John Cale dai Velvet Underground, Yule prese il suo posto. La sua prima apparizione in studio fu sul loro terzo album, \"The Velvet Underground\" (1969), suonando basso e organo e come prima voce nella ballata \"Candy Says\".\nIl contributo di Yule all'album fu considerevole e il fatto che lui cantasse torn\u00f2 molto utile quando la voce di Lou Reed era stremata dai tour. Mentre Cale era stato un bassista sperimentale, Yule era considerato tecnicamente pi\u00f9 competente al basso e il suo stile era adatto al desiderio di Lou Reed di muoversi verso una direzione pi\u00f9 tradizionale. Al quarto album della band, \"Loaded\" (1970), il suo ruolo divenne pi\u00f9 prominente, cantando come voce principale svariate canzoni (\"Who Loves The Sun\", \"New Age\", \"Lonesome Cowboy Bill\", e \"Oh Sweet Nuthin\"') e suonando sei strumenti (comprese tastiere e batteria). Il fratello di Yule, Billy, prese parte alle registrazioni come batterista, visto che Maureen Tucker era incinta e, quindi, assente durante quasi tutto il periodo in studio.\nLou Reed lasci\u00f2 i Velvet Underground nel 1970. Yule, Tucker e Sterling Morrison decisero di continuare a esibirsi come Velvet Underground con Yule alla voce e Walter Powers che fu ingaggiato come nuovo bassista del gruppo. Morrison lasci\u00f2 la band nel 1971 e venne rimpiazzato alle tastiere da Willie Alexander, ma nel 1972 sia Tucker che Alexander e Powers lasciarono la band. Con altri musicisti Yule fece altri due tour sotto il nome di Velvet Underground negli anni 1972-73 e registr\u00f2 l'album \"Squeeze\" (1973). Dopo il tour finale dei Velvet Underground nel 1973 con Yule come frontman il nome fu ritirato.\nDal 1973 ad oggi.\nDurante un'intervista per la radio il 26 dicembre 1972, venne chiesto a Lou Reed se sapesse dove Doug Yule si trovasse, e lui bruscamente rispose: \"\u00abMorto, spero\u00bb.\" Quando l'intervistatore ramment\u00f2 a Reed che lui e Yule avevano frequentato il liceo insieme ed esclam\u00f2: \"\u00abNon puoi dire questo\u00bb\", Reed replic\u00f2 che l'aveva proprio detto, ma che non voleva dire sul serio. (Questa intervista si pu\u00f2 ascoltare sull'album live \"American Poet\", uscito nel 2001.)\nDopo aver smesso di esibirsi con i Velvet Underground, Yule and\u00f2 in tour con Lou Reed, e suon\u00f2 il basso nell'album solista di Reed \"Sally Can't Dance\" (1974) e nel \"Tour\" interrotto in Italia del 1975.\nApparve anche in \"Night Lights\" (1976) di Elliott Murphy, e cant\u00f2 e suon\u00f2 la batteria con gli American Flyer, una band che fu attiva dal 1976 al 1978 e che pubblic\u00f2 due album. Dopo che gli American Flyer si sciolsero, Yule si ritir\u00f2 dalla musica e divenne un ebanista.\nDurante gli anni 90, Yule (che intanto si era spostato verso la Baia di San Francisco) torn\u00f2 alla vita pubblica, rilasciando qualche intervista e scrivendo un necrologio per Sterling Morrison, che mor\u00ec nel 1995. Prese in mano il violino e inizi\u00f2 nuovamente a registrare nel 1997. Una canzone chiamata \"Beginning To Get It\" apparve nella compilation \"A Place to Call Home\" nel 1998. Fece qualche concerto nel 2000, e il live album \"Live in Seattle\" fu pubblicato in Giappone nel 2002. Partecip\u00f2 anche al live album \"Moe Rocks Terrastock\" della Tucker.\nQuando i Velvet Underground si riformarono nei primi anni 90, Sterling Morrison spinse per la partecipazione di Yule ma Lou Reed e John Cale non lo permisero. Quando nel 1996 i Velvet Underground vennero ammessi alla Rock and Roll Hall of Fame, Yule fu escluso dalla cerimonia.\nVita privata.\nYule attualmente vive a Seattle con suo figlio Dan. Suona e costruisce violini a Ballard. Nel 2006 ha suonato il basso per The Weisstronauts, un gruppo surf-rock di Boston, durante un loro breve tour. Dal 2007 \u00e8 membro di una band chiamata RedDog."}
{"id": "2448613", "revid": "28592", "url": "https://it.wikipedia.org/wiki?curid=2448613", "title": "Direttrice artistica", "text": ""}
{"id": "2448615", "revid": "1573940", "url": "https://it.wikipedia.org/wiki?curid=2448615", "title": "Charmosyna", "text": "Charmosyna \u00e8 un genere di uccelli della famiglia degli Psittaculidi.\nDescrizione.\nAl genere appartengono molte specie, alcune caratterizzate dal piumaggio base verde, altre da un piumaggio rosso sgargiante, in generale tutte con timoniere centrali allungate che conferiscono a questi uccelli una forma selvatica. Si tratta in buona parte di pappagalli molto rari in natura e praticamente assenti in cattivit\u00e0.\nTassonomia.\nIl genere \"Charmosyna\" comprende le seguenti specie:"}
{"id": "2448620", "revid": "767487", "url": "https://it.wikipedia.org/wiki?curid=2448620", "title": "Buio Pesto al Teatro Carlo Felice", "text": "Buio Pesto al Teatro Carlo Felice \u00e8 la seconda videocassetta dei Buio Pesto. \u00c8 la registrazione del concerto dei Buio Pesto al Teatro Carlo Felice di Genova il 1\u00ba ottobre 2001.\nNon \u00e8 stata mai messa in vendita: era una copia omaggio per chi si iscriveva al \"Zeneise Club\"."}
{"id": "2448627", "revid": "1573940", "url": "https://it.wikipedia.org/wiki?curid=2448627", "title": "Charmosyna amabilis", "text": "Il lorichetto golarossa (Charmosyna amabilis () \u00e8 un uccello della famiglia degli Psittaculidi, endemico delle isole Figi.\nDescrizione.\nHa taglia attorno ai 18\u00a0cm, piumaggio verde e bavaglio che dal becco scende su collo, gola fino al petto, segnato da un tratto rosso; i calzoni sono rossi e il sottocoda giallognolo segnato di rosso.\nConservazione.\nLa \"IUCN Red List\" classifica \"C. amabilis\" come specie in pericolo critico di estinzione (\"Critically Endangered\")."}
{"id": "2448628", "revid": "1573940", "url": "https://it.wikipedia.org/wiki?curid=2448628", "title": "Charmosyna diadema", "text": "Il lorichetto della Nuova Caledonia (Charmosyna diadema ()) \u00e8 un uccello della famiglia Psittaculidae.\nDescrizione.\nQuesto lorichetto ha taglia attorno ai 18\u00a0cm, piumaggio generale verde ed \u00e8 caratterizzato da fronte gialla, corona blu, gola e guance gialle, calzoni blu, sottocoda rossastro.\nDistribuzione e habitat.\n\u00c8 endemico della Nuova Caledonia; era dato per estinto fin dal 1859, ma nel 1976 fu segnalata una piccola popolazione che probabilmente ancora vive nelle foreste nebbiose dei monti Pani\u00e9, Humboldt e del massiccio del Kouakou\u00e9."}
{"id": "2448635", "revid": "1573940", "url": "https://it.wikipedia.org/wiki?curid=2448635", "title": "Charmosyna josefinae", "text": "Il lorichetto di Josephine (Charmosyna josefinae ) \u00e8 un uccello della famiglia degli Psittaculidi.\nDescrizione.\nHa colorazione generale rossa, con macchia nera sulla nuca che inizia dalla parte posteriore dell'occhio, calze e ali verde scuro, punta della coda gialla, scudo addominale blu. Presenta un certo dimorfismo sessuale perch\u00e9 il maschio ha il dorso rosso e blu, mentre la femmina ce l'ha giallo e blu. Negli immaturi la macchia nera sulla nuca si presenta pallida e screziata di verde. \u00c8 classificato in tre sottospecie abbastanza simili tra loro: \"C. j. josefinae\", \"C. j. sepikiana\", \"C. j. cyclopum\". Ha taglia attorno ai 24\u00a0cm.\nDistribuzione e habitat.\nVive nelle zone centrali e occidentali della Nuova Guinea, dove \u00e8 ancora numericamente ben rappresentato. In cattivit\u00e0 \u00e8 rarissimo.\nBiologia.\nVive nelle foreste di montagna tra gli 800 e i 2000 metri, ma talvolta scende in pianura a cercare alberi fioriti. Vola silenzioso, da solo o in coppia, raramente in gruppi e nel caso di pochi individui. \u00c8 stato osservato in alcune circostanze associato al \"Charmosyna pulchella\" muoversi tra le fronde alla ricerca di fiori. La stagione riproduttiva va da dicembre a marzo."}
{"id": "2448637", "revid": "830939", "url": "https://it.wikipedia.org/wiki?curid=2448637", "title": "Anna Ach\u0161arumova", "text": "Vinse il campionato sovietico femminile nel 1976 e 1984.\nNel campionato sovietico femminile del 1983 di Tallinn vinse l'ultima partita per il tempo contro la sua principale rivale Nana Ioseliani, portandosi a 12 punti contro gli 11 della Ioseliani. La Ioseliani present\u00f2 un ricorso al comitato arbitrale interfederale lamentando il cattivo funzionamento dell'orologio. Il giorno successivo il ricorso fu accettato e venne disposta la ripetizione della partita. La Akhsharumova per\u00f2 si rifiut\u00f2 di giocare e il risultato venne ribaltato, lasciando il titolo alla Ioseliani.\nNel 1986 emigr\u00f2 col marito, il grande maestro Boris Gulko, negli Stati Uniti.\nL'anno successivo vinse il campionato statunitense femminile col punteggio pieno di 9 su 9.\nPartecip\u00f2 con la nazionale femminile statunitense a tre olimpiadi degli scacchi dal 1988 al 1996, ottenendo il 60,6 % dei punti.\nAttualmente vive col marito a Cambridge nel Massachusetts."}
{"id": "2448638", "revid": "1573940", "url": "https://it.wikipedia.org/wiki?curid=2448638", "title": "Charmosyna margarethae", "text": "Il lorichetto della duchessa (Charmosyna margarethae ) \u00e8 un uccello della famiglia degli Psittaculidi.\nCon taglia attorno ai 20\u00a0cm e una colorazione del tutto simile al lorichetto fatato, con lo stesso dimorfismo sessuale (la femmina ha il giallo sul groppone), questa specie si caratterizza per un collare vistoso, fatto da due bande viola e una banda gialla al centro che taglia il petto, si spezza all'altezza dell'attaccatura dell'ala e riprende sulla parte posteriore del collo. Localizzato in Nuova Guinea e nelle Isole Salomone, abita le foreste fitte, quelle rivierasche e talvolta \u00e8 stato segnalato anche nelle coltivazioni."}
{"id": "2448644", "revid": "1573940", "url": "https://it.wikipedia.org/wiki?curid=2448644", "title": "Charmosyna meeki", "text": "Il lorichetto di Meek (Charmosyna meeki ) \u00e8 un uccello della famiglia degli Psittaculidi.\nSimile al lorichetto mentorosso, ha taglia attorno ai 16\u00a0cm, un segno blu sulla corona e una banda bruna sul collo da spalla a spalla. Nel sottoala ha due bande blu. Becco, iride e zampe arancio. Vive in Nuova Guinea e sulle Isole Salomone nelle foreste primarie e montane oltre i 300 metri."}
{"id": "2448647", "revid": "1573940", "url": "https://it.wikipedia.org/wiki?curid=2448647", "title": "Charmosyna multistriata", "text": "Il lorichetto striato (Charmosyna multistriata ) \u00e8 un uccello della famiglia degli Psittaculidi.\nDescrizione.\nLorichetto dal piumaggio generale verde con parti inferiori striate di giallo, nuca rossiccia, ha taglia intorno ai 18\u00a0cm. Il becco \u00e8 arancio con l'attaccatura del ramo superiore nera e l'iride \u00e8 rosso arancio, le zampe grigie. Non presenta alcun dimorfismo sessuale. Gli immaturi hanno testa completamente verde.\nDistribuzione.\nIl suo areale \u00e8 limitato alle pendici meridionali delle Snow Mountains e sull'alto Fly River nell'interno della Nuova Guinea. Non si sa nulla dello stato attuale della specie in natura ed \u00e8 raro in cattivit\u00e0.\nBiologia.\nVive nelle foreste primarie dove \u00e8 segnalato tra i 200 e i 1800 metri di quota."}
{"id": "2448653", "revid": "1573940", "url": "https://it.wikipedia.org/wiki?curid=2448653", "title": "Charmosyna palmarum", "text": "Il lorichetto delle palme (Charmosyna palmarum ) \u00e8 un uccello della famiglia degli Psittaculidi.\nAffine al lorichetto striato, ha taglia attorno ai 17\u00a0cm e piumaggio completamente verde con un segno rosso sotto il becco. Becco, iride e zampe arancio. Vive nel sud-ovest della Polinesia e nelle isole di Banks fino a 1000 metri di altitudine. Presenta un leggero dimorfismo sessuale perch\u00e9 il segno rosso sotto il becco \u00e8, nella femmina, minimo o assente."}
{"id": "2448655", "revid": "1753711", "url": "https://it.wikipedia.org/wiki?curid=2448655", "title": "Arrows A11B", "text": ""}
{"id": "2448658", "revid": "6923", "url": "https://it.wikipedia.org/wiki?curid=2448658", "title": "R &amp; W Hawtorn", "text": "La R &amp; W Hawthorn Ltd era una fabbrica di locomotive inglese con sede a Newcastle upon Tyne, Inghilterra che oper\u00f2 con tale nome dal 1817 al 1880.\nSettori di attivit\u00e0.\nL'azienda mantenne per tutto il tempo la sua specializzazione come costruttore di locomotive a vapore, sviluppando soluzioni allora innovative per questo tipo di tecnologia.\nLa prima unit\u00e0 prodotta presentava il rodiggio 1-A-1 e fu venduta alla Stockton &amp; Darlington Railway.\nSeguirono poi due ordini per la ferrovia a scartamento largo Great Western Railway che per la caldaia posta su un telaio separato rispetto ai cilindri e al distributore rappresentavano le antenate delle Garratt. Tale soluzione consentiva di utilizzare caldaie pi\u00f9 larghe e ruote di minori dimensioni rispetto a quelle dell'elemento in cui era presente la cabina di guida. Ne risultava una scarsa adesione ma una buona andatura di marcia fino a sessanta miglia all'ora. Tali locomotive vennero presto accantonate a causa dei problemi connessi alla connessione flessibile fra i due elementi nelle condotte del vapore.\nNel 1841 una locomotiva battezzata \"M\u00f6dling\" fu consegnata alla ferrovia Vienna-Gloggnitz.\nUlteriori forniture di tipo pi\u00f9 convenzionale interessarono altri clienti fra i quali la Birmingham and Derby Junction Railway cui vennero consegnate tre locomotive.\nNel 1850 l'impresa costru\u00ec la prima Locomotiva ad accumulatore di vapore, fornita alla York, Newcastle and Berwick Railway nel decennio a seguire furono altres\u00ec realizzate sei locomotive tipo Crampton (rodiggio 4-4-0) classe \"Sondes\" per la East Kent Railway. Inoltre, alla continua ricerca di un sistema per abbassare il baricentro, quattro unit\u00e0 analoghe dal rodiggio 0-4-0 dotate di una particolare disposizione per il posto di guida, ben presto accantonare e riconvertite al tradizionale schema 2-4-0.\nNel 1860 otto locotender dal rodiggio 0-4-2, le prime unit\u00e0 di questo tipo a prestare servizio in Sudafrica, furono costruite per la Cape Town Railway and Dock Company.\nLocomotive costruite dalla R.&amp; W. Hawthorn vennero acquisite anche dagli allora concessionari della Tranvia Raddusa-Sant'Agostino, della Ferrovia Circumetnea e della Ferrovia Palermo-Corleone-San Carlo.\nStoria.\nIl fondatore, Robert Hawthorne, inizi\u00f2 nel 1817 a costruire apparecchiature a vapore navali e terrestri. Tre anni dopo, nel 1820, cre\u00f2 una societ\u00e0 con il fratello che prese il nome di \"R &amp; W Hawthorn\" e nel 1831, vendette la sua prima locomotiva.\nNel 1846 venne acquisita la Leith Engine Works in Scozia, per l'assemblaggio delle locomotive costruite a Newcastle; tale stabilimento fu venduto alla Hawthorns and Company, che produsse in proprio circa quattrocento locomotive a vapore fino al 1872.\nFra di esse figura la 0-4-0T costruita nel 1859 per Messrs E. &amp; J. Pickering, concessionario per la costruzione della Cape Town-Wellington Railway, prima locomotiva a vapore a circolare in Sudafrica che presso tale compagnia assunse il numero 9 e venne battezzata \"Blackie\". Ricostruita in seguito come 0-4-2, nel 1936 tale unit\u00e0 fu proclamata monumento nazionale ed esposta nell'atrio della stazione di Cape Town .\nLa societ\u00e0 si fuse infine, nel 1880, con il cantiere navale A. Leslie and Company, divenendo la R &amp; W Hawthorn, Leslie &amp; Co Ltd ."}
{"id": "2448661", "revid": "1573940", "url": "https://it.wikipedia.org/wiki?curid=2448661", "title": "Charmosyna papou", "text": "Il lorichetto papua (Charmosyna papou ) \u00e8 un uccello della famiglia degli Psittaculidi.\nDescrizione.\nPappagallo di una certa taglia, attorno ai 42\u00a0cm, dovuta alla lunghezza delle due timoniere centrali veramente notevole (circa 25\u00a0cm). Colore generale rosso, con dorso e ali verdi scuro, testa con vertice nero screziato di blu a partire dall'occhio. Sopraccoda, ventre e calzoni blu-verdastri, coda gialla nella parte inferiore. Presenta un leggero dimorfismo sessuale poich\u00e9 la femmina ha segni gialli sul dorso. Esistono quattro sottospecie classificate:\nDistribuzione e habitat.\nQuesto pappagallo vive in una vasta area della Nuova Guinea e non sembra essere raro in natura; tuttavia la sua attuale condizione non \u00e8 conosciuta e il suo ambiente muta troppo rapidamente (a causa della deforestazione e incremento degli insediamenti umani) per non stare in guardia. In cattivit\u00e0 questa specie \u00e8 molto difficile da allevare ed \u00e8 rarissima.\nBiologia.\nAbita le foreste di montagna a quote comprese tra i 1500 e i 3500 metri, si sposta in piccoli gruppi familiari con volo lento, diretto e a scatti dovuti a forti colpi di coda che lo fanno sobbalzare. Forshaw, nel 1970, osservava che si nutre di fiori, frutta, germogli, insetti e piccole larve, che \u00e8 ghiottissimo dei frutti della \"Shefflera\" e che nel periodo degli amori il maschio compie parate nuziali facendo oscillare il corpo e gonfiando il piumaggio, mentre compie movimenti circolari. Depone 2 uova che vengono covate per 23 giorni e i piccoli lasciano il nido a circa 8-9 settimane dalla schiusa."}
{"id": "2448665", "revid": "1573940", "url": "https://it.wikipedia.org/wiki?curid=2448665", "title": "Charmosyna placentis", "text": "Il lorichetto fianchirossi (Charmosyna placentis ) \u00e8 un uccello della famiglia degli Psittaculidi.\nMolto simile al lorichetto fronterossa, dal quale si diversifica per la fronte gialla e per una banda gialla nella parte inferiore dell'ala, ha il rosso diffuso su mento e guance, e poi su fianchi e parte inferiore dell'ala. \u00c8 classificato in cinque sottospecie molto simili: \"C. p. placentis\", \"C. p. intensior\", \"C. p. ornata\", \"C. p. subplacens\", \"C. p. pallidior\". Ha taglia attorno ai 17\u00a0cm e vive in un areale abbastanza ampio tra isole Molucche, Indonesia, Nuova Guinea, isole Salomone."}
{"id": "2448666", "revid": "373458", "url": "https://it.wikipedia.org/wiki?curid=2448666", "title": "Supercorridoio", "text": ""}
{"id": "2448668", "revid": "1573940", "url": "https://it.wikipedia.org/wiki?curid=2448668", "title": "Charmosyna pulchella", "text": "Il lorichetto fatato (Charmosyna pulchella ) \u00e8 un uccello della famiglia degli Psittaculidi.\nDescrizione.\nLorichetto dalla colorazione base verde nelle parti superiori, rossa in quelle inferiori, si presenta con due sottospecie molto simili: \"C. p. pulchella\" e \"C. p. rothschildi\" (che ha colorazione generale pi\u00f9 scura, un collare verde macchiettato di giallo sul petto molto evidente, e la macchia nera del capo pi\u00f9 accentuata). Si presenta con testa, parti inferiori e punta della coda rossi, macchia nera sulla nuca, striatura gialla sul petto con leggera banda verde sottostante, groppone blu, sopraccoda, ali e calze verdi. C'\u00e8 un certo dimorfismo sessuale: la femmina ha una macchia gialla sul groppone. Gli immaturi hanno il petto scagliato di verde, becco e iride bruni. Ha taglia attorno ai 18\u00a0cm.\nDistribuzione.\nVive in Nuova Guinea dove \u00e8 abbastanza numeroso; come molti uccelli di montagna si adatta male alla cattivit\u00e0 e infatti in questa condizione \u00e8 raro.\nBiologia.\nAbita le foreste di montagna tra gli 800 e i 2000 metri, dove si muove in coppie o in piccoli gruppi alla ricerca di alberi fioriti dove nutrirsi. Ha volo veloce e diretto. Il periodo riproduttivo va da dicembre a gennaio, ma Rand riporta di due femmine deponenti ancora in aprile; le uova sono 2 e vengono covate da entrambi i membri della coppia per 25 giorni; i piccoli si involano a circa 2 mesi dalla schiusa."}
{"id": "2448669", "revid": "1573940", "url": "https://it.wikipedia.org/wiki?curid=2448669", "title": "Charmosyna rubrigularis", "text": "Il lorichetto mentorosso (Charmosyna rubrigularis ) \u00e8 un uccello della famiglia degli Psittaculidi.\nDel tutto simile al lorichetto delle palme dal quale differisce per il mento rosso molto pi\u00f9 esteso e bordato di giallo e per segni rossi sul sottocoda. Non presenta nessun dimorfismo sessuale e ha becco, iride e zampe arancio. Ha taglia attorno ai 17\u00a0cm ed \u00e8 classificato in due sottospecie molto simili tra loro: \"C. r. rubrigularis\" e \"C. r. karkari\" (quest'ultima caratterizzata da una bordatura gialla del mento molto pi\u00f9 evidente). Vive nella nuova Britannia, nella nuova Irlanda, nell'arcipelago di Bismarck e nell'isola di Karkar, a nord-est della costa della Nuova Guinea, dove abita le foreste fino a 500 metri di altitudine."}
{"id": "2448673", "revid": "1573940", "url": "https://it.wikipedia.org/wiki?curid=2448673", "title": "Charmosyna rubronotata", "text": "Il lorichetto fronterossa (Charmosyna rubronotata ) \u00e8 un uccello della famiglia degli Psittaculidi.\nSpecie caratterizzata da mantello generale verde con una taglia attorno ai 17\u00a0cm, si presenta in due sottospecie classificate: \"C. r. rubronotata\", caratterizzata da fronte rossa, zona periauricolare blu con segni rossi sui fianchi, sul sottoala e sul codrione; \"C. r. kordoana\" che presenta il rosso frontale pi\u00f9 pallido e pi\u00f9 esteso. Entrambe le sottospecie denotano un notevole dimorfismo sessuale essendo la femmina priva dei segni rossi e blu; compaiono sfumature giallastre nella zona auricolare e in quella ventrale. Vive nel nord della Nuova Guinea e nelle isole Salawati e Biak."}
{"id": "2448676", "revid": "834", "url": "https://it.wikipedia.org/wiki?curid=2448676", "title": "Societ\u00e0 astronomica del Pacifico", "text": "La Societ\u00e0 astronomica del Pacifico (in inglese Astronomical Society of the Pacific, ASP) \u00e8 un'organizzazione scientifica ed educativa fondata a San Francisco il 7 febbraio 1889.\n\u00c8 stata fondata in California da un gruppo di astronomi, professionisti e amatoriali, riunitisi per osservare un'eclissi totale di Sole. Anche se il nome rimane legato alle sue origini sulla costa del Pacifico oggi ha membri in tutti gli Stati Uniti e nel mondo.\n\u00c8 un'organizzazione senza scopo di lucro ed \u00e8 la pi\u00f9 grande societ\u00e0 educativa astronomica del mondo, con membri provenienti da oltre 40 paesi.\nL'obiettivo dell'ASP \u00e8 di promuovere nel pubblico l'interesse per l'astronomia e aumentare l'alfabetizzazione scientifica, attraverso le sue pubblicazioni, il sito web, e molti programmi educativi e di divulgazione.\nL'ASP \u00e8 attiva nell'istruzione e nella divulgazione astronomica collaborando con altre organizzazioni sia negli Stati Uniti che a livello internazionale. Organizza un incontro annuale per promuovere la comprensione astronomica.\nSono stati presidenti della Societ\u00e0 astronomica del Pacifico illustri astronomi come Edwin Hubble, George O. Abell e Frank Drake.\nPubblicazioni.\nSono numerose le pubblicazioni della Societ\u00e0, tra cui:\nPremi.\nL'ASP assegna ogni anno diversi premi:"}
{"id": "2448677", "revid": "6923", "url": "https://it.wikipedia.org/wiki?curid=2448677", "title": "Statistiche e record del Chelsea Football Club", "text": "Qui di seguito sono elencati vari record e statistiche del Chelsea Football Club.\nStatistiche e record pi\u00f9 importanti.\nIl giocatore con pi\u00f9 presenze con la maglia del Chelsea \u00e8 l'ex capitano Ron Harris, che dal 1961 al 1980 gioc\u00f2 un totale di 795 partite. Tra i membri attuali della squadra, quello sceso maggiormente in campo \u00e8 invece il vicecapitano Frank Lampard. Il giocatore del Chelsea col maggior numero di partite disputate nella propria nazionale \u00e8 il francese Marcel Desailly (116). Per quanto concerne i portieri, quello che \u00e8 apparso pi\u00f9 volte tra i pali della formazione londinese \u00e8 Peter Bonetti, contemporaneo di Harris, con 729 presenze dal 1959 al 1979.\nIl miglior marcatore del Chelsea di tutti i tempi \u00e8 Frank Lampard, con 203 gol in 603 partite, superando l'11 maggio 2013 con due reti all'Aston Villa, il precedente miglior marcatore Bobby Tambling, con 202 gol in 370 partite dal 1959 al 1970. Sono stati otto gli altri giocatori capaci di segnare pi\u00f9 di 100 reti, in ordine cronologico: George Hilsdon (1906-1912), George Mills (1929-1939), Roy Bentley (1948-1956), Jimmy Greaves (1957-1961), Peter Osgood (1964-1974 e 1978-1979), Kerry Dixon (1983-1992), Frank Lampard (dal 2001) e Didier Drogba (dal 2004). Con 193 segnature, Dixon \u00e8 il giocatore che pi\u00f9 si \u00e8 avvicinato al difficilmente pareggiabile record di Tambling. Greaves detiene, invece, il primato del maggior numero di gol totalizzati in una sola stagione: 43 durante il campionato 1960-1961. Tra i membri attuali del club, \u00e8 Lampard l'uomo pi\u00f9 prolifico sotto porta.\nUfficialmente il record di affluenza dello Stamford Bridge \u00e8 di 82.905 spettatori (accorsi per il derby con l'Arsenal del 12 ottobre 1935), il quale rappresenta anche il record di spettatori per una partita di Football League. Il record di presenze per una partita della FA Cup \u00e8 invece di 77.952 spettatori, registrato in occasione della partita giocata al quarto turno contro lo Swindon Town, il 13 aprile 1911. Comunque si stima che il 13 novembre 1945 oltre 100.000 fan abbiano assistito ad un'amichevole contro il team sovietico della Dinamo Mosca. La modernizzazione dello Stamford Bridge durante gli anni novanta impedisce che il record possa essere superato in futuro. L'attuale capienza dello Stamford Bridge \u00e8 di 41.841 persone.\nNella prima partita della stagione 2007-2008, contro il Birmingham City, il Chelsea ha stabilito il record di imbattibilit\u00e0 casalinga in Premier League (64 partite). La striscia si \u00e8 protratta fino a 86 partite casalinghe senza perdere (4 anni e 8 mesi) e si \u00e8 interrotta con la sconfitta interna subita dal Liverpool (0-1) il 26 ottobre 2008.\nInoltre, nell'annata 2004-2005 il Chelsea ha conseguito numerosi primati sia a livello inglese che europeo: ha infatti conquistato il record del maggior numero di punti ottenuti in una sola stagione (95), del minor numero di gol subiti (15), del pi\u00f9 alto numero di vittorie (29), del pi\u00f9 alto numero di partite giocate senza subire nemmeno una rete (25) e del maggior numero di partite consecutive terminate con la propria rete inviolata (6).\nDal campionato 2008-2009 il Chelsea pu\u00f2 anche fregiarsi del record del maggior numero di vittorie consecutive in trasferta: esse sono 11, e sono comprese nel periodo che va dal 5 aprile 2008 al 6 dicembre 2008. All'inizio della stagione successiva, poi, la squadra ha conseguito altri importanti risultati statistici sotto la guida di Carlo Ancelotti: la formazione londinese, infatti, \u00e8 stata l'unica nella storia del calcio inglese a vincere per otto anni consecutivi la prima partita di campionato, e ha inoltre migliorato il precedente record di Jos\u00e9 Mourinho, conquistando sei vittorie consecutive sempre a partire dalla prima di Premier League, contro le quattro dell'allenatore portoghese. Alla fine della medesima annata, poi, il Chelsea, con 103 reti segnate, ha totalizzato il record di gol in una sola stagione del campionato inglese. Inoltre, curiosamente, la medesima squadra \u00e8 risultata la pi\u00f9 \"anziana\" di sempre a vincere la prima divisione britannica, con una media di 29 anni per giocatore.\nIl Chelsea \u00e8 stato inoltre protagonista di numerose \"prime\" del calcio inglese:\nRecord dei giocatori.\nPresenze.\nMaggior numero di presenze.\nQuesta tabella \u00e8 aggiornata al 5 gennaio 2018, e riporta i nomi dei trenta giocatori col maggior numero di presenze con la maglia del Chelsea.\nIn grassetto sono indicati i giocatori ancora in attivit\u00e0.\nReti.\nMaggior numero di reti.\nIn grassetto sono indicati tutti i giocatori ancora in attivit\u00e0.\nCapocannonieri per stagione.\nQuesta tabella contiene al suo interno le statistiche riguardandi i migliori marcatori del Chelsea in ogni singola stagione disputata dalla squadra.\nRecord della squadra.\nPartecipazioni ai campionati e alle coppe europee.\n\"In corsivo sono indicati i massimi risultati raggiunti.\"\nAffluenza casalinga.\nIn questa tabella sono contenuti i dati riguardanti le partite con maggiore affluenza di pubblico nello Stamford Bridge.\n\"Tutte le partite si sono disputate a Stamford Bridge\""}
{"id": "2448678", "revid": "256896", "url": "https://it.wikipedia.org/wiki?curid=2448678", "title": "Astronomical Society of the Pacific", "text": ""}
{"id": "2448681", "revid": "73125", "url": "https://it.wikipedia.org/wiki?curid=2448681", "title": "George O. Abell", "text": ""}
{"id": "2448682", "revid": "73125", "url": "https://it.wikipedia.org/wiki?curid=2448682", "title": "Robert J. Trumpler", "text": ""}
{"id": "2448683", "revid": "1805885", "url": "https://it.wikipedia.org/wiki?curid=2448683", "title": "Nicolas Minassian", "text": "Carriera.\nDopo aver concluso in seconda posizione la stagione del 2000 in Formula 3000, corse per la Ganassi Racing nel 2001; con questo \"team\" gareggi\u00f2 nella Champ Car e nella 500 miglia di Indianapolis, per poi essere liberato dalla stessa scuderia. Nel 2002, correndo per il Ray Mallock Ltd, port\u00f2 a casa il trofeo della serie di corse dell'Ascar, prima di ritornare a concentrarsi sulle corse di durata (tra le quali la 24 ore di Le Mans), gareggiando per \"team\" come la Creation Autosportif e la Pescarolo Sport.\nPer l'annata 2007, \u00e8 un pilota della Peugeot 908 diesel e partecipa alla Le Mans Series in Europa, cos\u00ec come per il 2008, dove si guadagn\u00f2 la partecipazione alla competizione principale.\nRisultati.\nIn Formula 3000.\nN.B. Le gare in grassetto indicano una pole position mentre quelle in \"corsivo\" indicano il giro pi\u00f9 veloce in gara."}
{"id": "2448686", "revid": "173469", "url": "https://it.wikipedia.org/wiki?curid=2448686", "title": "Lingue gallo-iberiche", "text": "Le lingue gallo-iberiche sono un ramo delle lingue romanze, sottogruppo delle lingue romanze occidentali."}
{"id": "2448687", "revid": "1314312", "url": "https://it.wikipedia.org/wiki?curid=2448687", "title": "Storia di Niue", "text": "Questo articolo tratta la storia di Niue.\nLe prime popolazioni.\nLe prime popolazioni a raggiungere Niue furono quelle delle isole Samoa, situate 560 chilometri a nordovest, circa nel 900 d.C. Successivamente l'isola sub\u00ec le incursioni anche dei guerrieri tongani, nel XVI secolo.\nIl dialetto di Niue presenta notevoli affinit\u00e0 col samoano, con il quale mantiene un forte legame culturale.\nGli Europei.\nIl primo contatto di Niue con un europeo risale al 1774, con il Capitano\nJames Cook, che, avvistando gli abitanti dell'isola senza attraccarvi, la chiam\u00f2 \"Isola selvaggia\" (\"Savage Island\"), scambiando forse il colore rosso col quale erano dipinti gli indigeni per del sangue.\nSuccessivamente, l'evento di maggior rilievo nei rapporti con gli europei fu l'arrivo della \"London Missionary Society\" nel 1846.\nNel 1887, il re Fata-a-iki (1887-1896) scrisse una lettera alla regina Vittoria del Regno Unito chiedendo l'istituzione di un protettorato britannico sull'isola affinch\u00e9 non entrasse nelle sfere protettive di qualche altra potenza coloniale. La lettera non ricevette risposta, e neanche la successiva del 1895.\nIl Regno Unito decise di annettere l'isola nel 1900 e questo avvenne nel 1901 quando la Nuova Zelanda annesse l'isola.\nXX secolo.\nDurante la Prima guerra mondiale 150 niueani furono arruolati nell'esercito neozelandese.\nL'indipendenza in forma di auto-governo fu garantita dal parlamento della Nuova Zelanda il 19 ottobre 1974, con la pubblicazione della Costituzione.\nNel gennaio del 2004, Niue fu colpita dal ciclone Heta, che uccise due persone e provoc\u00f2 estesi danni all'intera isola ed in particolar modo nella parte meridionale della capitale Alofi.\nL'attuale capo del governo \u00e8 il Primo Ministro Dalton Tagelagi, eletto nel 2020."}
{"id": "2448690", "revid": "6923", "url": "https://it.wikipedia.org/wiki?curid=2448690", "title": "San Giovanni (Casarsa della Delizia)", "text": "San Giovanni (\"San Zuan\" in friulano) \u00e8 una frazione del comune di Casarsa della Delizia, in provincia di Pordenone.\nStoria.\nL'attuale frazione di San Giovanni ha costituito un comune autonomo in epoca preunitaria sino al 1847, quando si \u00e8 unita a Casarsa. Fino a questa data il municipio aveva sede presso l'antica loggia paesana.\nOggi San Giovanni \u00e8 la frazione pi\u00f9 popolosa del comune, con circa un terzo degli abitanti, nonch\u00e9 la frazione pi\u00f9 popolosa dell'intera provincia, se si eccettuano le frazioni del capoluogo Pordenone (che sono per\u00f2 quartieri).\nMonumenti e luoghi d'interesse.\nIl Duomo.\nIn stile neogotico, il Duomo di San Giovanni \u00e8 il centro del paese. Essa, iniziata alla fine dell'Ottocento e completata nel 1904, \u00e8 frutto di una ricostruzione moderna su una precedente struttura religiosa di antiche origini (XIII secolo); la facciata, tripartita e a salienti, \u00e8 decorata da un grande rosone.\nAll'interno, a tre navate, \u00e8 custodita la pala dell'artista friulano Pomponio Amalteo \"Decollazione di San Giovanni Battista\" (1577).\nLa loggia.\nEdificio a tre arcate ogivali situato a destra della facciata del duomo, la loggia di San Giovanni \u00e8 uno dei luoghi maggiormente legati alla giovinezza del poeta Pier Paolo Pasolini: essa infatti \u00e8 il sito presso il quale Pasolini affiggeva i manifesti politici che scriveva di suo pugno, spesso in friulano (ora custoditi presso il \"Centro Studi\" di Casarsa della Delizia), quando militava nel Partito Comunista locale. Sotto il portico del XIV secolo, \u00e8 ben conservato un affresco rappresentante \"La Sacra Famiglia\".\nChiesetta di San Floreano.\nRisalente al XV-XVI secolo, la chiesetta di San Floreano \u00e8 importante per il ciclo di affreschi cinquecentesco ben conservato al suo interno: gli affreschi, di Cristoforo Diana, rappresentano, per la gran parte scene della \"Vita di San Floreano\", al quale l'oratorio \u00e8 dedicato.\nChiesetta di Sant'Urbano.\nPiccolo e semplice edificio religioso, risalente al secolo XVII e sito in contrada Runcis, ad un centinaio di metri da Piazza della Vittoria. \nAl suo interno, affreschi dedicati alla Madonna e a Sant'Urbano, ed un altare in marmi policromi."}
{"id": "2448691", "revid": "709565", "url": "https://it.wikipedia.org/wiki?curid=2448691", "title": "Osea", "text": "Osea, il cui nome significa \u00abil Signore salva\u00bb o \u00abil Signore viene in aiuto\u00bb, visse nel regno d'Israele nell'VIII secolo a.C.\nBiografia.\nIl profeta Osea apre nella Bibbia la serie cosiddetta dei profeti minori. Attraverso il suo dramma personale, il suo scritto vuole descrivere fondamentalmente la fedelt\u00e0 di Dio verso gli uomini. Nell'omonimo libro il profeta narra l'immensa fedelt\u00e0 e l'amore del Dio di Israele verso il suo popolo; tutto questo viene descritto anche attraverso la sua triste vicenda matrimoniale, contrassegnata dal tradimento e dall'abbandono di sua moglie Gomer, una prostituta, che lascia il marito per tornare a prostituirsi. Ci\u00f2 provoca nel profeta un'immensa ferita e un immenso dolore, ma non l'impossibilit\u00e0 di continuare ad amarla, fino a giungere a pagare una quota di denaro per il suo riscatto, perdonarla e riaccettarla in casa, con una promessa di reciproca fedelt\u00e0. \u00c8 evidente in tutto questo il parallelismo del rapporto tra Dio ed il popolo di Israele.\nNella sua predicazione il profeta tuona contro la classe dirigente israelita, macchiata da scelte ingiuste e contro la classe sacerdotale che, agendo con infedelt\u00e0 religiosa nei confronti delle leggi di Dio, porter\u00e0 nel popolo smarrimento, ingiustizie e violenze.\nRuolo del Pentateuco.\nSecondo il commentario di Osea ed Amos mostrano chiaramente che i due profeti hanno piena conoscenza del complesso e dell'articolato del Pentateuco, poich\u00e9:\nOsea parla inoltre esplicitamente della legge scritta ([Il Signore dice]\"Ho scritto numerose leggi per lui, ma esse son considerate come una cosa straniera.\", VIII, 12).\nIl culto.\nLa Chiesa cattolica lo commemora il 17 ottobre."}
{"id": "2448699", "revid": "365417", "url": "https://it.wikipedia.org/wiki?curid=2448699", "title": "Misae Koyama", "text": ""}
{"id": "2448703", "revid": "47767", "url": "https://it.wikipedia.org/wiki?curid=2448703", "title": "Profeta Osea", "text": ""}
{"id": "2448706", "revid": "73125", "url": "https://it.wikipedia.org/wiki?curid=2448706", "title": "Donald Osterbrock", "text": ""}
{"id": "2448709", "revid": "1505830", "url": "https://it.wikipedia.org/wiki?curid=2448709", "title": "Del Bianco Editore", "text": "Del Bianco Editore era una prestigiosa casa editrice italiana, storicamente radicata nella Regione Friuli-Venezia Giulia, ma con diffusione nazionale.\nPubblicava opere che avevano un particolare interesse per i problemi dei territori del Nord Est e dei rapporti con i tormentati confini orientali: dalla storia, alla filologia e linguistica, dalle tradizioni popolari alla filosofia, dall'economia agli argomenti geografia politica, testi scolastici, nautica.\nLa Casa editrice ha chiuso l'attivit\u00e0 nel dicembre 2014.\nLa promozione, la diffusione e nuova pubblicazione della Collana di testi scolastici di storia della musica \"Nel Mondo della Musica\" di E. Buggio \u00e8 stata rilevata dall'autore stesso."}
{"id": "2448717", "revid": "1305772", "url": "https://it.wikipedia.org/wiki?curid=2448717", "title": "Maria Comnena", "text": ""}
{"id": "2448719", "revid": "729019", "url": "https://it.wikipedia.org/wiki?curid=2448719", "title": "Pekka Juhani Hannikainen", "text": "Fu compositore di numerose canzoni e musiche popolari (tra cui \"H\u00e4myss\u00e4 Kes\u00e4isen Y\u00f6n\" e la canzone natalizia \"Joulupukki, joulupukki\") e fondatore del primo coro di studenti finlandesi, chiamato \"Ylioppilaskunnan Laulajat\", che diresse dal 1882 al 1885.\nEra il padre del compositore e pianista Ilmari Hannikainen (1892 - 1955), dell'arpista V\u00e4in\u00f6 Hannikainen (1900 - 1960), del violoncellista e direttore d'orchestra Tauno Hannikainen (1896 - 1968) e del violinista Arvo Hannikainen."}
{"id": "2448720", "revid": "71433", "url": "https://it.wikipedia.org/wiki?curid=2448720", "title": "The Wackness", "text": ""}
{"id": "2448728", "revid": "6923", "url": "https://it.wikipedia.org/wiki?curid=2448728", "title": "Fiat Nuova Panda", "text": ""}
{"id": "2448735", "revid": "287204", "url": "https://it.wikipedia.org/wiki?curid=2448735", "title": "Dragutin Topic", "text": ""}
{"id": "2448741", "revid": "1543377", "url": "https://it.wikipedia.org/wiki?curid=2448741", "title": "Steven Runciman", "text": "Biografia.\nComp\u00ec i suoi studi a Eton e a Cambridge e divenne in questa universit\u00e0 \"Lecturer\" (equivalente al vecchio assistente universitario). A Cambridge ebbe come mentore il grande storico e libero pensatore John Bagnell Bury, del quale Runciman si defin\u00ec \"il primo e solo studente\". In realt\u00e0, in un primo tempo Bury si mostr\u00f2 ostile nei confronti di Runciman. Quando Runciman gli accenn\u00f2 della sua familiarit\u00e0 con il russo, Bury gli assegn\u00f2 una serie di articoli bulgari da tradurre e pubblicare; fu l'inizio di una solida collaborazione.\nRunciman poteva valersi della padronanza di moltissime lingue, sia antiche sia moderne: si riporta che era in grado di parlare greco e latino all'et\u00e0 di cinque anni. In seguito, vi aggiunse la padronanza di molte lingue volgari europee, compreso il russo, oltre a varie lingue mediorientali. Grazie a questo, nei suoi studi sul medio oriente, oltre alle fonti latine e greche, fu in grado accedere, in modo diretto, a fonti arabe, turche, persiane, ebraiche, siriache, armene e georgiane.\nDurante la seconda guerra mondiale, in modo analogo a quanto capit\u00f2 a Ronald Syme (altro eccellente poliglotta), Runciman lavor\u00f2 nel servizio diplomatico di Sua Maest\u00e0 britannica in veste di addetto stampa presso l'Ambasciata britannica a Istanbul nel biennio 1940-1941. Al pari di Syme, anch'egli insegn\u00f2 all'Universit\u00e0 di Istanbul, dal 1942 fino al termine del conflitto mondiale, tenendovi gli insegnamenti di \"Arte e Storia bizantina\".\nDal 1960 lavor\u00f2 come Conservatore al British Museum."}
{"id": "2448744", "revid": "1829756", "url": "https://it.wikipedia.org/wiki?curid=2448744", "title": "Mistero (programma televisivo)", "text": "Mistero \u00e8 stato un programma televisivo italiano di divulgazione pseudoscientifica, andato in onda su Italia 1 dall'estate del 2009 a quella del 2016. Il titolo del programma \u00e8 una citazione dell'omonimo brano di Enrico Ruggeri, conduttore delle prime edizioni. Nella nona edizione il programma cambia titolo in Mistero Adventure.\nIl programma.\nContenuto e produzione.\nIl programma trattava di argomenti afferenti all'ambito dell'ufologia, del paranormale, del misticismo, delle teorie del complotto ed in generale della pseudoscienza.\nIl programma \u00e8 andato in onda dal Parco museale Pagani di Castellanza, dalle vecchie fonderie napoleoniche di Milano, dal Teatro di Monza e dal lago di Como a bordo del Patria.\nConduzione.\nNella prima e seconda stagione il programma fu presentato dal cantante Enrico Ruggeri e da Rachele Restivo nel ruolo dell'Oracolo, affiancati nella seconda da Daniele Bossari, come inviato speciale. Nella terza stagione invece fu condotto da Raz Degan, affiancato ancora da Bossari e da Marco Berry come inviati speciali e Rachele Restivo nel ruolo dell'Oracolo. Anche la quarta stagione fu condotta da Raz Degan; si aggiunsero inoltre come inviati speciali Adam Kadmon, Andrea G. Pinketts, Melissa P. e successivamente Alessandro Cecchi Paone e Rachele Restivo, ormai mascotte del programma.\nNello speciale \"I casi italiani\" del 15 febbraio 2011, Enrico Ruggeri torn\u00f2 al programma come inviato.\nLa quinta stagione fu condotta da Jane Alexander sempre con Adam Kadmon; Melissa P. e Cecchi Paone vennero sostituiti da Nicole Pelizzari, una ragazza selezionata tra il pubblico, a partire dalla seconda puntata. La quinta stagione vede in scena Rachele Restivo nella veste dell'Oracolo. La sesta stagione vide il ritorno di tutto il cast della precedente edizione, con l'aggiunta per\u00f2 di Paola Barale alla conduzione. Dalla sesta edizione Rachele Restivo sveste i panni dell'Oracolo per riappropriarsi del suo ruolo di giornalista curando e realizzando reportages in diretta da New York. Nella settima edizione, a partire dal gennaio 2013, insieme a Jane Alexander a condurre c'\u00e8 Lucilla Agosti. Durante la settima edizione, Rachele Restivo cura lo speciale \"I misteri di Hollywood\". Nella ottava stagione Adam Kadmon, che aveva gi\u00e0 condotto sette speciali di \"Mistero\" in prima serata ne diviene voce narrante e conduttore ottenendo il nome nei titoli di apertura del programma cui si aggiungono due nuovi inviati Clemente Russo ed Elenoire Casalegno. Nell'ottava edizione, quella del 2014 Rachele Restivo \u00e8 ideatrice e conduttrice della rubrica \"Attrazioni fatali\". A partire dalla terza puntata di Mistero, sempre dell'ottava stagione, Adam Kadmon, gi\u00e0 conduttore, diviene anche coautore del programma televisivo come indicato nei titoli di apertura.\nDall'ottava serie, Adam Kadmon conduce anche un editoriale di attualit\u00e0 intitolato \"Adam Kadmon Revolution\" ed \u00e8 voce narrante ufficiale sui titoli di apertura del programma televisivo, oltre a presentare una rubrica in cui illustra le teorie della cospirazione accompagnandole alla divulgazione di valori eticomorali dedicati ad un miglioramento collettivo basato su pacifismo e sensibilizzazione al rispetto reciproco. Sono presenti anche le rubriche di Daniele Gull\u00e0 e dei GHT (Ghost Hunter Team) che si occupano di fantasmi, di Pablo Ayo che si occupa di ufologia.\nLa realizzazione della trasmissione ha avuto una battuta d'arresto nel 2015, in seguito all'improvvisa morte dei due principali autori e produttori, Ade Capone (4 febbraio 2015) e Claudio Cavalli (maggio).\nDal 14 dicembre 2015 al 4 gennaio 2016 \u00e8 andata in onda la nona edizione del programma, che \u00e8 stata divisa in due parti. Ha cambiato titolo in \"Mistero Adventure\" in seguito ad alcune piccole modifiche del format: non \u00e8 pi\u00f9 presente un conduttore principale, ma solo i reportage degli inviati (i riconfermati Daniele Bossari ed Elenoire Casalegno pi\u00f9 i nuovi ingressi Laura Torrisi e Fabio Troiano) in giro per il mondo e diverse rubriche. Nel corso della decima stagione del 2016 Rachele Restivo cura il magazine \"Mystery Pop Stars\".\nLa seconda parte della nona edizione \u00e8 andata in onda dal 13 luglio al 31 agosto 2016 con lo stesso format e inviati dell'edizione precedente.\nLa figura di Rachele Restivo \u00e8 presente gi\u00e0 dalla prima edizione e la sua rubrica si svilupper\u00e0 poi per tutto il corso del programma, fino alla seconda parte della nona e ultima edizione. Per le prime cinque edizioni la conduttrice ha svestito i panni della giornalista per calarsi nel ruolo dell'Oracolo, una figura intrigante che interpreta frasi celebri di grandi autori. Durante la sesta edizione la giornalista cura e produce reportage in diretta da New York, per poi invece dedicarsi, dalla settima edizione in poi, al racconto di biografie dei personaggi del mondo dell'entertainment: approfondisce le vite ingarbugliate di varie star di Hollywood, racconta i grandi amori di alcune coppie note nel jet set internazionale, realizza servizi giornalistici in cui narra gli intrighi, le curiosit\u00e0 e le storie avvincenti di cantanti conosciuti in tutto il mondo.\nEdizioni.\nPrima edizione (2009).\nLa prima stagione \u00e8 stata presentata da Enrico Ruggeri. Rachele Restivo nel ruolo dell'Oracolo.\nSeconda edizione (2009-2010).\nLa seconda stagione \u00e8 stata presentata da Enrico Ruggeri e da Daniele Bossari come inviato speciale.\nTerza edizione (2010).\nLa terza stagione \u00e8 stata presentata da Raz Degan, e da Daniele Bossari e Marco Berry come inviati speciali.\nQuarta edizione (2011).\nLa quarta stagione \u00e8 stata presentata da Raz Degan e da Daniele Bossari, Marco Berry, Andrea G. Pinketts, Alessandro Cecchi Paone e Melissa P. come inviati speciali.\nQuinta edizione (2011).\nLa quinta stagione \u00e8 stata presentata da Jane Alexander e da Marco Berry, Daniele Bossari, Andrea G. Pinketts e Nicole Pelizzari come inviati speciali.\nSesta edizione (2012).\nLa sesta stagione \u00e8 stata presentata da Jane Alexander e Paola Barale, e da Stan Lee, Marco Berry, Daniele Bossari, Andrea G. Pinketts, Nicole Pelizzari e Rachele Restivo come inviati speciali.\nSettima edizione (2013).\nLa settima stagione \u00e8 stata presentata da Daniele Bossari, Marco Berry, Jane Alexander, Lucilla Agosti, Andrea G. Pinketts e Nicole Pelizzari come inviati speciali. Paola Barale inoltre, appare nel corso delle puntate durante svariati flashback.\nOttava edizione (2014).\nL'ottava stagione \u00e8 presentata dal personaggio Adam Kadmon unitamente a Daniele Bossari, Marco Berry, Jane Alexander, Andrea G. Pinketts e i nuovi inviati Elenoire Casalegno e Clemente Russo. Le puntate sono andate in onda dal piroscafo \"Patria\", recentemente restaurato.\nNona edizione (2015-2016) - \"Mistero Adventure\".\nPrima parte.\nLa nona edizione del programma vede alla conduzione al fianco di Daniele Bossari ed Elenoire Casalegno, oltre che agli interventi di Adam Kadmon e Rachele Restivo, due volti nuovi: Laura Torrisi e Fabio Troiano.\nSeconda parte.\nLa seconda parte della nona edizione \u00e8 andata in onda dal 13 luglio al 31 agosto 2016 con gli stessi conduttori e inviati della prima parte dell'edizione stessa.\nIl 10 agosto 2016, la trasmissione non \u00e8 andata in onda per via del Trofeo TIM.\nL'ultima puntata di Mistero Adventure, che doveva inizialmente andare in onda il 24 agosto 2016, \u00e8 stata rinviata al 31 agosto a causa del terremoto che ha colpito il centro Italia.\nPuntate speciali.\nFino ad oggi sono andate in onda sedici puntate speciali.\nCritiche.\nSin dalla prima stagione, il programma \u00e8 stato criticato per la divulgazione di false notizie che farebbero leva sulle paure irrazionali delle persone. Tali critiche derivano dalla metodologia investigativa antiscientifica e irrazionale utilizzata dagli autori del programma.\nDopo le prime due puntate di \"Mistero\", in cui i casi principali trattati riguardavano il presunto rapimento alieno di una donna, il 12 luglio 2009 il blog di Paolo Attivissimo ha messo in luce come molto probabilmente quello che veniva presentato come un \"presunto feto alieno\" fosse in realt\u00e0 molto pi\u00f9 somigliante ad una comune lepre.\nNello stesso periodo, l'8 luglio 2009, in riferimento alla seconda puntata, pesanti critiche sono arrivate anche da Francesco Grassi sul suo blog che ha messo in luce moltissime inesattezze sul caso dei cerchi nel grano.\nCritiche sono arrivate anche dopo la puntata sullo Starchild del 22 luglio 2009, in cui non \u00e8 stato dato spazio a teorie alternative sul fatto che il teschio non sarebbe umano.\nAnche la puntata speciale del 25 ottobre 2009 \u00e8 stata oggetto di critiche, con parecchi siti internet che ne hanno addirittura sconsigliato la visione prima della messa in onda. Paolo Attivissimo nel suo blog ne ha contestato vari servizi: quello relativo all'Apollo 20, un'ipotetica missione svolta da americani e sovietici per recuperare un'astronave extraterrestre sul nostro satellite, e quello su un audio censurato dalla NASA nel quale Armstrong e Aldrin descrivono un incontro alieno sulla Luna. Per quanto riguarda il secondo servizio in particolare, il giornalista ha paragonato le voci degli astronauti con quelle della registrazione, notandole completamente diverse, e, in seguito, ha scoperto la fonte dell'audio: un documentario parodistico inglese del 1977, intitolato \"Alternative Three\".\nNella puntata di \"Striscia la notizia\" del 25 febbraio 2011 \u00e8 stata data spiegazione agli avvistamenti ufo avvenuti a Napoli, di cui si era parlato nella puntata di \"Mistero\" dell'8 febbraio 2011: si sarebbe trattato di modellini telecomandati.\nNella puntata andata in onda il 21 giugno 2012 \u00e8 stato presentato il fantasma di Manigunda che pareva aggirarsi nel Monastero di Cairate, in provincia di Varese, in realt\u00e0 la foto mostrata dal programma come vera, si \u00e8 dimostrata un falso manipolato con 3 diversi programmi di elaborazione grafica. La valutazione effettuata dal P.A.R.I. Paranormal Activity Research Investigation, Progetto S.E.R.P. Studi E Ricerche sul Paranormale \u00e8 la seguente: \u00abAbbiamo fatto un'analisi spettrografica della foto. L'immagine \u00e8 stata sicuramente manipolata, ci sono firme di compressione varie tra cui Adobe Photoshop 7.0 e GIMP \u2013 spiegano gli esaminatori del Pari ed Hunter Brothers che hanno effettuato una indagine spettrografica sulla foto \u2013 L'immagine ritenuta originale \u00e8 stata ottenuta tramite Sony Cybershot U e successivamente ritoccata con Adobe Photoshop 7.0 con cui \u00e8 stata aggiunta la sagoma che si intravede nel presunto originale. Successivamente altre firme software tra cui l'opensource Gimp sono state rilevate. In questo caso il software \u00e8 stato utilizzato per ridurre e comprimere (tra il 60% ed il 63% dell'originale) l'immagine finale con il chiaro intento di mascherare i piccoli difetti di rumore. Ovviamente anche con questi accorgimenti un residuo \u00e8 comunque rimasto non tanto nell'immagine quanto nei dati per tanto si \u00e8 potuto risalire al procedimento utilizzato per creare questo artefatto\u00bb.\n\"Mistero Files\".\n\"Mistero Files\" \u00e8 stato un programma andato in onda su Italia 2 dal luned\u00ec al sabato all'interno della \"Wild Zone\" alle 18:00 che riproponeva servizi delle varie stagioni televisive o web di \"Mistero\"."}
{"id": "2448748", "revid": "1652635", "url": "https://it.wikipedia.org/wiki?curid=2448748", "title": "Kim Kardashian", "text": "Nel 2007 diventa protagonista, insieme alla sua famiglia, del reality show \"Al passo con i Kardashian\", il cui successo port\u00f2 alla creazione di alcuni spin-off, tra i quali spiccano \"Le sorelle Kardashian a New York\" e \"Le sorelle Kardashian a Miami\", nonch\u00e9 varie iniziative imprenditoriali. La vita personale dei Kardashian divenne ben presto oggetto di grande attenzione da parte dei media.\nNegli ultimi anni la sua popolarit\u00e0 \u00e8 cresciuta anche attraverso i social media, attirando centinaia di milioni di seguaci sia su Twitter che su Instagram. A partire dal 2016 risulta essere una delle prime dieci celebrit\u00e0 pi\u00f9 seguite su Instagram; al 2022, occupa l'ottava posizione. Inoltre, ha realizzato una serie di prodotti legati al suo nome tra cui, nel 2014, un gioco per cellulare, \"Kim Kardashian: Hollywood\", una linea di abbigliamento e di prodotti di bellezza e nel 2015 un libro fotografico. Anche la sua relazione con Kanye West ha ricevuto una significativa copertura mediatica; la coppia si \u00e8 sposata nel 2014 a Firenze, terminando la loro relazione nel 2021.\nNel 2015, la rivista \"Time\" l'ha inclusa nella lista delle cento persone pi\u00f9 influenti del mondo, mentre nel 2016\"Vogue\" l'ha descritta come \u00abfenomeno della cultura pop\u00bb. \u00c8 stata altres\u00ec definita un \u00abesempio lampante di essere famosa per essere famosa\u00bb. Con un guadagno totale superiore ai 53 milioni di dollari \u00e8 stata il personaggio di un reality pi\u00f9 pagato del 2015. Il suo patrimonio ammonta ad oltre 900 milioni di dollari.\nBiografia.\nNasce il 21 ottobre 1980 a Los Angeles, in California, da Robert Kardashian e Kris Jenner, nata Houghton. Ha una sorella maggiore, Kourtney, e due fratelli minori, Khlo\u00e9 e Robert jr.. \u00c8 di origini armene da parte di padre, e scozzesi, irlandesi, olandesi e inglesi da parte di madre.\nNel 1991, dopo il divorzio dei loro genitori, la madre si \u00e8 risposata l'anno dopo con l'ex atleta Caitlyn Jenner, vincitrice del decathlon alle olimpiadi estive di Montr\u00e9al del 1976.\nIn seguito al loro matrimonio, la Kardashian ha acquisito come fratellastri: Burton \"Burt\" Wiliam, Cassandra \"Casey\" Lynn, Brandon e Sam Brody Jenner, e due sorelle, Kendall e Kylie Jenner, nate dal matrimonio della madre con Caitlyn.\nDa adolescente ha frequentato la \"Marymount High School\", una scuola cattolica romana femminile di Los Angeles, frequentata anche dalle sorelle Kourtney e Khlo\u00e9 e dal fratello Robert. Nel 1994 il padre rappresentava, quale avvocato, il giocatore O. J. Simpson durante il suo processo per omicidio. O.J. \u00e8 il padrino di Kim Kardashian. Nel 2000, a diciannove anni, fugge con il produttore musicale \"Damon Thomas\". I due si sposano, ma Thomas chiede il divorzio nel 2003. La Kardashian, dopo la loro separazione, lo ha accusato di abusi fisici ed emotivi. Sempre nel 2003, il padre di Kim muore di cancro. Durante questo periodo \u00e8 diventata grande amica della stilista Paris Hilton. Prima del completamento dalla sua pratica di divorzio Kim ha iniziato a frequentare il cantante Ray J.\nNel 2019 ha dichiarato di essere affetta da artrite psoriasica.\nCarriera.\nConosciuta dalla cronaca rosa nordamericana come \"socialite\", nel 2007 posa senza veli per la rivista \"Playboy\". Sempre nello stesso anno, la casa di produzione pornografica Vivid Entertainments pubblica un sextape che la Kardashian aveva realizzato con il cantante Ray J. In seguito ha intentato una causa giudiziaria contro la Vivid, colpevole di aver pubblicato il video senza il suo consenso, causa che termina con un patteggiamento per 5 milioni di dollari di risarcimento.\nCon la pubblicazione del video pornografico la Kardashian acquisisce tuttavia una grande popolarit\u00e0, che accresce ulteriormente grazie al reality show \"Al passo con i Kardashian\", che ruota intorno alla vita della famiglia Kardashian/Jenner. Dato l'ottimo successo del programma, che diventa lo show pi\u00f9 seguito della rete televisiva E!, vengono prodotti altri tre reality show sulla famiglia Kardashian, uno dei quali, \"Le sorelle Kardashian a New York\", vede Kim come protagonista insieme alla sorella maggiore Kourtney.\nLa Kardashian gi\u00e0 aveva partecipato ad un progetto importante che era il video musicale All About U del rapper Tupac Shakur nel 1996.\nNel 2008 la Kardashian debutta al cinema con il film parodistico \"Disaster Movie\", in cui compare interpretando un personaggio di nome Lisa. Nello stesso anno partecipa alla settima stagione del talent show \"Dancing with the Stars\", in coppia con il ballerino statunitense Mark Ballas. La Kardashian \u00e8 stata la terza concorrente ad essere eliminata. In seguito ha preso parte a serie televisive quali \"How I Met Your Mother\", \"Beyond the Break\" e \"\".\nNel 2010 debutta come cantante pubblicando il singolo \"Jam (Turn It Up)\", il cui ricavato \u00e8 stato devoluto in beneficenza; inoltre partecipa ad un episodio della serie televisiva \"90210\". Nel 2012 appare in altre serie quali \"Drop Dead Diva\", \"30 Rock\", \"L'uomo di casa\" e \"Punk'd\". Nello stesso anno \"Forbes\" inserisce la Kardashian per la prima volta tra le 100 celebrit\u00e0 pi\u00f9 influenti al mondo: Kim ha occupato la settima posizione, con 18 milioni di dollari guadagnati tra il maggio 2011 e il maggio 2012. Sempre lo stesso anno la succitata rivista la inserisce al secondo posto tra le attrici pi\u00f9 pagate della televisione.\nNel luglio 2015 viene esposta al Madame Tussauds di Londra una sua statua di cera intenta a farsi un \"selfie\", mentre lo scenario sullo sfondo cambia in continuazione, in modo che gli spettatori possano farsi una foto insieme alla statua. Su \"The People v. O.J. Simpson\", in onda nei primi mesi del 2016, \u00e8 stato rivelato che O. J. Simpson una volta ha minacciato di suicidarsi davanti alla Kardashian. A lei e alla sua famiglia per\u00f2, non piaceva il modo in cui erano descritti nello show. Nel maggio 2016 ha partecipato alla serata di gala di \"Vogue 100\" a Londra, in Inghilterra.\nIl 2 ottobre 2016, mentre frequentava la settimana della moda di Parigi, \u00e8 vittima di una rapina a mano armata mentre si trovava in un appartamento. Cinque individui, vestiti da agenti di polizia, l'hanno legata e imbavagliata, rubandole circa 10 milioni di dollari in gioielli. I ladri sono entrati in camera sua minacciando il portiere. Una volta entrati, le hanno puntato una pistola alla testa, legato i polsi e le gambe e avvolto nastro adesivo intorno alla bocca come bavaglio. La Kardashian, che \u00e8 stata messa nella vasca da bagno, fisicamente illesa, ha affermato che in quell'istante ha pregato per la sua vita. \u00c8 riuscita a liberarsi le mani, urlare e chiedere aiuto, mettendo cos\u00ec in fuga i ladri. Il 6 ottobre 2016 \u00e8 stato rivelato che le riprese per la prossima stagione di \"Al passo con i Kardashian\" sono state messe \"in attesa a tempo indeterminato\" a causa della rapina. Kim ha rinviato una dimostrazione di make-up a Dubai a causa dell'incidente.\nIl 13 giugno 2017 annuncia il lancio del suo brand di cosmetici, \"KKW Beauty,\" che include dei kit per il contouring, una tecnica resa famosa dalla stessa Kardashian. Il 21 giugno i kit sono stati rilasciati sul sito \"KKW Beauty\", andando sold out in circa due ore.\nAltre attivit\u00e0.\nOltre all'attivit\u00e0 televisiva Kim Kardashian \u00e8 conosciuta anche per essere un'imprenditrice; infatti \u00e8 proprietaria delle boutique di famiglia Dash, ed \u00e8 titolare di una linea di gioielli, abbigliamento, lingerie e profumi.\nIl 23 novembre 2010 \u00e8 uscito il suo primo libro autobiografico, \"Kardashian Konfidential\", scritto con le sorelle Kourtney e Khlo\u00e9. Il 1\u00ba novembre 2011 \u00e8 uscito il suo primo romanzo scritto con le sorelle, intitolato \"Dollhouse\".\nVita privata.\nNel 2000 ha sposato il produttore musicale Damon Thomas, dal quale ha divorziato nel 2004. Nel 2011 ha avuto una relazione con il giocatore della NBA Kris Humphries, che ha sposato il 20 agosto dello stesso anno con una cerimonia a Santa Barbara, in California. Il 1\u00ba novembre 2011, dopo appena 72 giorni di matrimonio, Kim ha annunciato il divorzio, sancito poi nel giugno del 2013.\nNel 2012 inizia una relazione con il rapper Kanye West, il quale, il 30 dicembre 2012, durante un concerto, annuncia la gravidanza della compagna. Il 15 giugno 2013 nasce la prima figlia North. Il 24 maggio 2014 la coppia ha celebrato le nozze a Firenze, al Forte Belvedere, con una cerimonia privata. Il 5 dicembre 2015 Kim ha dato alla luce il suo secondogenito, Saint West.. Il 15 gennaio 2018 ha avuto, tramite madre surrogata, Chicago, una bambina. Il 15 gennaio 2019 ha annunciato di stare aspettando il quarto figlio tramite madre surrogata e il 17 maggio 2019 ha annunciato la nascita di Psalm West, avvenuta il 10. Nel 2021 i magazine statunitensi annunciano la separazione dal terzo marito Kanye West e l'inizio di una nuova relazione con il comico Pete Davidson.\nPatrimonio.\nA partire da maggio 2013 il patrimonio della Kardashian venne stimato ad un valore di 45 milioni di dollari. Nel 2015 \"Forbes\" ha affermato che \"i suoi guadagni sono quasi raddoppiati dai 28 del 2015, ai 53 milioni del 2015\", riportando che lei \"ha monetizzato la fama meglio di chiunque altro\". Gran parte del suo reddito include i guadagni all'ingrosso della linea \"Sears\", la \"Kardashian Kollection\", che vanta 600 milioni di dollari nel 2013 e la linea cosmetica \"Kardashian Beauty\", prodotti abbronzanti, cos\u00ec come messaggi sponsorizzati sulle sue pagine Instagram e Twitter, il cui valore varia da 10.000 a 25.000 dollari a post.\nAttivismo.\nKim Kardashian, che si considera come \"un'armena orgogliosa\", ha sostenuto il riconoscimento del genocidio armeno da parte dei turchi in numerose occasioni, e ha incoraggiato il presidente Barack Obama e il governo degli Stati Uniti a prendere in considerazione il riconoscimento. Nel mese di aprile del 2015 ha viaggiato in Armenia del Nord con Kanye, Khlo\u00e9 e North visitando il memoriale delle vittime di Erevan. Ad aprile 2016 ha scritto un articolo sul suo sito web che condannava il \"Wall Street Journal\" a causa della pubblicazione di un annuncio che negava il genocidio armeno.\nDurante un'intervista con \"GQ\" del giugno 2016, Kim ha parlato della sua passione politica dicendo: \"In passato mi sono identificata come una liberale repubblicana, fiscalmente conservatrice ma socialmente progressista, ora per\u00f2 voto democratico, perch\u00e9 sono cresciuta e ho deciso di votare quello che ritengo sia meglio per me invece di quello che avrebbero votato i miei genitori\". Nella stessa intervista Kim ha anche dichiarato che avrebbe votato per Hillary Clinton.\nAttivismo in privato.\nAl di fuori del clamore mediatico, dal 2018 Kim si occupa di sostenere la revisione di condanne all'ergastolo per crimini collegati alla droga, collaborando con l'avvocato Brittany Barnett, fondatrice di \"Buried Alive\". Appoggiandosi alla legge \"First Step Act\", ratificata nel dicembre 2018 dal presidente Donald Trump, Kim \u00e8 riuscita a far liberare numerosi detenuti condannati all'ergastolo in applicazione della cosiddetta regola \"three strikes and you are out\" degli anni '90. Pare sia intenzione di Kim conseguire laurea in legge per meglio proseguire in tali opere."}
{"id": "2448763", "revid": "102814430", "url": "https://it.wikipedia.org/wiki?curid=2448763", "title": "Aldo Gargani", "text": " \nBiografia.\nLaureatosi in Filosofia alla Scuola Normale Superiore di Pisa, prosegu\u00ec gli studi presso l'Universit\u00e0 di Oxford e al Queen's College. Ha poi insegnato Estetica e Storia della filosofia presso l'Universit\u00e0 di Pisa. Si \u00e8 formato a Pisa con Francesco Barone, orientandosi alla filosofia analitica. Difatti ha proseguito i suoi studi, collaborando con Giulio Lepschy, allora professore all'University College di Londra, e conducendo le sue ricerche al Queen's College sotto la guida di Brian Francis McGuinness. \n\u00c8 stato il massimo studioso italiano di Ludwig Wittgenstein e ha contribuito alla scoperta in Italia di Bertrand Russell, George Edward Moore, Gilbert Ryle, Alfred Jules Ayer, David Pears, ma anche di filosofi della tradizione statunitense come Nelson Goodman, Hilary Putnam, Richard Rorty, Donald Davidson, Saul Kripke, e di scrittori austriaci come Thomas Bernhard e Ingeborg Bachmann.\nI suoi ambiti di studio sono stati prevalentemente la filosofia del linguaggio, l'estetica, l'epistemologia, la psicoanalisi, e la cultura austriaca. Di particolare interesse \u00e8 anche il suo tentativo di una scrittura filosofica narrativa, come in \"Sguardo e destino\" (1988), \"L'altra storia\" (1990) e \"Il testo del tempo\" (1992)."}
{"id": "2448764", "revid": "1272592", "url": "https://it.wikipedia.org/wiki?curid=2448764", "title": "Niccol\u00f2 Liburnio", "text": "Biografia.\nLa data approssimativa di nascita si ricava dalle sue \"Opere gentile et amorose\", in cui afferma di avere venticinque anni di et\u00e0; l'informazione \u00e8 riferibile al momento della stesura dell'opera, avvenuta prima della pubblicazione nel 1502. Come ribad\u00ec pi\u00f9 volte nei suoi lavori, era di umili origini. Il cognome \u00e8 certamente uno pseudonimo umanistico.\nStudi\u00f2 a Venezia con Giovanni Negro e a Milano con Jacopo Antiquari. Altri suoi insegnanti furono Egnazio e Marco Musuro. In giovane et\u00e0 abbracci\u00f2 la vita ecclesiastica e, secondo Marin Sanudo, fu cappellano del condottiero Giovanni Moro sin dall'ottobre 1510. Trascorse un periodo a Mantova, dove fu membro dell'Accademia di San Pietro e probabilmente conobbe Paolo Giovio, Matteo Bandello, Francesco Dovizi da Bibbiena e Antonio Tebaldeo.\nPass\u00f2 inoltre tre anni a Roma, all'inizio del pontificato di Leone X, dove frequent\u00f2 la casa di Giano Lascaris e il circolo di Aulo Giano Parrasio. Nelle sue \"Tre fontane\" accenna a un periodo in cui fu al servizio del patriarca di Aquileia Marino Grimani e, nelle \"Occorrenze humane\", menziona quello svolto presso il vescovo di Viseu Miguel da Silva. Nella stessa opera ricorda i numerosi viaggi: fu in Francia, Inghilterra, Fiandre e Siria; a Bruges si ritrov\u00f2 con Erasmo da Rotterdam, che gi\u00e0 aveva incontrato a Venezia nel 1508, ai tempi in cui il Liburnio era correttore di greco e latino per Aldo Manuzio. Cita inoltre i patrizi veneziani presso i quali lavor\u00f2 come precettore: Girolamo Don\u00e0, Girolamo Pesaro e Giovanni Pisani (fu insegnante di suo figlio Alvise, futuro cardinale).\nNegli ultimi anni di vita fu pievano della chiesa di Santa Fosca e canonico della Basilica di San Marco.\nOpere.\nScrisse le \"Rime\"; le \"Vulgari Elegantie\" (1521); le \"Occorrenze umane\" (1546) dedicate a Luigi Pisani vescovo di Padova e poi cardinale; \"Le Tre Fontane\" (1526) e altre opere."}
{"id": "2448770", "revid": "287204", "url": "https://it.wikipedia.org/wiki?curid=2448770", "title": "Friends Never Say Goodbye", "text": "Friends Never Say Goodbye \u00e8 un singolo di Elton John.\nIl singolo.\nComposto da Elton John, il testo \u00e8 opera di Tim Rice, \"Friends Never Say Goodbye\" \u00e8 estratto dall'album del 2000 \"The Road to Eldorado Soundtrack\", colonna sonora del film della DreamWorks Animation \"La strada per El Dorado\", di cui costituisce la quarta traccia. Si presenta come un chiarissimo pop latino; sono infatti prominenti le chitarre suonate da Davey Johnstone. Al basso e alla batteria sono rispettivamente presenti Jimmy Johnson e Vinnie Colaiuta; il pianoforte \u00e8 come al solito suonato da Elton, mentre Luis Conte si cimenta alle percussioni. Il produttore Patrick Leonard si occupa anche delle tastiere e della programmazione, mentre l'arrangiamento degli archi \u00e8 opera di Jeremy Lubbock. Ai cori sono infine presenti i Backstreet Boys. Il titolo del testo di Rice significa letteralmente \"Gli Amici Non Si Dicono Mai Addio\".\n\"Friends Never Say Goodbye\" \u00e8 stata pubblicata esclusivamente come singolo promo, sia negli Stati Uniti che nel Regno Unito. Famosa risulta inoltre l'esecuzione live del 9 luglio 2000, eseguita con i Backstreet Boys."}
{"id": "2448773", "revid": "1573940", "url": "https://it.wikipedia.org/wiki?curid=2448773", "title": "Ammonitida", "text": "Gli Ammonitida sono un ordine di cefalopodi estinti appartenenti agli \"Ammonoidea\". Si tratta delle ammoniti nel senso pi\u00f9 stretto del termine, conosciute dal Triassico, che hanno costituito il gruppo pi\u00f9 diffuso e rappresentativo degli \"Ammonoidea\" dal Giurassico al Cretaceo Superiore, estinguendosi completamente tra il Cretaceo terminale (Maastrichtiano) e l'inizio del Cenozoico (Paleocene Inferiore). Sono cefalopodi dotati di conchiglia esterna (ectococleati), con camere interne suddivise da setti e collegate da un sifone che permetteva all'animale di introdurre nelle camere stesse gas e liquidi tramite un processo osmotico per variare il proprio galleggiamento. L'animale viveva solo nell'ultima camera, la pi\u00f9 ampia (camera d'abitazione). Gli \"Ammonitida\" sono caratterizzati in particolare da setti a geometria molto complessa, con suture generalmente assai articolate, suddivise in numerosi elementi accessori. La conchiglia \u00e8 molto varia sia nella morfologia, che va da globosa e depressa a compressa con profilo sottile (\"oxicona\"), sia nelle dimensioni (da centimetriche a metriche), sia nell'ornamentazione (la pi\u00f9 varia nell'ambito dell'intero gruppo), ma si riconduce sempre al tipo fondamentale \"planispirale\" "}
{"id": "2448776", "revid": "2222086", "url": "https://it.wikipedia.org/wiki?curid=2448776", "title": "Mempo Giardinelli", "text": "Biografia.\nDi origine abruzzese, il nonno Gaetano emigr\u00f2 da Filetto in provincia di Chieti nel 1895 e fu tra i fondatori del Partito Socialista Argentino. Mempo si esili\u00f2 in Messico durante l'ultima dittatura militare in Argentina (1976-1984) e rientr\u00f2 in patria all'epoca del governo democratico di Ra\u00fal Alfons\u00edn dove vive ancora oggi. Nel 1986 fond\u00f2 la rivista letteraria Puro Cuento, che diresse fino al 1992.\nNel 1993 ricevette il premio R\u00f3mulo Gallegos, nel 2006 ha ricevuto un dottorato Honoris Causa dall'Universit\u00e0 di Poitiers, in Francia, vinse il Premio Nazionale del romanzo in Messico (1983) e il Premio Grandes Viajeros 2000 in Spagna e infine In Italia ha ricevuto il Premio Grinzane Montagna 2007 e il Premio Acerbi 2009. Nel maggio 2013 \u00e8 stato insignito del Premio Andr\u00e9s Sabella in Cile.\nBibliografia.\nLe principali opere di Giardinelli pubblicate in Italia sono:"}
{"id": "2448789", "revid": "196390", "url": "https://it.wikipedia.org/wiki?curid=2448789", "title": "Lenny &amp; Carl", "text": ""}
{"id": "2448795", "revid": "633110", "url": "https://it.wikipedia.org/wiki?curid=2448795", "title": "Vickers-Armstrong QF 2 lb", "text": "Il cannone da 2 libbre denominato ufficialmente QF 2 pounder (QF sta per \"quick firing\", a fuoco rapido) e universalmente noto come Pom-Pom \u00e8 stato un cannone automatico britannico da 40\u00a0mm (1,575 pollici), usato principalmente come arma contraerea dalla Royal Navy. Il nome che lo contraddistinse nacque dal rumore prodotto dai primi modelli durante il fuoco. Anche se erano cannoni da 2 libbre, utilizzando cio\u00e8 proiettili di questo peso, non erano lo stesso cannone utilizzato dalla British Army come arma anticarro o montato su alcuni tipi di carro armato e autoblindo.\nAntecedenti.\nQF 1 pounder.\nIl primo cannone ad essere chiamato \"pom-pom\" fu il Nordenfelt-Maxim da 37\u00a0mm detto anche QF 1 pounder (cannone a fuoco rapido da una libbra), utilizzato per la prima volta durante la seconda guerra boera come il pi\u00f9 piccolo pezzo d'artiglieria del conflitto. Sparava un proiettile del peso di 1 libbra (453 grammi) ad una distanza di circa 3.000 metri. La canna era raffreddata ad acqua, i nastri di stoffa contenevano 25 proiettili. I boeri lo utilizzarono contro gli inglesi che, vedendone l'efficienza, ne produssero delle copie negli stabilimenti Vickers, che gi\u00e0 avevano in produzione la mitragliatrice Maxim\nDurante la prima guerra mondiale venne usata sul fronte orientale come arma antiaerea. Era consuetudine britannica in questo periodo di riferirsi ai pezzi di artiglieria con il peso dei proiettili rispetto al calibro, di qui il nome dell'arma.\nQF 1\u00bd pounder.\nIl primo cannone pom-pom ad essere utilizzato in marina fu quello da una libbra e mezzo Mark I, con calibro di 37\u00a0mm. Venne installato sperimentalmente sugli incrociatori leggeri classe Arethusa e ma non entr\u00f2 mai in servizio, venendo sostituito da un'arma di calibro maggiore, il 2 libbre navale Mark II.\nIl 2 libbre Mark II.\nIl QF 2-pounder Mark II era essenzialmente una versione ingrandita del QF 1 pounder Maxim prodotto dalla Vickers. Con un calibro di 40\u00a0mm, raffreddamento ad acqua e meccanismo Vickers-Maxim. Venne ordinato nel 1915 dalla Royal Navy come arma antiaerea per navi di grandezza uguale o inferiore ad incrociatore. I modelli originali utilizzavano caricatori di stoffa da inserire manualmente, che vennero poi rimpiazzati da caricatori in acciaio. Questo processo di \"ingrandimento\" non fu totalmente un successo, in quanto il meccanismo di fuoco rimase fragile, soggetto a guasti e a incidenti, come la caduta dei proiettili dai caricatori.\nLe armi di questo tipo sopravvissute al periodo tra le due guerre vennero impiegate nel secondo conflitto mondiale soprattutto a bordo di navi da guerra minori, come pescherecci armati e yacht armati. Venne utilizzato quasi esclusivamente nella versione ad una canna con affusto P Mark II, eccetto che per un piccolo numero di pezzi che utilizzarono gli affusti Mark XV, in questo caso con due canne e automatizzati. Questi erano per\u00f2 troppo pesanti per qualsiasi utilizzo in mare e vennero quindi utilizzati sulla terraferma. Tutti i pezzi vennero ritirati entro il 1944.\nIl 2 libbre Mark VIII.\nLa Royal Navy si rese ben presto conto della necessit\u00e0 di un'arma antiaerea a corto raggio e a fuoco rapido a pi\u00f9 canne. Il lavoro di progettazione inizi\u00f2 nel 1923 basandosi sul precedente Mark II, anche per utilizzare le enormi scorte di proiettili da due libbre avanzati dalla Prima guerra mondiale. La mancanza di fondi port\u00f2 a numerosi rallentamenti nella progettazione e nella produzione e solamente nel 1930 queste armi iniziarono ad entrare in servizio.\nDenominato QF 2 pounder Mark VIII \u00e8 anche conosciuto come Pom-Pom multiplo. Le installazioni progettate inizialmente erano molto grandi, pesanti circa 16 tonnellate e con otto canne (Mark V e successivamente Mark VI). A causa della stazza erano quindi installabili solo su grosse navi da guerra, come incrociatori pesanti, portaerei e navi da battaglia. Dal 1935 inizi\u00f2 ad entrare in servizio la variante quadrinata (Mark VII), consistente in pratica nella met\u00e0 di un'installazione Mark V o VI; con questa modifica poterono essere equipaggiate anche cacciatorpediniere e incrociatori leggeri. Questi affusti multipli richiedevano quattro cannoni differenti e vennero soprannominati \"Chicago Piano\".\nIl 2 libbre Mark XIV.\nIl QF da 2 libbre Mark XIV, o Rolls da 2 libbre, \u00e8 stato sviluppato da Rolls-Royce come concorrente del cannone da 40 mm \"Vickers S\" come arma per aerei, che era l'arma di maggior successo e ha trovato un certo utilizzo come arma anticarro. Una versione rielaborata fu adottata dalla Royal Navy come arma per motocannoniere, adottata nel tipo Fairmile C. Il cannone aveva un blocco di culatta a scorrimento orizzontale semiautomatico e veniva installato su un supporto a piedistallo ad azionamento manuale. L'arma non ebbe successo e delle 1.200 ordinate ne furono consegnate solo 600, stato sostituito dal cannone Molins da 6 libbre, il cannone da 6 libbre (57 mm) dell'esercito britannico Ordnance QF con caricatore automatico."}
{"id": "2448797", "revid": "110157", "url": "https://it.wikipedia.org/wiki?curid=2448797", "title": "LimeChat", "text": "LimeChat \u00e8 un client IRC sviluppato in Ruby.\nSviluppato da Satoshi Nakagawa, \u00e8 disponibile su licenza freeware/donationware.\nIl client, molto snello, supporta tutte le principali funzionalit\u00e0 per IRC: server multipli, con elenchi di canali predefinibili per ciascun server; trasferimento diretto di file da computer a computer (DCC); personalizzazione di eventi e avvisi; personalizzazione dell'interfaccia utente tramite temi predefiniti; avviso in caso di rilevamento di parole chiave configurabili a piacere o del nickname dell'utente (\"stalk words\").\nEsistono tre versioni principali dell'applicativo:\n\u00c8 disponibile anche una versione 2.18, non pi\u00f9 manutenuta, per le piattaforme Windows pi\u00f9 vecchie (Windows 95, Windows 98, Windows Me e Windows NT 4.0).\nLo sviluppatore mette a disposizione anche il codice sorgente.\nIl client al momento non supporta plugin di terze parti."}
{"id": "2448798", "revid": "339392", "url": "https://it.wikipedia.org/wiki?curid=2448798", "title": "Cannone Pom-Pom", "text": ""}
{"id": "2448809", "revid": "299827", "url": "https://it.wikipedia.org/wiki?curid=2448809", "title": "Elton John's The Road to El Dorado", "text": ""}
{"id": "2448815", "revid": "226458", "url": "https://it.wikipedia.org/wiki?curid=2448815", "title": "Trofeo delle Regioni 2009 - Indoor maschile", "text": "Il torneo maschile si \u00e8 svolto dal 28 giugno al 3 luglio 2008.\nPrima fase.\nIn base al ranking nazionale FIPAV sono stati stilati i gironi della prima fase:"}
{"id": "2448825", "revid": "1442080", "url": "https://it.wikipedia.org/wiki?curid=2448825", "title": "Grand Prix Hassan II 2008 - Singolare", "text": "Il singolare del Grand Prix Hassan II 2008 \u00e8 stato un torneo di tennis facente parte dell'ATP Tour.\nPaul-Henri Mathieu era il detentore del titolo, ma quest'anno non ha partecipato.\nGilles Simon ha vinto in finale 7\u20135, 6\u20132, contro Julien Benneteau."}
{"id": "2448829", "revid": "1833487", "url": "https://it.wikipedia.org/wiki?curid=2448829", "title": "Brace", "text": "Per brace si intende il residuo della bruciatura del legno, del carbone o di altri materiali a base di carbonio, che rimane dopo l'accensione di un fuoco. Le braci possono emettere luce quando sono a una temperatura molto elevata, e producono calore anche dopo che il fuoco si \u00e8 estinto. \nLe braci possono essere usate per cuocere cibo, come nel barbecue, oppure per il riscaldamento domestico: in quest'ultimo caso, messe nel braciere, sono preferite rispetto al fuoco perch\u00e9 irradiano una quantit\u00e0 di calore costante rispetto alle fiamme.\nLa brace si forma quando il fuoco ha parzialmente bruciato un pezzo di carburante, e c'\u00e8 ancora dell'energia chimica utilizzabile in quel pezzo. Spesso questo succede perch\u00e9 l'energia chimica si trova all'interno e l'aria non pu\u00f2 raggiungerla, quindi non viene innescata la combustione in grande scala ma in piccola scala, che consente al materiale di mantenere un'alta temperatura. Quando la brace esaurisce il suo potere di combustibile si trasforma in cenere.\nLa brace pu\u00f2 essere una causa per cui si innesca un incendio in una foresta. Quando le braci sono piccole e leggere (per esempio originanti da foglie bruciate) possono essere trasportate dal vento; in un incendio di grandi proporzioni le braci possono cadere a centinaia di metri di distanza dal fuoco, innescando altri fuochi."}
{"id": "2448832", "revid": "2214019", "url": "https://it.wikipedia.org/wiki?curid=2448832", "title": "Pian del Poggio", "text": "Pian del Poggio \u00e8 una frazione di Santa Margherita di Staffora in alta valle Staffora alla fonte dello Staffora. \nLa localit\u00e0 \u00e8 situata a 1335 m di altezza. \n\u00c8 il centro abitato pi\u00f9 meridionale della Lombardia e pi\u00f9 elevato della provincia di Pavia, dato che si trova sull'Appennino ligure vicino al monte Chiappo sullo spartiacque tra val Borbera e val Curone (Piemonte), val Boreca (Emilia-Romagna) e valle Staffora (Lombardia). \nPian del Poggio \u00e8 anche l'unica localit\u00e0 sciistica della provincia di Pavia e comprende una seggiovia recentemente tornata in funzione, e tre piste da sci per complessivi cinque chilometri di piste. \nPian del Poggio si trova a solo 15\u00a0km dalla Liguria.\nPer maggiori informazioni su Pian del Poggio consultare i seguenti link:\nhttps://www.instagram.com/pian.del.poggio/ \nhttps://www.facebook.com/pian.del.poggio\nhttps://www.seggioviapiandelpoggio.it/\nhttps://www.piandelpoggio.it/"}
{"id": "2448836", "revid": "729019", "url": "https://it.wikipedia.org/wiki?curid=2448836", "title": "Arteria splenica", "text": "L'arteria splenica o lienale \u00e8 un'arteria impari che ha origine dal tronco celiaco, insieme all'arteria epatica e all'arteria gastrica sinistra.\nDecorso.\nCaratterizzata da un decorso estremamente tortuoso, che condivide con la vena splenica e le fibre del plesso lienale, l'arteria splenica percorre retroperitonealmente, posteriormente alla retrocavit\u00e0 degli epiploon e allo stomaco, il margine superiore del pancreas.\nDopo aver incrociato la ghiandola surrenale e il rene di sinistra, penetra nel legamento lienorenale e raggiunge l'ilo della milza, sfioccando nei rami terminali omonimi che penetrano tramite trabecole connettivali entro il parenchima dell'organo per terminare, nella polpa rossa, con le arterie penicillari.\nCollaterali e territorio irrorato.\nLungo il suo percorso sopra il pancreas, l'arteria splenica d\u00e0 origine a molti rami pancreatici, tra cui le arterie pancreatica dorsale e pancreatica magna, che decorre poi verso destra lungo il dotto pancreatico.\nVascolarizza anche il corpo e il fondo dello stomaco tramite le sottili arterie gastriche brevi, da quattro a sette, che decorrono nel legamento gastro-lienale.\nNella sua porzione terminale, prima di giungere alla milza, d\u00e0 origine all'arteria per la coda del pancreas e all'arteria gastroepiploica sinistra, che corre lungo la \"grande curva\" gastrica anastomizzandosi con l'arteria gastroepiploica destra, ramo dell'arteria gastroduodenale."}
{"id": "2448838", "revid": "298229", "url": "https://it.wikipedia.org/wiki?curid=2448838", "title": "Atletica leggera ai XVI Giochi del Mediterraneo - Salto in alto maschile", "text": "La prova di salto in alto maschile dei XVI Giochi del Mediterraneo si tenne presso lo Stadio Adriatico di Pescara il 1\u00ba luglio 2009, con inizio alle ore 18.00, e fu vinta dal cipriota Kyriakos I\u014dannou con la misura di 230\u00a0cm, nuovo primato dei Giochi del Mediterraneo."}
{"id": "2448844", "revid": "183114", "url": "https://it.wikipedia.org/wiki?curid=2448844", "title": "Lambecius", "text": ""}
{"id": "2448857", "revid": "109315273", "url": "https://it.wikipedia.org/wiki?curid=2448857", "title": "Tentazione di Adamo ed Eva (Masolino)", "text": "La Tentazione di Adamo ed Eva o Peccato originale \u00e8 un affresco di Masolino che decora la Cappella Brancacci nella chiesa di Santa Maria del Carmine a Firenze. L'opera, databile al 1424-1425 circa (260x88 cm), e ritrae una famosa scena dell'Antico Testamento, ovvero la caduta in tentazione di Adamo ed Eva da parte del serpente demoniaco, dal libro della \"Genesi\".\nStoria.\nGli affreschi della Cappella Brancacci sono un enigma per gli studiosi nella mancanza di documentazione ufficiale. Commissionati forse a Masolino, che aveva come aiutante il pi\u00f9 giovane Masaccio, si sa solo che, tramite testimonianze indirette, dovevano essere iniziati nel 1424 e che nel 1425 vennero portati avanti dal solo Masaccio per la partenza di Masolino per l'Ungheria. \nNel 1642 le figure dei progenitori vennero coperte da sovrapinture di foglie di fico. Questa scena, salvata dalla ridipintura barocca della volta, ne usc\u00ec annerita dall'incendio del 1771 che distrusse gran parte della basilica. Solo con il restauro del 1983-1990 si \u00e8 potuta riscoprire la brillante cromia originale e sono state eliminate le ridipinture. \nDescrizione.\nIl ciclo inizia proprio con questa scena, che si trova a destra in un riquadro alto e stretto sullo spessore dell'arcone che delimita la cappella. Questa scena e quella simmetrica sul lato opposto (la \"Cacciata dall'Eden\" di Masaccio) sono gli antefatti della storia. \nL'affresco mostra Adamo accanto ad Eva in piedi, che si guardano con misurati gesti mentre lei sta per addentare il frutto proibito, che il serpente le ha appena offerto dall'albero dove essa appoggia il braccio. Il serpente \u00e8 avvolto sull'albero e si sporge in alto per sincerarsi che la donna addenti il frutto. Esso ha una testina dotata di una folta capigliatura bionda, molto idealizzata. Eva sta tentando Adamo affinch\u00e9 anche lui addenti il frutto, sempre sotto l'influsso del serpente.\nStile.\nSi tratta di una scena aulica, impostata nei gesti e nello stile al clima \"cortese\" del tardogotico. Un tempo questo influsso era accentuato ancora maggiormente dalla ricchezza quasi calligrafica di fogliami e di erbe nello sfondo oggi sono scomparsi, ma testimoniati dalle incisioni di Tommaso Piroli (1775 circa) e di Carlo Lavinio (1814-1830).\nLa luce, che modella le figure senza asprezze, \u00e8 morbida e avvolgente, e pare quasi che essi stessi emanino un diffuso bagliore, non esistendo una fonte di luce precisa; lo sfondo scuro fa risaltare la loro sensuale plasticit\u00e0, lasciandole come sospese nello spazio. I rapporti tra i loro gesti sono governati dal ritmo, come \u00e8 chiaro ad esempio nella posa delle braccia. I volti sono generici e le espressioni indefinite, che non esprimono alcun sentimento in particolare.\nSoprattutto la figura di Adamo per\u00f2 mostra l'adesione a un certo canone di bellezza classicista, con uno sforzo di correttezza anatomica memore dell'antico.\nLe differenze di stile tra l'Adamo ed Eva di Masolino e quelli della \"Cacciata\" di Masaccio sono dopotutto perfette per rappresentare la differenza della condizione umana prima e dopo il peccato originale. Per questo l'Eden di Masolino \u00e8 idilliaco, quello di Masaccio spaventosamente perduto. Quasi certamente fu una scelta consapevole dei due pittori quella di dividersi le due scene: tanto fu idealizzata la prima, quanto la seconda realistica."}
{"id": "2448858", "revid": "767487", "url": "https://it.wikipedia.org/wiki?curid=2448858", "title": "One Night Only (Elton John)", "text": "Elton John One Night Only - The Greatest Hits \u00e8 il quarto album live dell'artista britannico Elton John, pubblicato il 21 novembre 2000 negli Stati Uniti e il 12 dicembre dello stesso anno nel Regno Unito.\nIl disco.\nIl CD, frutto di due serate (a dispetto del titolo, che significa \"Una Sola Notte\") al Madison Square Garden di New York, contiene i brani pi\u00f9 conosciuti di Elton eseguiti live, scelti tra quelli esibiti nel corso dei due concerti (non contiene quindi la track-list integrale). Molti di questi sono in realt\u00e0 dei duetti tra la rockstar e altri nomi famosi nel panorama musicale mondiale: \"Your Song\" \u00e8 infatti duettata con Ronan Keating, \"Sad Songs (Say So Much)\" con Bryan Adams, \"Saturday Night's Alright for Fighting\" con Anastacia e \"I Guess That's Why They Call It the Blues\" con Mary J. Blige. Sebbene nel disco \"Goodbye Yellow Brick Road\" sia cantata dal solo Elton, in uno dei due spettacoli \u00e8 stata eseguita in duetto con Billy Joel. Da notare anche il duetto tra John e Kiki Dee in \"Don't Go Breaking My Heart\" (hit eseguita raramente in concerto). Ad accompagnare specificatamente per questo evento la rockstar (come al solito seduta al pianoforte) vi era una band formata da ben otto elementi: Nigel Olsson (il batterista storico di Elton, ritornato nella formazione dopo anni di assenza, presente anche ai cori e al tamburello), Curt Bisquera (batteria), Davey Johnstone (chitarre e cori), John Jorgenson (chitarre, sassofono, mandolino e cori), Bob Birch (basso e cori), John Mahon (percussioni e cori), Ken Stacey (cori) e Billy Trudel (cori).\nNonostante \"One Night Only\" detenga il record assoluto tra gli album live di rapidit\u00e0 tra la data di registrazione e quella di pubblicazione, \u00e8 stato accolto negativamente da una parte della critica, che ha contestato soprattutto la presenza di troppi musicisti e troppi duetti. Negli Stati Uniti, inoltre, il disco \u00e8 stato un flop, conseguendo una numero 65 (nel Regno Unito ha invece raggiunto la numero 7).\nIl concerto da cui \u00e8 stato tratto il CD \u00e8 stato pubblicato per intero numerose volte, in DVD, con il titolo \"\".\n\"Sorry Seems to Be the Hardest Word\" e \"Someone Saved My Life Tonight\", non presenti sul disco, sono stati pubblicati nel singolo promo \"The Valentine Sampler\".\nTracce.\nTutti i brani sono stati composti da Elton John e Bernie Taupin, salvo dove specificato diversamente."}
{"id": "2448859", "revid": "299827", "url": "https://it.wikipedia.org/wiki?curid=2448859", "title": "Elton John One Night Only - The Greatest Hits", "text": ""}
{"id": "2448860", "revid": "36426", "url": "https://it.wikipedia.org/wiki?curid=2448860", "title": "Cacciata dall'Eden", "text": ""}
{"id": "2448861", "revid": "404338", "url": "https://it.wikipedia.org/wiki?curid=2448861", "title": "Peccato originale (Masolino)", "text": ""}
{"id": "2448862", "revid": "36426", "url": "https://it.wikipedia.org/wiki?curid=2448862", "title": "Espulsione dall'Eden", "text": ""}
{"id": "2448864", "revid": "298229", "url": "https://it.wikipedia.org/wiki?curid=2448864", "title": "Pietro Dutto", "text": "Atleta di buon livello, vanta un titolo italiano nella prova sprint di biathlon, nonch\u00e9 numerose vittorie e piazzamenti in Coppa italia e Ibu Cup.\nBiografia.\nOriginario di Cuneo, nel 2008 \u00e8 entrato a far parte della nazionale italiana. In Coppa Europa ha esordito nel 2010 nell'inseguimento della Val Martello, chiuso al 33\u00ba posto; in Coppa del Mondo ha esordito il 28 novembre 2012 a \u00d6stersund (44\u00b0).\nHa partecipato ai Mondiali juniores del 2008, del 2009 e del 2010, ottenendo come miglior piazzamento il bronzo nella staffetta giovanile nel 2008."}
{"id": "2448871", "revid": "36426", "url": "https://it.wikipedia.org/wiki?curid=2448871", "title": "Espulsione dei progenitori", "text": ""}
{"id": "2448872", "revid": "36426", "url": "https://it.wikipedia.org/wiki?curid=2448872", "title": "Cacciata dei progenitori", "text": ""}
{"id": "2448875", "revid": "36426", "url": "https://it.wikipedia.org/wiki?curid=2448875", "title": "Cacciata dei Progenitori dall'Eden", "text": ""}
{"id": "2448879", "revid": "200679", "url": "https://it.wikipedia.org/wiki?curid=2448879", "title": "Arteria lienale", "text": ""}
{"id": "2448882", "revid": "76963", "url": "https://it.wikipedia.org/wiki?curid=2448882", "title": "Michael Reid McKay", "text": "Biografia.\nNonostante non abbia mai interpretato ruoli principali, ha preso parte a diversi film di successo. Nel film \"Seven\" di David Fincher interpreta la vittima dell'accidia; al momento delle riprese pesava 36 chili. Nel film \"X-Men 2\" interpreta il figlio di William Stryker, Jason. Nel film \"Insidious 3 - L'inizio\" interpreta l'Uomo Che Non Respira."}
