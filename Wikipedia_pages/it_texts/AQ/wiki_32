{"id": "2475346", "revid": "57342", "url": "https://it.wikipedia.org/wiki?curid=2475346", "title": "Domenico Paladino", "text": "\u00c8 tra i principali esponenti della Transavanguardia italiana, movimento artistico teorizzato e promosso da Achille Bonito Oliva nel 1980 che individua un ritorno alla pittura, dopo le varie correnti concettuali sviluppatesi negli anni settanta. Le sue opere sono collocate in permanenza in alcuni dei principali musei internazionali, tra cui il Metropolitan Museum of Art di New York.\nBiografia.\nDomenico Paladino nasce a Paduli, nei pressi di Benevento, il 18 dicembre 1948. Lo zio paterno, Salvatore, \u00e8 pittore e lo avvia a interessi artistici, che confluiranno nella frequentazione del Liceo Artistico di Benevento (1964-68) e la Galleria di Lucio Amelio di Napoli dove conosce il pittore Antonio Del Donno. Nel 1964 visitano assieme per la prima volta la Biennale di Venezia, rimanendo affascinati dagli artisti pop americani. Il 1968 coincide con la sua prima esposizione presso la Galleria Carolina di Portici (Napoli). In quest'occasione viene presentato dal giovane Achille Bonito Oliva, che lo affiancher\u00e0 criticamente nel corso di tutta la sua carriera artistica, includendolo nel novero degli artisti della Transavanguardia e l'anno successivo lo presenter\u00e0 nuovamente nella personale di Caserta allo Studio Oggetto di Enzo Cannaviello. Seguendo le indicazioni artistiche del periodo, predominato da un indirizzo soprattutto concettuale, Paladino volge la sua attenzione alla fotografia, atteggiamento che trova riscontro nella personale realizzata alla Galleria Nuovi Strumenti di Brescia, dove espone solo lavori fotografici.\nGli anni settanta.\nCon il trasferimento a Milano, alla fine degli anni settanta, Paladino vive il fervore artistico della citt\u00e0 meneghina, meditando su nuovi orizzonti che il suo lavoro potrebbe prendere. Nel 1977 partecipa all'esposizione \"Internazionale Triennale f\u00fcr Zeichnung\", a Breslavia, dove si avvertono i primi segnali del cambiamento artistico degli anni successivi. \u00c8 di questo anno infatti la realizzazione del dipinto \"Silenzioso, mi ritiro a dipingere un quadro\", che oggi i critici considerano il quadro simbolo del ritorno degli artisti alla pittura dopo la lunga stagione delle proposte concettuali dei decenni precedenti.\nAffascinato dal disegno, l'artista riesce a dare ampio spazio a questo suo interesse realizzando un grande murale a pastelli, sempre nel 1977, per la Galleria Lucio Amelio di Napoli, spazio questo che si riveler\u00e0 fondamentale nel contesto artistico contemporaneo italiano. La tecnica delle realizzazioni su muro viene utilizzata spesso in questi anni e, nel 1978, in occasione delle personali presso la Galerie Paul Maenz di Colonia e la Galleria Toselli di Milano, dove realizza \"Il Brasile si sa \u00e8 un pianeta dipinto sul muro di Franco Toselli\". Iniziano a emergere i segni geometrici, maschere e rami, su fondo monocromo, elementi costanti del suo lavoro, e si avverte la riscoperta della figurazione pittorica.\nNel 1978 compie il suo primo viaggio a New York, citt\u00e0 che lo vedr\u00e0 negli anni a venire protagonista di diverse occasioni espositive. Dal 1979 prosegue il sodalizio con Bonito Oliva e con gli artisti della Transavanguardia con i quali partecipa alle collettive \"Le stanze\", presso il Castello dei Colonna di Genazzano, \"Opere fatte ad arte\", nel palazzo della Citt\u00e0 di Acireale, connubio che trova realizzazione l'anno seguente con \"Aperto '80\", all'interno della Biennale di Venezia, dove viene ufficialmente presentata la Transavanguardia. Paladino espone le opere I giardini dei sentieri che si biforcano, Lampeggiante e una porta.\nLa mostra personale itinerante che tocca le citt\u00e0 di Basilea, Essen, Amsterdam, segna l'inizio di un successo internazionale che si concretizza nella personale al Badischer Kunstverein di Karlsruhe nel 1980, presentata da Bonito Oliva, Faust e Franzke, dove l'artista espone tele dalle grandi dimensioni, ricche di figure allegoriche, dove la sua iconografia poetica prende forma: la pittura a olio \u00e8 invasa di maschere inespressive, animali, teschi, ricchi di evocazioni rituali primitive. Questo \u00e8 anche l'anno della prima mostra a New York, dove espone contemporaneamente alle gallerie Marian Goodman e Annina Nosei.\nLa passione per il disegno (che lo porter\u00e0 negli anni a collezionare carte di diversi artisti, da Balla a Picasso, da Licini a Severini) sfocia dal 1980 in un'altra grande passione: l'incisione, misurandosi con le varie forme dell'acquaforte, dell'acquatinta, della xilografia e della linoleografia (l'incontro nel 1984 con Giorgio Upiglio gli consentir\u00e0 di ottenere risultati straordinari anche in questo campo artistico, ampliati anche dalla collaborazione con Alberto Serighelli, con il quale produrr\u00e0 fogli di grande formato).\nNel 1980 realizza il suo primo libro-oggetto dal titolo EN DE RE con la Galleria Mazzoli di Modena, anche quest'ultima punto di riferimento della sua carriera espositiva.\nSempre in quest'anno vanno segnalate le partecipazioni alle mostre \"Italiana: nuova immagine\", curata da Bonito Oliva, alla Loggetta Lombardesca di Ravenna, ed \"Egonavigatio\", al Mannheimer Kunstverein di Mannheim. Nel 1980 viene selezionato dal Catalogo Nazionale d'Arte Bolaffi (no. 15) assieme a Giulio Paolini, Valerio Adami, Lucio Bulgarelli, Sergio Cassano e Gianfranco Goberti.\nGli anni ottanta.\nIl 1981 \u00e8 un anno molto prolifico dal punto di vista espositivo. Sue personali sono ospitate presso il Kunstmuseum di Basilea e alla Kestner Gesellschaft di Hannover, presentato da Amman, Wildermuth e Koepplin, dal Mannheimer Kunstverein di Mannheim, dal Groninger Museum di Groninga, dalla Galleria d\u2019Arte Moderna di Bologna. \u00c8 dello stesso anno un'importante partecipazione all'esposizione \"A New Spirit in Painting\", presso la Royal Academy di Londra, mostra che riflette, a livello internazionale, sull'entit\u00e0 dei nuovi linguaggi pittorici. Partecipa, assieme ad altri artisti, al progetto, coordinato da Alessandro Mendini e Studio Alchimia, dal titolo \"Il mobile infinito\", per il Politecnico di Milano.\nIl 1982 \u00e8 l'anno delle partecipazioni e dei riconoscimenti internazionali. Partecipa alla Biennale di Sydney, allo Zeitgeist di Berlino (dove espone la sua prima scultura in bronzo policromo Giardino Chiuso l'anno seguente), a Documenta 7 di Kassel e realizza le personali presso il Louisiana Museum of Modern Art di Humlebaek, il Museumsverein di Wuppertal, la St\u00e4dtische Galerie di Erlangen; e poi nelle gallerie private di Anversa, Monaco, Napoli, Parigi, Roma, Zurigo.\nInizia nel 1982 a esporre per la Galleria Waddington di Londra, rapporto consolidato negli anni, tuttora esistente.\nSempre al 1982 risalgono i viaggi in Sud America, in Brasile per l'esattezza, dove ha occasione di studiare e di conoscere la cultura locale, le etnie e le civilt\u00e0 intrise di animismo primitivo che lo porteranno a riflessioni e a emozioni uniche che inevitabilmente convoglieranno nei simboli, negli oggetti, e nei colori dei lavori di quegli anni (come quello presentato per la Collezione Gori alla Fattoria di Celle a Santomato di Pistoia). Paladino infatti afferma che \u201cl'arte non \u00e8 cosa di superficie, non \u00e8 cosa sociologica, non \u00e8 tempesta poetica. L'arte \u00e8 un lento procedere intorno al linguaggio dei segni\u201d.\nL'inizio degli anni ottanta \u00e8 costellato di numerosi viaggi, soprattutto negli Stati Uniti dove nel 1983 allestisce la sua prima personale presso la Galleria Sperone Westwater di New York e dove tiene a Los Angeles presso il New Port Harbour Art Museum una personale. Sempre nel 1983 presenta Giardino Chiuso a Modena, alla Galleria Mazzoli, nella mostra omonima. Oltre a personali nelle gallerie di Stoccolma, Monaco, New York, Roma, Toronto, partecipa a importanti collettive, come quella dedicata alla Transavanguardia alla Sala de Exposiciones de la Caja de Pensiones di Madrid e, alla Tate Gallery di Londra, alla rassegna \"New Art at the Tate Gallery 1983\". Questo \u00e8 anche l'anno della realizzazione, assieme all'architetto Roberto Serino, del complesso abitativo di Paduli, dove realizza la sua abitazione e i suoi studi, progetto di grande impatto ambientale, con segni della sua arte sparsi in tutto il vasto territorio collinare a fare da collante alle varie quinte architettoniche. \nNel 1984 allestisce a Lione, presso il Mus\u00e9e Saint Pierre Art Contemporain, una mostra personale. Espone nelle collettive: \"\"Det Italienska Transavangardet\" presso la Lunds Konsthall di Stoccolma, \"An Internationali Survey of Recent Painting and Sculpture\" al Museum of Modern Art di New York, \"Content: a Contemporary Focus, 1974/1984\" all'Hirshhorn Museum and Sculpture Garden di Washington, \"Contemporary Italian Masters\" al Chicago Public Library Cultural Center di Chicago, \"Skulptur im 20. Jahrhundert\" al Kunstmuseum di Basilea, \"The Human Condition: The SFMOMA Biennal III\", a San Francisco. Espone anche da Waddington a Londra, presentato da Rosenthal, e a Monaco alla Galerie Thomas. In questi anni le sue opere vengono acquistate ed esposte dalla Galerie Beyeler di Basilea.\nNel 1985 partecipa a diverse collettive tra cui \u00e8 utile ricordare \"A New Romanticism\"\" all'Hirshhorn Museum and Sculpture Garden di Washington, la Biennale di San Paolo, \"Bilder f\u00fcr Frankfurt\" al Museum f\u00fcr Moderne Kunst di Francoforte, \"Anniottanta\" a Imola, la XIII Biennale alla Grande Halle de la Villette di Parigi. Di quest'anno sono anche le personali di Oslo presso il Kunstnernes Hus, di Monaco presso la St\u00e4dtische Galerie im Lenbachhaus. Segue anche la significativa personale presso la Galleria Sperone Westwater di New York. Dal 1985 \u00e8 costante e serrato il profondo dialogo tra pittura e scultura: ai cromatismi essenziali, primari, si aggiungono elementi figurativi.\nNumerosi sono i momenti espositivi a cui \u00e8 invitato e che lo vedono protagonista dalla met\u00e0 degli anni ottanta. Del 1986 sono da ricordare le collettive \"\"Mater Dolcissima\" presso la Chiesa dei Cavalieri di Malta a Siracusa, \"Beuys zu Ehren\" presso la St\u00e4dtische Galerie im Lenbachhaus di Monaco, la mostra itinerante statunitense \"New Art of Italy\", a Omaha, Miami, Cincinnati. E poi le personali di Richmond, \"Recent Painting and Sculture 1982 - 86\"\" al Virginia Museum of Fine Arts; di Londra, da Waddington, e a New York, da Sperone Westwater. Viene pubblicato \"Canzone per Vincent Van Gogh\", una poesia di Ceronetti illustrata da Paladino (Milano, Edizioni Giorgio Upiglio edizioni).\nNel 1987, grazie alla collaborazione con la Galleria Thaddaeus Ropac di Salisburgo, tiene diverse personali a Graz, a Krems e a Salisburgo.\nAltre personali sono quelle di Seattle, presso la Galleria Greg Kucera, e, per la prima volta, a Tokyo, presso la Galleria Fuji.\n\u00c8 di questo anno la realizzazione di un progetto per la chiesa di Gibellina, assieme all'architetto Roberto Serino, nel contesto di una ricostruzione complessiva della citt\u00e0 coordinata da Arnaldo Pomodoro, dopo il devastante terremoto del 1968. Per Paladino l'architettura \u201cpu\u00f2 essere considerata una pittura vedente, perch\u00e9 ha la capacit\u00e0 di sintetizzare le caratteristiche spaziali dei luoghi, le necessit\u00e0 di chi le abiter\u00e0, le condizioni della luce e tante altre cose: ha la capacit\u00e0, in sostanza, di vedere oltre ci\u00f2 che il semplice disegno o progetto potrebbe far immaginare\u201d.\nIl sodalizio con l'architetto Serino continua anche in occasione dell'invito che il Comune di Benevento rivolge a Paladino per la realizzazione di un'opera scultorea per la citt\u00e0, progetto a cui i due lavoreranno congiuntamente per diversi anni e che verr\u00e0 inaugurato solo nel 1992.\nI lavori della fine degli anni ottanta presentano composizioni come si avverte nelle opere presentate in occasione delle collettive, nel 1988, \"Europa Oggi\", al Centro per l'arte contemporanea Luigi Pecci di Prato, e \"Materialmente\", alla Galleria d'Arte Moderna di Bologna. Nel 1988 Paladino \u00e8 invitato alla XLIII Biennale di Venezia, dove espone nei giardini e all'ingresso del Padiglione Italia, con la grande installazione, la porta di bronzo di sette metri (gi\u00e0 presentata nella mostra di Basilea dal titolo \"Sculture nel parco\") e i primi Testimoni in pietra. Partecipa alla mostra \"L'autoritratto non ritratto\", per Arte Fiera '88, poi alla Pinacoteca di Ravenna; con L'albero della vita, opera che entrer\u00e0 a far parte delle collezioni permanenti del Museo d'Arte della citt\u00e0 di Ravenna.\nNel 1989 partecipa alla serie di piccole mostre personali, organizzate dalla Galleria d'Arte Moderna di Bologna, dove presenta diversi lavori tra cui Re uccisi al cadere della forza, appartenente alla Collezione Amelio, ora alla Reggia di Caserta, e Amici notturni, appartenente, oggi, alla collezione del Kunstmuseum di Berna. Realizza tredici illustrazioni che accompagnano versi poetici di L\u00e9vi-Strauss (Bielefeld, Edition Jesse). Nel 1990 Paladino espone il ciclo EN DO RE, opere Senza titolo, costante questa che caratterizzer\u00e0 molte opere di questi anni. L'artista afferma, infatti: \"Io non ho mai dato titoli che suggeriscono un significato particolare, che potrebbero obbligare a leggere l'opera in termini strettamente simbolici e letterari. Il titolo di un'opera rappresenta sempre per me il lato spiazzante per l'interpretazione dell'opera\". Una sua personale si tiene a Villa delle Rose, Bologna (1990).\nGli anni novanta.\nSue personali al Belvedere di Praga \u2013 con il titolo di Bil\u00e0 Hora \u2013 (1991), al Museu de Arte di San Paolo (1992), al Forte Belvedere di Firenze (1993), al Museo de Arte Contemporaneo di Monterrey (1994). Nel 1994 la sua prima mostra antologica dell'opera grafica, con la pubblicazione del catalogo completo del suo lavoro, \u00e8 stata allestita, al Palacio Revillagigedo di Gijon (Spagna). \u00c8 il primo artista contemporaneo italiano a tenere una mostra in Cina, alla Galleria Nazionale delle Belle Arti di Pechino (1994). Negli anni novanta comincia a realizzare importanti installazioni e interventi sugli spazi urbani come la installazione permanente Hortus Conclusus nel chiostro di San Domenico a Benevento (1992), in collaborazione con gli architetti Roberto Serino e Pasquale Palmieri.\nNel 1995 Napoli gli dedica una mostra alle Scuderie di Palazzo Reale, a villa Pignatelli Cortes e in Piazza Plebiscito dove installa la Montagna di Sale. Dopo un'installazione di Dormienti ideata nel 1998 per la Fonte delle Fate di Poggibonsi, nel 1999, presenta l'installazione I Dormienti nel sotterraneo della Roundhouse di Londra. L'opera si avvale di una musica scritta appositamente per l'occasione da Brian Eno. Lo stesso anno la Royal Academy di Londra lo insignisce del titolo di Membro Onorario.\nNel 1999 una grande mostra alla South London Gallery include Testimoni, un nuovo gruppo completo di venti sculture in pietra bianca di Vicenza e Zenith, una serie di lavori in tecnica mista su alluminio. In questi anni Paladino ha realizzato le scenografie di \"Veglia\" (1992) a Benevento, con la regia di Mario Martone, \"La sposa di Messina\" di Schiller (1994) a Gibellina con la regia di Elio De Capitani e ancora \"Edipo Re\" (2000) al Teatro Argentina di Roma, nuovamente con la regia di Mario Martone.\nDal duemila.\nNel 2000, con il poeta e pittore Gian Ruggero Manzoni, realizza il libro d'arte \"Il digiuno imposto\", edito prima in Germania da Matthes &amp; Seitz Verlag poi, nel 2002, in Argentina, da Emede. Nel 2001 viene pubblicato il catalogo generale della sua opera grafica (Opera Grafica 1974-2001), a cura di Enzo Di Martino, per Art of this Century \u2013 New York\u00a0\u2013 Parigi. Illustra l'Iliade e l'Odissea di Omero, pubblicato in due volumi dalla casa editrice Le Lettere di Firenze. Lo stesso anno realizza un'installazione per la stazione della metropolitana Salvator Rosa a Napoli. Nel 2002 il Centro d'Arte Contemporanea Luigi Pecci di Prato gli dedica la pi\u00f9 completa mostra retrospettiva organizzata da un museo italiano. Nel maggio dello stesso anno realizza un lavoro site specific alla Fondazione VOLUME! di Roma. Nel 2003 rappresenta insieme a Sandro Chia, Francesco Clemente, Enzo Cucchi, e Nicola De Maria Transavanguardia 1979-1985 al Museo d'arte contemporanea del castello di Rivoli, a cura di Ida Gianelli. \nMostre personali si tengono nella Reggia di Caserta e Galleria Scognamiglio di Napoli e Valentina Bonomo di Roma (2004). Una sua mostra itinerante su Pinocchio viene esposta nei musei d'arte moderna di otto citt\u00e0 giapponesi e nella settecentesca Scola dei Battioro a Venezia (Volume e catalogo Papiro Arte Edizioni) e successivamente al Museo civico di Udine, nel museo di Palazzo Pio a Carpi e a Rotterdam (2004-2006). Nel 2004 realizza le porte per la Chiesa di Padre Pio a San Giovanni Rotondo progettata da Renzo Piano. Lo stesso anno effettua la scenografia di Edipo a Colono e vince il premio UBU per la migliore scenografia teatrale. Realizza inoltre il libro d'artista \"Libro Libero Litografico\" con venti litografie (Edizioni Lithos).\nNel 2005 espone al Museo Rupertinum di Salisburgo e la Loggetta Lombardesca di Ravenna dedica una grande mostra ai suoi lavori teatrali titolata \u201cPaladino in Scena\u201d, a cura di Claudio Spadoni. Nel giugno dello stesso anno, in occasione della Biennale, presenta una mostra di grandi sculture alla Galleria Internazionale d\u2019Arte Moderna Ca\u2019 Pesaro a Venezia. Alla fine del 2005 allestisce nel Museo nazionale di Capodimonte di Napoli la grande mostra dedicata al \"Don Chisciotte\" di Cervantes con dipinti, sculture, disegni e un film.\n\u00c8 un progetto che continua nel 2006 con l'illustrazione di una nuova edizione del \"Don Chisciotte\" e la realizzazione di un libro d'artista, con poesie di Giuseppe Conte, anch'esso ispirato al mitico \u201ccavaliere errante\u201d (Editalia). Il film, su invito del direttore Marco M\u00fcller, \u00e8 stato presentato con grande successo al Festival del Cinema di Venezia del 2006. Lo stesso anno realizza le porte per la Chiesa di San Giovanni Battista a Lecce (progetto di Franco Purini), porta a termine l'intervento nella Piazza dei Conti Guidi a Vinci ed espone nelle gallerie Cardi e Christian Stein di Milano e nella Waddington Galleries di Londra.\nNel 2007 realizza due scenografie per lo spettacolo \"OEdipus Rex\" e \"Cavalleria Rusticana\" per il Teatro Regio di Torino. Sono dello stesso anno la mostra allestita all'interno del Museo Madre al Palazzo Donnaregina di Napoli, sede del Museo di Arte Contemporanea e l'esposizione Sculptures alla Galerie Thaddaeus Ropac, Parigi, una personale alla Galleria Civica di Modena ed una alla Galleria Pelaires del Centre Cultural Contemporani di Palma de Mallorca e l'installazione permanente per il serbatoio idrico di Monte Pizzuto, Solopaca vicino a Benevento.\nDel 2008 \u00e8 la realizzazione di una Mostra all'Ara Pacis di Roma con musiche di Brian Eno e alla Villa Pisani, Stra. Una mostra antologica itinerante di opere grafiche \u00e8 stata presentata a Buenos Aires, Brasilia, Rio de Janeiro e Lima. Sempre del 2008 \u00e8 una mostra all'interno della Chiesa di Donnaregina, Napoli con l'intervento anche dell'architetto Massimiliano Fuksas e l'installazione di una porta in terracotta e ferro sull'isola di Lampedusa. Dal giugno al novembre 2008 si \u00e8 svolta presso Villa Pisani a Str\u00e0 (Venezia) una mostra che prevede anche alcune opere inedite create dall'artista appositamente per questo spazio. Il 28 giugno 2008, nell'ambito dell'iniziativa \"Porta di Lampedusa - Porta d'Europa\", \u00e8 stato inaugurato sull'isola di Lampedusa un monumento realizzato dall'artista dedicato alla memoria dei migranti deceduti in mare.\nSempre nel 2008 realizza un grande telone di copertura (alto 80 metri) per il restauro della torre campanaria del Duomo di Modena: la Ghirlandina rimarr\u00e0 coperta per quasi quattro anni da quello che i modenesi ribattezzarono con un gioco di parole il \"Torrone di Paladino\" ad indicare la grande torre trasformata in un'opera simile ad un grande torrone natalizio. Al termine dei restauri, il telone venne tagliato a pezzi e regalato ai cittadini come ricordo.\nNel 2009 un gruppo di sue sculture viene esposto,\"en plein air\", a Orta San Giulio, sul Lago d'Orta; fra le opere un cavallo che galleggia davanti alla riva di villa Bossi, sede municipale. Una delle sculture \"Caduto a ragione\" viene collocata sull'isola di San Giulio con l'ausilio di un elicottero. Nello stesso anno, a cura di Enzo di Martino, \u00e8 pubblicato il Catalogo ragionato dell'opera scultorea (1980-2008).\nNel 2010 Mimmo Paladino ha firmato la scenografia di \u201cwork in progress\u201d, tour che ha visto riunirsi dopo 30 anni la coppia Lucio Dalla e Francesco De Gregori. Il 10 aprile dello stesso anno \u00e8 installato un grande cavallo blu di oltre quattro metri all'Anfiteatro del Vittoriale degli italiani di Gardone Riviera (BS), la casa-museo di Gabriele D'Annunzio. A fine gennaio 2011 realizza la nuova sala permanente del Museo Nazionale Archeologico di Villa Frigerj a Chieti dedicata al Guerriero di Capestrano e inaugura la mostra di sculture \"Mimmo Paladino e il nuovo Guerriero - La scultura come cosmogonia\" a Palazzo De Mayo di Chieti.\nIl 6 aprile il comune di Milano dedica all'artista campano una grande mostra retrospettiva curata da Flavio Arensi a Palazzo Reale dal titolo \"Paladino Palazzo Reale\" curata da Flavio Arensi. L'iniziativa comprende anche l'installazione della \"Montagna di sale\" collocata in piazza Duomo, davanti al Palazzo e accanto all'Arengario. Nel catalogo il filosofo Arthur C. Danto scrive: \"[...]devo proclamare l'eminenza di Mimmo Paladino tra le file dell'arte contemporanea, qualit\u00e0 particolarmente vera per le installazioni all'aperto. Non c'\u00e8 niente che regga il confronto con l'imponente \"Montagna di sale\" che l'artista ha eretto in piazza del Plebiscito a Napoli, disseminata di cavalli arcaici; il mondo dell'arte dell'ultimo quarto di secolo non ha nulla di paragonabile. C'\u00e8 qualcosa di magicamente alchemico nella visione di questi cavalli arcaici che si dibattono su una piramide di sale\".\nNel 2012 i suoi cavalli vengono posizionati sulla F\u00f2cara di Novoli (Lecce), un vero e proprio monumento di ingegneria agraria e devozione, eretto e bruciato in onore di Sant'Antonio Abate e che sfiora i 25 metri di altezza e i 20 di diametro alla base. Partecipa alla LIV Biennale di Venezia, Padiglione Italia. Il 25 agosto 2012 le luminarie da lui disegnate fanno da sfondo al palco de La \"Notte della Taranta\".\nNel 2013 gli viene commissionata un'installazione monumentale per Piazza santa Croce a Firenze (80x50 metri). Per tutto il periodo estivo, contemporaneamente al Ravello Festival, allestisce una monografica di sculture, curata da Flavio Arensi, all'interno dei suggestivi spazi di Villa Rufolo e dispone i venti \u201cTestimoni\u201d in pietra sul piazzale dell'auditorium di Oscar Niemeyer. Per l'occasione realizza un cortometraggio intitolato Labyrinthus scritto insieme a Filippo Arriva per il IV centenario della morte di Gesualdo da Venosa, con Alessandro Haber nei panni del Principe e le musiche di Franco Mussida. Sempre nel 2013 realizza assieme al poeta e pittore Gian Ruggero Manzoni il libro d'arte \"Tutto il calore del mondo\", edito da Skira e presentato alla Fiera del Libro di Francoforte.\nDel 2015 la sua partecipazione alla Biennale di Venezia, Padiglione Italia, con uno spazio a lui dedicato. Nel gennaio del 2016 Meijer Gardens &amp; Sculpture Park di Grand Rapids, che ospita in permanenza la scultura \"Tana\", gli dedica un'ampia retrospettiva curata da Joe Antenucci Becherer. Dal mese di aprile 2017, alcune delle sue imponenti opere sono esposte a Brescia, principalmente in Piazza Vittoria e Tra Museo di Santa Giulia, Parco Archeologico, Metropolitana e Stazione ferroviaria.\nIl 2016 \u00e8 stato l'anno di una sua personale monografica alla Galleria Christian Stein, Milano, dove l'artista ha ricostruito la sala della Biennale del 1988 e ambientato le altre stanze della galleria con altrettante piccole monografiche.\nNel 2017 la grande personale Ouverture, con la collocazione di oltre 40 opere a Brescia sia in museo che presso gli spazi aperti pubblici della citt\u00e0. Nel 2018 la mostra Pane e oro con la Fondazione Made In Cloister di Napoli, evento che ha fatto da prologo per il progetto di mensa sociale in collaborazione con lo chef Massimo Bottura, nel 2019 la grande personale La Regola di Piero, ad Arezzo, dove l'artista dialoga con l'opera di Piero della Francesca. Nello stesso anno installazione permanente di un\u2019opera scultorea di grandi dimensioni nel Parco Archeologico di Paestum. Nell'ottobre del 2020 installa una installazione di 18 cavalli neri in piazza Cavalli a Piacenza, in un progetto di dialogo con le figure equestri dello scultore barocco Mochi.\nMimmo Paladino nei musei.\nGalleria d'arte moderna a Cagliari. Giardini pubblici. I dormienti nelle fontane. "}
{"id": "2475347", "revid": "121588846", "url": "https://it.wikipedia.org/wiki?curid=2475347", "title": "Elisa Maza", "text": "Elisa Maza, \u00e8 un personaggio della serie televisiva a cartoni animati \"Gargoyles - Il risveglio degli eroi\" realizzata dalla Disney e andata in onda dal 1994 al 1997.\nIn italiano \u00e8 doppiata da Rossella Acerbo.\nCaratteristiche del personaggio.\nElisa \u00e8 il personaggio umano principale della serie; \u00e8 una detective del dipartimento di polizia di New York che verr\u00e0 a scoprire dell'esistenza dei gargoyles durante un'indagine su Xanatos; di mentalit\u00e0 aperta e positiva accetter\u00e0 con facilit\u00e0 l'esistenza delle creature e si legher\u00e0 a loro con naturalezza. Insieme ai gargoyles difender\u00e0 la citt\u00e0 dai criminali e dalle minacce soprannaturali, divenendo a tutti gli effetti un membro del clan di Manhattan.\nElisa \u00e8 di mentalit\u00e0 positiva, vispa, allegra ed intelligente; non si fa troppi problemi ad accettare i fenomeni paranormali e, nonostante lei dica di \"non fidarsi mai di nessuno\" come ogni detective che si rispetti, familiarizza facilmente con le persone. Non si lascia intimorire facilmente ed \u00e8 portata per il dialogo e la mediazione; donna astuta e caparbia riesce con molta facilit\u00e0 a uscire dalle situazioni complicate e pensa sempre agli altri prima che a s\u00e9 stessa.\nElisa crede fermamente nel sistema giudiziario e nella sua funzionalit\u00e0 e fa di tutto perch\u00e9 la giustizia prevalga.\nCondivide un rapporto di profondo amore e rispetto per suo padre Peter Maza, che vede come un modello e di cui condivide fin da bambina il desiderio di entrare nella polizia; per via di questo suo rapporto con il padre viene apostrofata ironicamente dai fratelli come \"la cocca di pap\u00e0\". Vuole molto bene a sua madre e spesso fa riferimenti a lei per indicare un esempio di brava persona, in un episodio ammette ad Angela di sperare di poter essere una brava madre come la sua lo \u00e8 stata.\n\u00c8 molto affezionata ai fratelli Beth e Derek, e sar\u00e0 (per la prima volta nella serie) ridotta al pianto quando questi sar\u00e0 mutato da Xanatos in Talon; tuttavia sar\u00e0 anche la prima ad accettare il suo nuovo aspetto e la sua nuova vita e i rapporti tra loro non cambieranno minimamente.\n\u00c8 molto amata e ben voluta da tutti i Gargoyle del clan, ma ha un rapporto speciale con Broadway; con il quale passa molto tempo e permette di assisterla durante le sue indagini.\nHudson si comporta con lei come una sorta di secondo padre e la ragazza lo considera come un mentore ed un amico fidato, cui si appella spesso per la sua grande saggezza.\nElisa e Golia hanno un rapporto particolare nella serie; inizialmente i loro atteggiamenti somigliano ad una sorta di flirt scherzoso, ma nessuno dei due pesa veramente all'altro come ad un potenziale compagno; ad ogni modo \u00e8 evidente subito come Elisa si comporti diversamente con il gargoyle rispetto a tutti gli altri e come lui la degni di attenzioni particolari che prima di allora aveva mostrato solo per D\u00e8mona; dopo che essa viene mutata in Gargoyle, Golia incomincia a rendersi conto della bellezza della donna ed essa capir\u00e0 di essere attratta da Golia (le loro occhiate una volta ritornati al loro aspetto originale sono pi\u00f9 che eloquienti). Da allora i rapporti tra i due diverranno abbastanza palesi e si evolveranno per tutta la serie fino all'episodio finale della seconda stagione in cui si dichiareranno i reciproci sentimenti sigillando il loro amore con un bacio.\nElisa diverr\u00e0 una buona amica e confidente di Angela, sebbene a volte sembri quasi essere una \"seconda madre\" per la gargoyle.\nOdia Xanatos e da tempo aspetta il momento opportuno per incastrarlo, sapendo delle sue attivit\u00e0 criminali; il loro rapporto d'odio cresce andando avanti, ma nonostante tutti i torti, anche personali fattigli dall'uomo, lei non penser\u00e0 mai a farsi giustizia da sola, preferendo aspettare che la legge faccia il suo corso.\nLa sua principale nemica \u00e8 D\u00e8mona, le due si odiano alla follia, ed anche se non detto esplicitamente \u00e8 ovvio sia a causa della gelosia del reciproco rapporto con Golia. Elisa si rende conto che i due condividono ancora qualcosa di tenero e non lo sopporta; a sua volta D\u00e8mona si rende conto dell'effettivit\u00e0 del rapporto tra Elisa e Golia e lo disprezza.\nLe loro liti sono spesso quasi infantili, tanto che arrivano perfino ad azzuffarsi in una lotta sexy nel parco cittadino; altro esempio \u00e8 che D\u00e8mona, tramutatasi in umana di fronte ad Elisa non esita a pavoneggiarsi del suo aspetto irritandola visibilmente, allo stesso modo Elisa, divenuta gargoyle si vanter\u00e0 di fronte a D\u00e8mona, soprattutto della neo-acquisita superforza. Il dettaglio interessante \u00e8 che nonostante i loro atteggiamenti i dialoghi tra le due in quei momenti sono sempre seri.\nElisa ha un ottimo rapporto con tutti i suoi colleghi ed \u00e8 molto stimata perfino dal suo capo Maria Chavez e dal partner Matt Bluensone.\nElisa \u00e8 una donna alta e snella, con un fisico atletico e sensuale, un viso affascinante sormontato da due grandi occhi nocciola ed una gran massa di capelli scuri un po' mossi; \u00e8 di carnagione mulatta nonostante sia di origine nigeriana e non porta mai del trucco tranne che nelle occasioni speciali. Indossa sempre dei vestiti molto semplici; solitamente porta un paio di jeans, una maglietta scura ed una giacca rossa, non si separa mai dalla sua pistola d'ordinanza; non indossa mai delle gonne salvo che quando ha un appuntamento e non usa mai i tacchi essendo gi\u00e0 di suo molto longilinea.\nBiografia del personaggio.\nInfanzia.\nElisa Maza nasce a New York nel 1968 da Peter e Diane Maza; il primo pellerossa della trib\u00f9 degli Hopi, la seconda di origini nigeriane, entrambi nazionalizzati statunitensi. Secondogenita della coppia dopo Beth Maza (di cinque anni pi\u00f9 grande) fin da bambina si rivel\u00f2 dotata di grande intelligenza, nonch\u00e9 di una notevole abilit\u00e0 ginnica; tanto da venire definita una bambina prodigio, suo padre lavorava come Sergente di polizia nel distretto 23 di NY, e lei lo ammirava molto per il suo lavoro, tanto da decidere fin dalla terza elementare che si sarebbe arruolata in polizia per proseguire la tradizione di famiglia che sua sorella Beth non era intenzionata a onorare, in favore della carriera medica.\nQuando nacque suo fratello minore Derek (due anni pi\u00f9 giovane) ne fu da sempre molto gelosa ed assunse spesso un atteggiamento iperprotettivo con lui, questo, unito al fatto che il padre la prediligesse in quanto simile a lui port\u00f2 Derek ad avere complessi di inferiorit\u00e0 nei confronti della sorella ed inizi\u00f2 a chiamarla \"cocca di pap\u00e0\" dapprima con intento denigratorio, poi, maturando e rafforzando il loro legame d'affetto, solo in maniera ironica, come d'altronde fa anche la sorella.\nDa adulta diviene una donna affascinante, ma predilige la carriera all'amore, e difatti finisce il liceo e l'universit\u00e0, andr\u00e0 in accademia e diventa una poliziotta; a ventuno anni va a vivere da sola in un appartamento a SoHo, quartiere di Manhattan, assieme alla sua gattina (allora di poco pi\u00f9 che tre mesi) Kelly.\nElisa far\u00e0 la tranquilla vita della sigle per gli anni successivi, salvo pochi rapporti occasionali e far\u00e0 anche carriera nel corpo di polizia, contraddistinguendosi per i metodi autonomi e per la maniera di agire spesso senza permessi ufficiali ma anche per i grandi risultati ottenuti, per anni riuscir\u00e0 a convincere il suo principale di non avere bisogno di partner.\nNel 1994, quando inizia la serie, Elisa \u00e8 stata da poco promossa a Detective di secondo grado del 23\u00ba distretto di New York.\nPrima serie.\nUna sera, durante la pattuglia si trover\u00e0 ad osservare la pioggia di detriti venuta dall'Eyrie Building (causata dal primo scontro tra Golia e dei mercenari di Xanatos), insospettita dal rumore degli spari decider\u00e0 di indagare e penetrer\u00e0 nel palazzo arrivando fino al vecchio castello Wywern, fatto importare dal miliardario fin dalla Scozia, qui aggirandosi furtiva nel palazzo si imbatter\u00e0 in Bronx e in Golia, intimidita far\u00e0 un passo falso all'indietro e precipiter\u00e0, sar\u00e0 il gargoyle a gettarsi per prenderla al volo finendo sul tetto di un altro palazzo, inizialmente Elisa cercher\u00e0 di parlare alla creatura come se fosse un animale, ma quando capir\u00e0 che \u00e8 in grado di parlare discorrer\u00e0 dandogli del \"lei\"; il guerriero la riporter\u00e0 sulla sommit\u00e0 del castello e qui, conoscer\u00e0 gli altri gargoyles e far\u00e0 amicizia con loro. In seguito le creature le chiederanno di esporlgli i pericoli del nuovo mondo, e lei, comprendendo la loro vera natura accetter\u00e0.\n\u00c8 in seguito ad un discorso con lei che Hudson sceglier\u00e0 il suo nome, cosa che poi spinger\u00e0 anche gli altri a usarne uno.\nMostrer\u00e0 poi a Golia i pericoli e le innovazioni del ventesimo secolo; i due vivranno poi una disavventura al Central Park quando saranno aggrediti dalle truppe di Xanatos, l'inseguimento si protrarr\u00e0 fino al giorno seguente e quando Golia si pietrificher\u00e0 alla luce del sole, sar\u00e0 proprio Elisa a disfarsi degli inseguitori, salvando cos\u00ec la vita al gargoyle.\nIn seguito, dopo che Xanatos ha sfruttato lui e il suo clan per l'attacco al dirigibile di una compagnia rivale, Golia si rivolger\u00e0 proprio ad Elisa, scoprendo da lei della vera natura di Xanatos e ribellandovisi. Dopo l'arresto dell'uomo Elisa diverr\u00e0 la migliore amica umana dei gargoyle; e le creature l'aiuteranno nello svolgere il suo lavoro in pi\u00f9 di un'occasione.\nAssieme ai suoi nuovi amici la donna affronter\u00e0 spesso le minacce costituite da D\u00e8mona, Macbeth, Xanatos, il Branco e Pietrafredda.\nPoco tempo dopo il suo primo incontro con i gargoyle, avr\u00e0 un incidente causato dalla goffaggine di Broadway, il quale giocando con la sua pistola la ferir\u00e0 accidentalmente mandandola all'ospedale; la loro amicizia non ne rimarr\u00e0 per\u00f2 minimamente intaccata, anzi si rafforzer\u00e0, tanto che da allora il gargoyle inizier\u00e0 a nutrire la sua tipica ostilit\u00e0 alle armi e ad aiutare la detective ogni volta che gli \u00e8 possibile.\nIn seguito a ci\u00f2 comunque Elisa rimarr\u00e0 a lungo fuori servizio ed user\u00e0 le stampelle. Inoltre il suo capo Maria Chavez, le affider\u00e0 un compagno in via definitiva poich\u00e9 preoccupata per il suo \"miglior agente\", da allora Elisa inizier\u00e0 a lavorare col detective Matt Blueston, con quale all'inizio non andr\u00e0 molto d'accordo ma infine ne diverr\u00e0 una buona amica.\nIncomincer\u00e0 inoltre a nutrire attrazione per Golia e un odio pi\u00f9 \"personale\" per D\u00e8mona.\nQuando vivere nel castello diverr\u00e0 troppo pericoloso, la poliziotta trover\u00e0 un nuovo posto dove i gargoyle potranno dormire durante il giorno, la torre dell'orologio del distretto 23, luogo in cui lavora; tale sistemazione, oltre a tenerli al sicuro, consente alla poliziotta di fargli visita regolarmente.\nSeconda serie.\nNella seconda serie, avr\u00e0 un battibecco con suo fratello quando questo andr\u00e0 a lavorare per Xanatos, e da allora inizier\u00e0 a tenerlo d'occhio, trovandosi coinvolta in un attentato a Xanatos che sar\u00e0 sventato grazie ai Gagoyles, di cui dunque il fratello scoprir\u00e0 l'esistenza; rassegnatasi all'idea di chiedergli di lasciare il suo lavoro col miliardario, chieder\u00e0 almeno al fratello di fare attenzione, sperando che non gli succeda nulla.\nLe sue speranze per\u00f2 sono vane; suo fratello viene mutato da Xanatos e Sevarius e diviene Talon; da quel momento la \"guerra\" tra lei e Xanatos diverr\u00e0 personale, e alla fine dell'episodio la si pu\u00f2 vedere piangere per la prima volta.\nNel 5 episodio della seconda serie, Elisa viene tramutata in una gargoyle da Puck e D\u00e8mona (avendo dunque modo di affrontare per la prima volta ad armi pari la sua rivale); questa temporanea mutazione aiuter\u00e0 lei e Golia a comprendere i reciproci sentimenti, l'episodio ci d\u00e0 modo di vederli, entrambi gargoyle, a parti invertite (Elisa Gargoyle e Golia umano) e, brevemente entrambi umani.\nTuttavia sono entrambi troppo spaventati da questi sentimenti e dall'appartenere a due razze diverse, e decidono di rimanere solo buoni amici.\nIn seguito la possiamo vedere per la prima volta sotto copertura con l'alias di Salli per poter smascherare i traffici di Tony Dracon.\nSar\u00e0 in seguito portata su Avalon da Tom insieme a Golia e Bronx, qui dar\u00e0 il suo aiuto nella battaglia con l'Arcimago e assister\u00e0 al ricongiungimento tra Golia e sua figlia Angela, di cui diverr\u00e0 una grande amica.\nAssieme alla ritrovata figlia del gargoyle, il gruppo partir\u00e0 poi diretto nuovamente verso casa intraprendendo un lungo giro per il mondo. Sar\u00e0 proprio Elisa a proteggere i suoi compagni durante il giorno quando questi sono di pietra. Tra le tappe pi\u00f9 significative ci sono:\nLa Nigeria: sua terra madre, dove incontra la sua famiglia (li in vacanza ed in visita alla sorella Beth, che invece vi risiede) e rivela loro dell'esistenza dei gargoyles presentandoglieli.\nLa Norvegia: Dove verr\u00e0 rapita da Odino e per salvarla Golia far\u00e0 ricorso al potere dell'Occhio magico, di cui Odino ne \u00e8 il legittimo proprietario.\nIl Giappone: Terra da lei amata in cui emergono i dettagli sulla sua passione per arti marziali e Yoga.\nNew Olimpians: Terra abitata da creature mitologiche avverse agli umani, qui la poliziotta riscatter\u00e0 la sua specie agli occhi del misterioso popolo, dopo aver aiutato a sconfiggere il perfido mutaforma Protheus.\nInfine, per quanto si sia divertita durante il viaggio, alla fine sar\u00e0 felice di ritornare a casa, rivedere gli altri e riprendere servizio nel dipartimento.\nPoco dopo il suo ritorno, dato che Matt \u00e8 stato assegnato ad un'indagine privata, le verr\u00e0 assegnato come nuovo partner l'affascinante detective Jason Canmore (in realt\u00e0 uno dei Cacciatori di Gargoyles), la donna nutrir\u00e0 subito una certa attrazione per lui ed i due finiranno per innamorarsi reciprocamente; tuttavia dopo il loro primo bacio (tra l'altro visto da Golia che li spiava in segreto) lei capir\u00e0 di essere troppo innamorata del gargoyle per pensare a qualcun altro e dir\u00e0 a Jason semplicemente che c'\u00e8 un'altra persona ma le \u00e8 impossibile stare con lui; ferendo profondamente Golia, che origliava.\nDopo la battaglia con gli ultimi Cacciatori, che tra le tante cose ha provocato la distruzione della torre dell'orologio del distretto 23, i gargoyle trovano una nuova casa grazie all'aiuto di Xanatos, il quale decide di ringraziarli per aver salvato il figlio permettendogli di ritornare al castello; in seguito a ci\u00f2 anche Elisa si riappacifica con lui, sebbene sar\u00e0 sempre sfiduciota della sua \"buonafede\", conoscendolo ormai da oltre un anno.\nDopo lo scontro con i Canmore, Elisa comprende quanto \u00e8 legata a Golia e viceversa, i due nell'ultimo episodio della serie si rivelano i reciproci sentimenti e si scambiano un lungo bacio sulla torre del castello Wyvern, il quale dura fino all'alba ed alla pietrificazione di lui.\nThe Goliath Chronicles.\nNella terza serie possiamo finalmente vedere i due come coppia, il clima tuttavia non \u00e8 dei migliori, i cacciatori hanno infatti rivelato al mondo intero la loro esistenza e John Canmore (fratello di Jason) ha ora cambiato nome in John Castaway ed \u00e8 divenuto il leader di un KKK anti-gargoyle, per di pi\u00f9 legale e con autorit\u00e0 superiore a quella della polizia.\nNonostante ci\u00f2 i due riescono a rafforzare il loro legame nonostante le avversit\u00e0 ed a continuare assieme ai compagni a difendere la citt\u00e0; nonostante il suo ruolo di poliziotta Elisa prender\u00e0 le difese dei gargoyle pi\u00f9 volte anche in discussioni pubbliche o di fronte alle telecamere; attirando a s\u00e9 l'odio di Castaway.\nAiuter\u00e0 Golia durante il suo processo; da cui tra l'altro uscir\u00e0 vincitore; ed appogger\u00e0 l'idea di Broadway di fare un'intervista a un talk-show.\nQuando alla fine della serie gli umani accetteranno i gargoyle, non come mostri ma come protettori ed il regime di Castaway verr\u00e0 spezzato; il suo rapporto con Golia potr\u00e0 finalmente uscire allo scoperto.\nI fumetti prodotti dalla SLG.\nLa situazione per il clan di Manhattan ora \u00e8 davvero drammatica. Tutta New York sa della loro esistenza per colpa dei cacciatori e Jon Canmore, che nel frattempo ha cambiato il suo nome in John Castaway, ha fondato con il consenso del governo una squadra di cacciatori, gli anti-gargoyle, pronti per sterminare le creature della notte. Golia e il suo clan, intanto, non hanno avuto altra scelta che rifugiarsi nel loro castello che ora \u00e8 la casa di uno dei loro peggiori nemici, Xanatos. Anche se infatti si sono ultimamente aiutati a vicenda, non sarebbe bene fidarsi di lui, conoscendolo ormai molto bene. Golia sconvolto per tutto ci\u00f2 decide una notte di andare a cercare conforto da Elisa. Ma dopo vengono attaccati da una milizia di cacciatori guidati da Castaway; Golia viene gravemente ferito ad un'ala e lui ed Elisa scappano balzando da un palazzo a un altro arrivando alla torre dell'orologio ormai distrutta e rifugiandovisi. E mentre sono la dentro riescono a metter K.O. tutti i nemici ma Castaway ha la meglio su di loro armato di un martello elettrico. Sembra arrivata la fine per Elisa e Golia quando Vinnie Grigori, non approvando i modi violenti del suo capo, lo ferma e Golia vince Castaway che poi fugge con un elicottero giurando vendetta.\nTempo dopo arriva la festa di Halloween e Xanatos decide di inaugurare una festa nel castello. Elisa, intanto, va a trovare Jason Canmore in ospedale, ormai condannato alla sedia a rotelle per colpa di suo fratello. Mentre parlano Jason cerca di far ragionare Elisa sulla decisione che lei ha preso, fidanzarsi con Golia; l'ex cacciatore cerca di ricordare alla ragazza che lei e Golia appartengono a razze diverse e che non potranno avere mai un futuro. Riflettendo su ci\u00f2 Elisa decide di parlare con Golia e di rompere la relazione. Golia con il cuore spezzato, poco dopo, va al covo di Talon a invitate Delilah alla festa di Halloween come compagna di ballo (ci\u00f2 \u00e8 stato suggerito da Elisa a Golia); Elisa intanto convince Morgan a essere suo compagno di ballo per la festa; la ragazza si travestir\u00e0 nel personaggio Disney Jasmine. Pi\u00f9 tardi alla sera durante la festa Golia coglie un attimo per parlare con Elisa in privato fuori dalla sala da ballo sul problema della loro relazione. Ma vengono poi attaccati dal malvagio Ailog che ha radunato dalla sua parte i cloni ed \u00e8 venuto nel castello per reclamare Delilah, dopodich\u00e9 ferisce con un pugnale nascosto Golia all'addome gravemente. Owen Burnett accortosi della situazione interviene solo per\u00f2 per avvertire che se lui e gli altri gargoyle rovineranno la festa a fermarli ci penseranno le guardie di Xanatos armati fino ai denti; il resto del clan di Manhattan non vedendo Golia e Elisa preoccupati vanno fuori a cercarli per poi iniziare con i cloni una furiosa battaglia. Nella zuffa Ailog ferisce con altri pugnali nascosti tutti gli amici di Golia inclusa sua figlia Angela, Bronx e la stessa Elisa, ed era questo l\u00ec obiettivo di Ailog prelevare del DNA al clan di Manhattan per i suoi loschi scopi. Arriva poi Delilah che ferma lo scontro ma decide di non allearsi con Ailog e di tornare al covo di Talon, e gli altri cloni decidono di seguirla ad eccezione di Brentwood che si allea con Ailog. Il dott. Sato che era tra gli invitati cura le ferite del clan e in questo momento Elisa e Golia comprendono fino in fondo i sentimenti che provano l'uno per l'altra e decidono di rimettersi insieme.\nPoco tempo dopo, dopo l'avventura di Hudson e Lexington con il clan di Londra, il ritorno di Brooklyn dal suo lungo viaggio nel tempo insieme alla sua famiglia e la ricongiunzione di Pietrafredda e la sua compagna nel clan di Manhattan, Elisa, Golia e gli altri gargoyle vanno tutti insieme a Times Square a fermare il Branco.\nE qui si conclude la prima serie del seguito a fumetti della serie TV.\nPoteri e abilit\u00e0.\nElisa \u00e8 una normale essere umana e non possiede alcuna abilit\u00e0 sovrumana o superumana; tuttavia \u00e8 fisicamente e mentalmente dotata di capacit\u00e0 che vanno al di sopra della norma di un comune umano; \u00e8 un'esperta di arti marziali ed una ginnasta di altissimo livello; pu\u00f2 affrontare disarmata anche pi\u00f9 avversari armati contemporaneamente ed \u00e8 in grado di usare la forza del suo nemico e suo vantaggio. \u00c8 in grado di compiere balzi di incredibile altezza; inoltre conosce e sfrutta alla perfezione gli tsubo avversari per costringerli a mollare la presa su un'arma.\nCon le armi da fuoco \u00e8 dotata di una mira incredibile e, nonostante nella serie la si veda usare solo la sua fidata Magnum, \u00e8 in realt\u00e0 abbastanza ovvio possa usare qualunque arma da fuoco, dato che spesso si appropria di armi laser o pistole appartenenti ad altri nemici e gliele punta contro impugnandole con estrema destrezza; inoltre essendo una poliziotta addestrata ha sicuramente avuto a che fare con pi\u00f9 di un tipo d'arma da fuoco al poligono di tiro.\nNonostante sia una poliziotta, Elisa si dimostra anche (paradossalmente) una scassinatrice di prim'ordine; perfettamente capace di introdursi in qualunque struttura forzando cancelli, porte, ascensori e perfino celle o sistemi di sicurezza.\nElisa ha anche delle discrete (e forse innate) conoscenze d'escapologia; \u00e8 infatti in grado di liberarsi senza problemi da corde, manette, catene e perfino di evadere di prigione; come visto a New Olympias.\nQuando viene brevemente tramutata in gargoyle da D\u00e8mona e Puck, inoltre impara in brevissimo tempo a scalare le superfici con gli artigli ed a planare sulle correnti d'aria; inoltre mostra di abituarsi velocemente alle nuove ali ed a sfruttare le sue nuove caratteristiche fisiche sovrumane combattendo D\u00e8mona; tutto ci\u00f2 non \u00e8 per nulla facile, dato che perfino un gargoyle vero ci mette molto per imparare a sfruttare la sua forza e ad usare le ali.\nInfine, Elisa \u00e8 un'abilissima Detective, dotata di un formidabile intuito investigativo e di capacit\u00e0 intellettive straordinarie; ed \u00e8 perfino un'ottima insegnante, dato che questa sua dote la trasmette sia a Broadway che a Golia."}
{"id": "2475350", "revid": "88740", "url": "https://it.wikipedia.org/wiki?curid=2475350", "title": "Belle", "text": ""}
{"id": "2475351", "revid": "1543377", "url": "https://it.wikipedia.org/wiki?curid=2475351", "title": "Banka Koper Slovenia Open 2009", "text": "Il Banka Koper Slovenia Open 2009 \u00e8 stato un torneo femminile di tennis giocato sul cemento. \n\u00c8 stata la 5\u00aa edizione del Banka Koper Slovenia Open, che fa parte della categoria International nell'ambito del WTA Tour 2009. \nSi \u00e8 giocato a Portorose in Slovenia, dal 20 al 26 luglio 2009.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passati dalle qualificazioni:\nCampionesse.\nSingolare.\n Dinara Safina ha battuto in finale Sara Errani, 6-7(5), 6-1, 7-5\nDoppio.\n Julia G\u00f6rges / Vladim\u00edra Uhl\u00ed\u0159ov\u00e1 hanno battuto in finale Camille Pin / Kl\u00e1ra Zakopalov\u00e1, 6-4, 6-2"}
{"id": "2475353", "revid": "85053", "url": "https://it.wikipedia.org/wiki?curid=2475353", "title": "Battaglia di Tulagi e Gavutu-Tanambogo", "text": ""}
{"id": "2475355", "revid": "729019", "url": "https://it.wikipedia.org/wiki?curid=2475355", "title": "Stazione di Ariano Irpino", "text": "La stazione di Ariano Irpino \u00e8 una stazione ferroviaria ubicata lungo una sezione a binario unico della tratta Benevento\u2013Foggia.\nSituata in una valle a 479 , dista circa dal centro abitato di Ariano Irpino.\nStoria.\nL'inaugurazione dell'allora \"stazione di Ariano\" avvenne il 13 luglio 1869 alla presenza del deputato Pasquale Stanislao Mancini.\nIl piazzale venne poi elettrificato tra il 1925 e il 1927 e fu pertanto uno dei primi in Italia a sperimentare il sistema di trazione elettrica a corrente continua a 3000 volt.\nL'edificio di stazione disponeva in origine di un piano superiore che venne abbattuto a seguito dei gravi danni subiti durante il terremoto del 1930 e mai pi\u00f9 ricostruito.\nDistrutta nel 1943 da un bombardamento alleato nel corso della seconda guerra mondiale, la stazione fu prontamente riedificata nel dopoguerra mentre la pensilina metallica risale ai successivi anni ottanta.\nStruttura e impianti.\nIn epoca contemporanea il fabbricato viaggiatori si presenta a un solo livello. Sono inoltre presenti altri edifici minori a un solo piano che ospitano il bar, i servizi igienici, un deposito e un'officina. \u00c8 anche presente una piccola rimessa con mezzi di manutenzione della linea aerea.\nIl piazzale si compone di quattro binari, due dei quali sono stati resi tronchi a partire dal 2013 mentre gli altri due sono dotati di banchine (collegate da una passerella) sebbene soltanto quella del primo sia riparata da una pensilina.\nFino alla met\u00e0 degli anni novanta la stazione fruiva di uno scalo merci con due tronchini (tuttora esistenti) e un annesso magazzino.\nDopo che la stazione \u00e8 stata resa impresenziata dal 2004 tutti gli impianti di stazione sono telecomandati tramite un sistema centralizzato con base a Napoli Centrale.\nMovimento.\nLa stazione \u00e8 servita da relazioni a lunga percorrenza (instradate lungo la direttrice Roma-Bari) svolte da Trenitalia nell'ambito del servizio universale. In particolare effettuano fermata 8 coppie settimanali di treni, rispetto alle 60 del 1938 e alle 77 del 1955 e del 1973.\nServizi.\nPur essendo interessata da collegamenti a lunga percorrenza, la stazione \u00e8 classificata di categoria \"bronze\" e fornita di sistemi di informazione al pubblico sonori e visivi, oltre ad offrire i seguenti servizi:"}
{"id": "2475359", "revid": "287204", "url": "https://it.wikipedia.org/wiki?curid=2475359", "title": "An Yong-hak", "text": ""}
{"id": "2475362", "revid": "319329", "url": "https://it.wikipedia.org/wiki?curid=2475362", "title": "Nuoto sincronizzato ai Campionati mondiali di nuoto 2009 - Squadre Technical Routine", "text": "La fase preliminare si \u00e8 svolta il 18 luglio 2009 e vi hanno partecipato 17 squadre. Le prime 12 hanno avuto accesso alla finale del 19 luglio 2009"}
{"id": "2475363", "revid": "287204", "url": "https://it.wikipedia.org/wiki?curid=2475363", "title": "Gastein Ladies 2009", "text": "Il Gastein Ladies 2009 \u00e8 stato un torneo femminile di tennis giocato sulla terra battuta.\n\u00c8 stata la 3\u00aa edizione del Gastein Ladies, che fa parte della categoria International nell'ambito del WTA Tour 2009.\nSi \u00e8 giocato a Bad Gastein in Austria,dal 20 al 26 luglio 2009.\nPartecipanti.\nAltre partecipanti.\nGiocatrici che hanno ricevuto una Wild card:\nGiocatrici passate dalle qualificazioni:\nGiocatrici lucky loser:\nCampionesse.\nSingolare.\n Andrea Petkovi\u0107 ha battuto in finale Ioana Raluca Olaru, 6-2, 6-3\nDoppio.\n Andrea Hlav\u00e1\u010dkov\u00e1 / Lucie Hradeck\u00e1 hanno battuto in finale Tatjana Maria / Andrea Petkovi\u0107, 6-2, 6-4"}
{"id": "2475373", "revid": "486946", "url": "https://it.wikipedia.org/wiki?curid=2475373", "title": "Ahn Young-hak", "text": ""}
{"id": "2475375", "revid": "486946", "url": "https://it.wikipedia.org/wiki?curid=2475375", "title": "An Young Hak", "text": ""}
{"id": "2475377", "revid": "2006282", "url": "https://it.wikipedia.org/wiki?curid=2475377", "title": "Fra Tuck", "text": "Fra Tuck (\"Friar Tuck\") \u00e8 un tipo di personaggio delle leggende britanniche medievali, compagno di avventura di Robin Hood, raffigurato come un frate gioviale.\nLa figura di Tuck era comune nelle feste di maggio in Inghilterra e in Scozia tra il XV e il XVII secolo. Egli appare come personaggio nel frammento di una commedia su Robin Hood del 1475, a volte chiamata \"Robin Hood and the Knight\" (\"Robin Hood e il cavaliere\") o \"Robin Hood and the Sheriff\" (\"Robin Hood e lo sceriffo\"), e una commedia per le feste di maggio pubblicata nel 1560 che racconta una storia simile a \"Robin Hood and the Curtal Friar\". Si \u00e8 spesso dibattuto se il personaggio sia entrato nella tradizione attraverso queste commedie popolari. La sua apparizione in \"Robin Hood and the Sheriff\" significa che era gi\u00e0 parte della leggenda all'incirca nel periodo in cui venivano realizzate le pi\u00f9 antiche copie superstiti delle ballate su Robin Hood.\nAltri media.\nCinema.\nVersione Disney.\nFra Tuck appare con le sembianze di un tasso nel film Disney \"Robin Hood\" del 1973.\nReligioso della contea di Nottingham e curato della chiesa locale, il buon Fra Tuck tenta di opporsi all'avidit\u00e0 dell'usurpatore al trono d'Inghilterra, il Principe Giovanni, aiutando la povera cittadinanza del suo villaggio. In accordo con il fuorilegge Robin Hood e il suo fido compagno Little John, che derubano i ricchi per sfamare i poveri, aiuta i due furfanti a consegnare i frutti dei loro furti alle persone pi\u00f9 bisognose: vedove, invalidi, anziani. Verso la fine del film, stanco dei soprusi dello Sceriffo di Nottingham, dopo averlo visto confiscare le offerte per i poveri ed essere stato minacciato per le sue proteste, si infuria e lo aggredisce violentemente con un bastone, venendo tratto in arresto con l'accusa di alto tradimento. Desideroso pi\u00f9 che mai di catturare e uccidere Robin, Giovanni decide di usare il frate come esca, impiccandolo pubblicamente per stanare il fuorilegge. Robin accorre nella notte per trarlo in salvo, scarcerando l'intera popolazione e depredando il tesoro reale. Alla fine Tuck celebrer\u00e0 il matrimonio tra Robin Hood e Lady Marian cui partecipa l'intera popolazione di Nottingham.\nFra Tuck \u00e8 un personaggio caratterizzato da una grandissima generosit\u00e0: nonostante le casse della sua chiesa siano vuote in questo periodo di improponibili tasse, d\u00e0 ogni singola moneta alla bisognosa cittadinanza di Nottingham senza appropriarsi di nulla. La sua bont\u00e0 \u00e8 in netta contrapposizione con la perfidia dello Sceriffo di Nottingham, che al contrario del tasso \u00e8 avido e malvagio, e ogni volta che vede il frate entrare in una casa, lo segue riscuotendo come tassa il denaro che il frate ha appena consegnato ai poveri cittadini. Questa contrapposizione \u00e8 evidenziata dalla lotta tra Fra Tuck e lo Sceriffo, dove il religioso dimostra un inaspettato coraggio.\nIl personaggio \u00e8 doppiato da Andy Devine nella versione originale e da Manlio De Angelis in quella in italiano.\nLetteratura.\nCompare come comprimario nei due romanzi di Alexandre Dumas intitolati \"Robin Hood. Il principe dei ladri\" e \"Robin Hood il proscritto\"."}
{"id": "2475383", "revid": "729019", "url": "https://it.wikipedia.org/wiki?curid=2475383", "title": "Supermarine S.4", "text": "Il Supermarine S.4 era un idrocorsa monoplano monoposto progettato da Reginald Joseph Mitchell per partecipare alla Coppa Schneider del 1925 e realizzato dall'azienda britannica Supermarine Aviation Works.\nAi comandi del capitano Henri Baird l'S.4 rimarr\u00e0 distrutto alla partenza della gara del 1925."}
{"id": "2475390", "revid": "1522738", "url": "https://it.wikipedia.org/wiki?curid=2475390", "title": "Monte Vidon Corrado", "text": "Monte Vidon Corrado (\"Muntid\u00f9\" in dialetto fermano) \u00e8 un comune italiano di 674 abitanti della provincia di Fermo nelle Marche.\nOrigini del nome.\nIl paese deriva il suo nome da Corrado, figlio di Fallerone I, Signore di Falerone, che \u00e8 da ricordare insieme al fratello Guidone, perch\u00e9 passeranno alla storia per aver dato i loro nomi a due castelli del Fermano, e legarono il proprio titolo alla storia di Monte Vidon Corrado e Monte Vidon Combatte, che oggi sono comuni, ambedue in provincia di Fermo.\nEconomia.\nArtigianato.\nTra le attivit\u00e0 economiche pi\u00f9 tradizionali, diffuse e attive vi sono quelle artigianali, come la rinomata lavorazione della paglia, del giunco e del truciolo, finalizzata alla realizzazione di borse e cappelli.\nAmministrazione.\nAltre informazioni amministrative.\nFa parte dell'area vasta n. 4 di Fermo, dell'Azienda sanitaria unica regionale delle Marche (A.S.U.R. Marche).\nSport.\nCalcio.\nLa squadra di calcio locale, la Montevidonese, disputa attualmente i campionati UISP."}
{"id": "2475395", "revid": "729019", "url": "https://it.wikipedia.org/wiki?curid=2475395", "title": "Battaglia di Kressenbrunn", "text": "La battaglia di Kressenbrunn venne combattuta nel luglio 1260 fra il regno di Boemia e il regno di Ungheria per il possesso dell'arciducato d'Austria e il ducato della Stiria. Le forze boeme erano comandate da re Ottocaro II di Boemia e quelle ungheresi da re B\u00e9la IV d'Ungheria.\nNel 1251 il padre di Ottocaro, re Venceslao I di Boemia, non solo si era attribuito il titolo di margravio di Moravia, ma si era anche attribuito quelli di duca di Austria e Stiria, territori divenuti senza monarca dopo l'estinzione della casa di Babenberg nel 1246. Per legittimare la sua successione, nel 1252 Ottocaro spos\u00f2 Margherita d'Austria, sorella dell'ultimo duca di Babenberg.\nQuando Ottocaro succedette a suo padre come re di Boemia nel 1253, B\u00e9la, preoccupato del suo crescente potere, reclam\u00f2 il ducato di Stiria. Nello stesso tempo, la nipote di Margherita, Gertrude aveva sposato Roman Danylovi\u010d, figlio del re Danilo di Galizia discendente della dinastia \u00c1rp\u00e1d. La disputa ebbe inizio quando, con l'aiuto di papa Innocenzo IV nel 1254, B\u00e9la ricevette gran parte della Stiria e successivamente vi insedi\u00f2 il figlio Stefano V d'Ungheria col titolo di duca. Comunque, nel 1260, il conflitto riprese, dopo che la nobilt\u00e0 di Stiria si era rivoltata contro gli \u00c1rp\u00e1d e Ottocaro partecip\u00f2 a una campagna nel ducato. B\u00e9la si alle\u00f2 con Daniele di Galizia e Boleslao V il Casto re di Polonia e marci\u00f2 contro Ottocaro.\nLe truppe di Ottocaro erano costituite da militari di Boemia, Moravia, Germania, Polonia, Carinzia e Stiria, mentre quelle di B\u00e9la vedevano la partecipazione di ungheresi, cumani, russi, polacchi, bulgari, valacchi, ucraini, bosniaci, serbi, e uomini di Pecheneg e Szekler. Entrambi gli eserciti si radunarono sulle rive opposte del fiume Morava, dove per lungo tempo si fronteggiarono studiandosi reciprocamente. Poich\u00e9 nessuno dei due eserciti si decideva a passare il fiume, Ottocaro propose un accordo; le sue truppe si sarebbero ritirate per dare agli ungheresi l'opportunit\u00e0 di passare sull'altra sponda del fiume. Appena si furono ritirati, il figlio Stefano di B\u00e9la inizi\u00f2 un attacco, pass\u00f2 la Morava e raggiunse la cavalleria boema in ritirata al villaggio di Kressenbrunn. Ottocaro riusc\u00ec a richiamare le sue forze e respinse Stefano che fu ferito seriamente. Le forze boeme inseguirono le truppe di B\u00e9la e molti ungheresi annegarono nel fiume.\nEssa \u00e8 considerata una delle pi\u00f9 grandi battaglie dell'Europa centrale nel medioevo, anche se gli storici dubitano della possibilit\u00e0 di rifornire un cos\u00ec gran numero di mercenari. Dopo la vittoria di Ottocaro, il re B\u00e9la rinunci\u00f2 al ducato di Stiria e nel 1261 combin\u00f2 il matrimonio di sua nipote Cunegonda di Slavonia con il re boemo. Comunque, i suoi successori continuarono a contendersi il regno di Boemia."}
{"id": "2475411", "revid": "219355", "url": "https://it.wikipedia.org/wiki?curid=2475411", "title": "Nuclei cellulari", "text": ""}
{"id": "2475414", "revid": "1305772", "url": "https://it.wikipedia.org/wiki?curid=2475414", "title": "Fantasio", "text": ""}
{"id": "2475415", "revid": "386574", "url": "https://it.wikipedia.org/wiki?curid=2475415", "title": "FRAX", "text": ""}
{"id": "2475419", "revid": "767487", "url": "https://it.wikipedia.org/wiki?curid=2475419", "title": "Pre-mRNA", "text": "Il pre-mRNA o trascritto primario \u00e8 un tipo di hnRNA dal quale si ottiene l'mRNA dopo alcuni processi chimici che avvengono nel nucleo della cellula eucariotica, indicati come maturazione dell'mRNA.\nMaturazione.\nL'elaborazione dell'mRNA differisce molto tra gli eucarioti ed i procarioti. L'mRNA procariotico \u00e8 gi\u00e0 maturo dopo la trascrizione e non richiede di essere controllato, tranne che in alcuni casi. Il pre-RNA eucariotico invece richiede diversi passaggi. \nLe tappe della maturazione sono:\nMolecole di snRNA prendono parte alla maturazione."}
{"id": "2475420", "revid": "123401372", "url": "https://it.wikipedia.org/wiki?curid=2475420", "title": "Hammersmith Bridge", "text": "Hammersmith Bridge \u00e8 un ponte attraversante il Tamigi a Londra. Collega il sobborgo di Hammersmith e Fulham a nord col sobborgo di Richmond upon Thames a sud.\nStoria.\nIl primo ponte su questo sito fu progettato da William Tierney Clark e costruito dal 1825 al 1827. Si trattava come l'attuale di un ponte a sospensione, il primo di questa tipologia ad essere costruito sul Tamigi. In quel periodo l'Inghilterra attraversava un periodo di grande espansione economica e la popolazione di Londra aument\u00f2 grandemente nel giro di pochi decenni. Negli anni 1880 si ravvis\u00f2 la necessit\u00e0 di costruire un nuovo ponte che potesse sopportare l'aumentata mole di traffico.\nLa costruzione del nuovo ponte, che appoggiava sugli stessi basamenti del precedente, inizi\u00f2 nel 1884 e termin\u00f2 tre anni dopo. Fu inaugurato dal Principe di Galles (il futuro re Edoardo VII) l'11 giugno 1887. Progettista dell'opera fu Sir Joseph Bazalgette.\nA mezzanotte il 27 dicembre 1919, un aviatore sudafricano della Royal Air Force, teniente Charles Campbell Wood, si tuff\u00f2 nel Tamigi del lato ovest del ponte per salvare una donna anneganda. Bench\u00e9 il aviatore salv\u00f2 la sua vita, mor\u00ec pi\u00f9 tarde di tetano como conseguenza degli sui feriti. Il suo atto di coraggio \u00e8 commemorato per una placca commemorativa sulla ringhiera.\nNel 1973 il ponte fu ristrutturato mediante la sostituzione di vari elementi strutturali, e nel 1997 furono fatti ulteriori lavori di ammodernamento.\nNel 2008 il ponte \u00e8 stato incluso nelle opere aventi speciale valore architettonico e/o storico, con lo scopo di proteggerlo da future modifiche che ne possano pregiudicare l'integrit\u00e0."}
{"id": "2475421", "revid": "63727", "url": "https://it.wikipedia.org/wiki?curid=2475421", "title": "Mercedes-Benz Typ 300", "text": "La Typ 300 era un'autovettura di lusso prodotta in pi\u00f9 serie (W186, W189 e W188) ed in pi\u00f9 versioni dal 1951 al 1962 dalla Casa tedesca Mercedes-Benz.\nProfilo e caratteristiche.\nLa \"Typ 300\" esordisce al Salone dell'automobile di Francoforte assieme alla Typ 220. La \"Typ 300\" \u00e8 stata la prima Mercedes-Benz di rappresentanza del dopoguerra, ed \u00e8 andata a raccogliere il testimone di almeno due modelli d'anteguerra, vale a dire la 320 W142 e la 500 N\u00fcrburg W08.\nLa \"Typ 300\" \u00e8 stata prodotta in diverse versioni di carrozzeria e tutti i modelli erano equipaggiati con lo stesso motore di 3 litri di cilindrata, declinato per\u00f2 in pi\u00f9 varianti, e che in seguito avrebbe conosciuto il suo apice nella versione montata sotto il cofano della 300SL \"Ali di gabbiano\".\nLe sigle di progetto della gamma della \"Typ 300\" erano fondamentalmente tre: la \"W186\", la \"W189\" e la \"W188\". Mentre la sigla \"W186\" identifica le prime \"Typ 300\" di base con motore a carburatore, la sigla \"W189\" identifica quelle equipaggiate con un motore ad iniezione In particolare, quest'ultima si identifica con il modello 300d. La sigla \"W188\" identifica invece le versioni pi\u00f9 sportive realizzate sulla base delle normali \"Typ 300\".\nEssendo state prodotte fino al 1962, le \"Typ 300\" sono state le ultime Mercedes-Benz a telaio separato. In particolare, furono le \"W189\" a poter vantare questa particolarit\u00e0, poich\u00e9 le \"W186\" uscirono di produzione gi\u00e0 alcuni anni prima, rimpiazzate proprio dalle \"W189\". Le \"Typ 300\" furono anche le prime Mercedes-Benz a proporre una carrozzeria di tipo \"Ponton\", prima ancora dell'introduzione delle varie 180 e 220a, sebbene sulla \"300\" tale carrozzeria sia di gusto pi\u00f9 classico.\nParticolarit\u00e0 comuni alle due famiglie era il telaio a crociera in tubi di sezione ovale, come nelle 170V e nelle \"Typ 220 W187\", ma con rinforzi centrali per aumentarne la rigidit\u00e0. Oramai un classico era anche lo schema delle sospensioni a ruote indipendenti, con avantreno a triangoli e retrotreno a semiassi oscillanti, e con molle elicoidali ed ammortizzatori. Il retrotreno ha anche un particolare dispositivo costituito da un motorino elettrico comandato dalla plancia, il quale agisce su delle barre di torsione supplementari e ne aumenta la rigidit\u00e0, in maniera tale da avere un assetto ed un comfort ottimali anche con la vettura a pieno carico.\nPer quanto riguarda l'impianto frenante, tutte le \"Typ 300\" si avvalevano di quattro tamburi con circuito idraulico. Inizialmente erano senza servocomando, il quale sarebbe stato aggiunto solo in seguito.\nPer quanto riguardava il cambio, esso era generalmente manuale a 4 marce sincronizzate, ma nella \"300d\" questo venne rimpiazzato da un automatico a 3 rapporti di serie.\nOpulento ed elegante anche l'abitacolo, con abbondanti rivestimenti in legno e strumentazione completa e chiaramente leggibile. Tra i vari optional vi era l'autoradio, che all'epoca era un accessorio riservato a vetture di questo tipo.\nDi seguito vengono mostrate le varie versioni delle \"Typ 300 W186\" e \"W189\".\nTyp 300 (W186 II).\nLa prima serie della \"Typ 300\" ha cominciato ad essere prodotta nel novembre del 1951 e fu prodotta sia con carrozzeria limousine, sia con carrozzeria cabriolet a 4 porte e 6 posti. Oltre alla gi\u00e0 citata autoradio, la lista degli optional includeva anche il radiotelefono e la selleria in pelle. Il motore montato era il 3 litri M186 I da 115 CV in grado di spingere la vettura ad una velocit\u00e0 massima di 160\u00a0km/h, con un'accelerazione da 0 a 100\u00a0km/h in 18 secondi.\nLa \"300\" prima serie si riconosce facilmente dalle serie successive per l'assenza dei deflettori sui finestrini anteriori, presenti invece a partire dalla seconda serie. Altra differenza tra la \"300\" prima serie e le successive stava nei cerchi non forati.\nMentre al lancio la limousine fu venduta ad un prezzo di 19.900 marchi, per la pi\u00f9 costosa cabriolet fu fissata una cifra di 23.700 marchi, una cifra elevata per l'epoca, tanto da far s\u00ec che la cabriolet venisse venduta in molti meno esemplari. Gli elevati prezzi erano giustificati, oltre che dalla qualit\u00e0 impeccabile, anche dal fatto che le \"Typ 300\" venivano costruite impiegando tecniche artigianali. Dal 1951 al 1954, la \"300\" fu venduta in 5.246 esemplari, di cui 4.786 limousine.\nTyp 300b (W186 III).\nTra il 1954 ed il 1955 venne commercializzata la 300b, seconda serie della \"Typ 300\", la quale si distingueva dalla serie precedente per i cerchi ruota forati, i paraurti con rostri, i deflettori ai finestrini anteriori e gli indicatori di direzioni di maggiori dimensioni. Anche meccanicamente si avevano delle novit\u00e0: il motore subisce delle migliorie e riceve la sigla M186 II: ora \u00e8 in grado di erogare 125\u00a0CV di potenza massima e di spingere la vettura a 163\u00a0km/h. Sempre dal punto di vista meccanico, i freni a tamburo erano maggiorati ed i fori nei cerchi servivano ad un miglior raffreddamento. Vengono inoltre modificati il rapporto al ponte ed i rapporti delle marce. Infine, lo sterzo, che nella prima serie era a vite senza fine, diventa a circolazione di sfere.\nAnche la \"300b\" \u00e8 stata prodotta come limousine o come cabriolet. Anche in questo caso, la produzione era nettamente superiore con carrozzeria chiusa. Nel breve periodo di produzione vennero prodotte 1.426 limousine e 125 cabriolet, al prezzo di 22\u00a0000 marchi per la prima e 24.700 per la seconda.\nTyp 300c (W186 IV).\nNel settembre del 1955 viene lanciata la 300c, che in pratica era una \"300b\", ma con la possibilit\u00e0 di avere su richiesta la trasmissione automatica a 3 rapporti. Tale optional, ottenibile con un sovrapprezzo di 1.500 marchi, era realizzato dalla Borg-Warner, ma non era l'unica novit\u00e0 tecnica: infatti la \"300c\" monta un nuovo retrotreno con ponte oscillante ad articolazione centrale, soluzione dettata da esigenze di maggior sicurezza in caso di forti sollecitazioni.\nLa \"300c\" non aveva grosse differenze stilistiche rispetto alla \"300b\", ma era disponibile anche in una versione a passo allungato di 10 cm, passato cos\u00ec da 3.05 a 3.15 m.\nLa produzione della \"300c\" dur\u00f2 poco pi\u00f9 di due anni, fino al novembre del 1957. Ne furono prodotti 1.483 esemplari, di cui solo 51 cabriolet. Queste ultime furono tolte di produzione gi\u00e0 nel 1956 a causa della bassa richiesta.\nTyp 300d (W189).\nAlla fine del 1957 venne introdotta la 300d, con importanti novit\u00e0 su tutti i fronti. Innanzitutto il motore non era pi\u00f9 il solito \"M186\" a carburatori, bens\u00ec il nuovo M189 ad iniezione meccanica Bosch, una soluzione gi\u00e0 vista sulla sportivissima \"300SL\" e che in seguito avrebbe trovato applicazione anche nella 220SE W128. Tale propulsore, della potenza massima di 160\u00a0CV, permette alla vettura di raggiungere fino a 170\u00a0km/h di velocit\u00e0 massima.\nOltre a ci\u00f2 \u00e8 da segnalare che il cambio automatico Borg-Warner a 3 rapporti \u00e8 ora di serie e non pi\u00f9 a richiesta. \u00c8 invece il tradizionale cambio manuale a 4 marce a divenire un optional. In pi\u00f9 l'impianto frenante \u00e8 ora servoassistito.\nLa \"300d\" \u00e8 disponibile nella sola configurazione a passo allungato. Esteticamente si riconosce per il baule posteriore pi\u00f9 grande e capiente, ma anche per le superfici vetrate laterali prive di montanti e con finestrino supplementare posteriore rimovibile. Ci\u00f2, unito alla possibilit\u00e0 di abbassare normalmente i finestrini laterali, faceva in modo che la vettura potesse offrire un'apertura laterale senza interruzioni. Questa soluzione, denominata \"pillarless\", sarebbe stata utilizzata anche sulle coup\u00e9 della Casa pi\u00f9 moderne.\nNel 1962 la \"300d\" esce di produzione dopo 3.142 esemplari prodotti, di cui 3.077 limousine. Queste arrivarono a costare 27\u00a0000 marchi. L'eredit\u00e0 di queste imponenti vetture \u00e8 da discutere: non appena tolta di produzione venne infatti introdotta la 300SE W112 dotata dello stesso motore, ma il ruolo di auto di rappresentanza fin\u00ec invece alla mastodontica Mercedes-Benz 600, visibile per\u00f2 pi\u00f9 come un'erede delle ormai lontane 770K e 540K di quasi trent'anni prima.\nTyp 300S (W188).\nLa 300S (W188 I) era la denominazione delle versioni sportiveggianti della gamma della \"Typ 300\". Tali versioni erano state prodotte di fatto in tre varianti di carrozzeria: coup\u00e9, cabriolet e roadster. Non era prevista la carrozzeria limousine e neppure sarebbe stato possibile adattarvela, poich\u00e9 le \"300S\" nascevano su una versione accorciata dell'originale telaio della \"Typ 300\". Tale telaio, il cui interasse venne accorciato di 15\u00a0cm, permetteva invece di ottenere dei modelli dalla linea fortemente dinamica.\nLa primissima \"300S\" venne presentata nell'ottobre del 1951 al Salone dell'Automobile di Parigi, ma la produzione vera e propria non sarebbe cominciata che nel luglio dell'anno seguente. Le prime \"300S\" erano equipaggiate dal 3 litri M188, un motore derivato direttamente dal 3 litri \"M186\", ma con potenza portata a 150\u00a0CV, quanto bastava per spingere la vettura, pi\u00f9 leggera delle grosse limousine da cui derivava, ad una velocit\u00e0 massima di 176\u00a0km/h. La potenza pi\u00f9 elevata ha reso necessaria una rivisitazione all'impianto frenante, che venne dotato di alette di raffreddamento. La \"300S\" fu il modello pi\u00f9 esclusivo della gamma ed il suo prezzo di 34.500 marchi testimoniava proprio il fatto che la vettura poteva essere appannaggio solo di persone particolarmente facoltose. Venne prodotta fino al 1955 in 560 esemplari.\nLe subentr\u00f2 la 300Sc (W188 II), prodotta fino al 1958, la quale era equipaggiata dal 3 litri M199, ossia una versione spinta del 3 litri \"M189\" ad iniezione che equipaggiava le \"300d\". Il nuovo motore montato sulla \"300Sc\" arrivava ad erogare ben 175\u00a0CV, spingendo la vettura a sfiorare i 180\u00a0km/h di punta massima. Un'altra differenza meccanica stava nell'impianto frenante che, seguendo l'evoluzione nel passaggio dalla \"300c\" alla \"300d\", adott\u00f2 anch'essa il servofreno. Venduta ad un prezzo di 36.500 marchi, ancor pi\u00f9 esorbitante di quello del modello precedente, la \"300Sc\" venne prodotta in 200 esemplari. Pochi erano i dettagli esterni che la distinguevano dalla prima \"300S\". Tra questi vanno ricordati i profili lucidi lungo i passaruota, le prese d'aria ai lati del cofano e gli indicatori di direzioni di maggiori dimensioni.\nTolte di produzione le \"300S\", la loro eredit\u00e0 sarebbe stata parzialmente raccolta dalle \"300d Cabriolet\", ma le vetture che l'avrebbero sostituita in tutto e per tutto sarebbero state le 300 SE Coup\u00e9 e Cabriolet W112.\nVersioni speciali.\nDella \"Typ 300\" sono stati prodotti anche alcuni esemplari particolari con carrozzerie non previste ufficialmente dalla Casa. Le pi\u00f9 famose sono le due interpretazioni su base \"300b\" di Ghia e Pininfarina, che hanno rispettivamente realizzato una cabriolet a 4 porte ed una coup\u00e9 a 4 posti (), entrambe molto eleganti e ben riuscite.\nMa a parte queste versioni di marca, ne sono esistite altre ancor pi\u00f9 particolari, tra cui alcune versioni giardinette utilizzate come autoambulanza o come carro funebre, oppure semplicemente come normale station wagon. Vi sono state anche alcune \"Typ 300\" con carrozzeria landaulet realizzate per alcune personalit\u00e0 di spicco.\nIn caso di realizzazione di carrozzerie speciali su base \"Typ 300\", si procedeva come nelle vetture d'anteguerra, cio\u00e8 si realizzava il solo telaio nudo da far carrozzare in altra sede.\nLa \"Typ 300\" fu l'ultima Mercedes-Benz a consentire tale procedura.\nLa Typ 300 ed i VIP.\nNegli undici anni della loro produzione, le \"Typ 300\" hanno rappresentato il top della produzione Mercedes-Benz degli anni cinquanta del Novecento, tanto da riuscire a sedurre personalit\u00e0 assai rilevanti nel mondo dello spettacolo, dell'imprenditoria e della politica. La pi\u00f9 celebre tra queste personalit\u00e0 fu senza dubbio il cancelliere tedesco Konrad Adenauer, che durante i suoi viaggi era sempre a bordo di una \"300\" con carrozzeria landaulet, a tal punto da far s\u00ec che le \"300 W186\" e \"W189\" sarebbero divenute note anche come \"300 Adenauer\". Si racconta, tra l'altro, che il cancelliere tedesco, vista la \"Typ 300\", abbia chiesto: \"Bella, ma non avete niente di pi\u00f9 grosso?\".\nTra le altre personalit\u00e0 celebri che per merito della \"Typ 300\" divennero clienti Mercedes-Benz, vanno ricordati gli attori Fernandel, Gary Cooper, Yul Brinner e Clark Gable, nonch\u00e9 il presidente degli Stati Uniti John Fitzgerald Kennedy, l'imperatore d'Etiopia Hail\u00e9 Selassi\u00e9 ed i papi Giovanni XXIII e Paolo VI, che hanno utilizzato una landaulet del '60."}
{"id": "2475424", "revid": "63727", "url": "https://it.wikipedia.org/wiki?curid=2475424", "title": "Mercedes-Benz W186", "text": ""}
{"id": "2475434", "revid": "63727", "url": "https://it.wikipedia.org/wiki?curid=2475434", "title": "Mercedes-Benz W188", "text": ""}
{"id": "2475437", "revid": "633110", "url": "https://it.wikipedia.org/wiki?curid=2475437", "title": "Classe Kongo (incrociatore da battaglia)", "text": "La classe fu la prima classe di incrociatori da battaglia giapponesi; successivamente le navi di questa classe vennero riclassificate come navi da battaglia veloci.\nProgetto e costruzione.\nLa \"Kongo\" fu l'ultima grande nave giapponese costruita all'estero, essendo stata costruita dalla Vickers-Armstrong in Inghilterra, progettato dal capo progettista della Vickers, Sir George Thurston. Libero dalle strette specifiche di progetto della Royal Navy egli progett\u00f2 una nave da guerra immediatamente riconosciuta come un ottimo progetto ben bilanciato, armata con otto cannoni da 14\". Il progetto di Thruston ebbe un'influenza cos\u00ec grande che la Royal Navy ferm\u00f2 i suoi lavori sul HMS \"Tiger\"\",\" il secondo incrociatore da battaglia della classe \"Lion\" e lo fece costruire secondo un progetto molto simile a quello del \"Kongo.\"\nIl \"Kongo\" venne impostato il 17 gennaio 1911, varato il 18 maggio 1912 e quindi completato ed inviato in Giappone il 16 agosto 1913. Battezzato in omaggio al monte Kongo nella prefettura di osaka, il \"Kongo\" fu la prima nave da guerra al mondo a montare un armamento da 14\" (356mm).\nNel periodo tra le guerre mondiali le navi di questa classe vennero ricostruite pesantemente due volte dalla Marina Imperiale Giapponese. Poich\u00e9 nel 1929 la marina giapponese non poteva costruire ulteriori navi da battaglia a causa della limitazione 5:5:3 del Trattato navale di Washington, la Kongo e le sue navi sorelle vennero dotate di armature orizzontali pi\u00f9 spesse e di controcarene antitorpedini. Il Giappone si ritir\u00f2 dal trattato nel 1933 e nel 1935 inizi\u00f2 a ricostruire nuovamente le navi della classe \"Kongo\". Furono allungate, dotate di nuove caldaie e turbine ed equipaggiate con idrovolanti. In seguito alla ricostruzione del 1935 la loro velocit\u00e0 aument\u00f2 a 30 nodi e vennero riclassificate come navi da battaglia veloci.\nPoich\u00e9 inizialmente il \"Kongo\" e le sue navi sorelle erano state costruite privilegiando la velocit\u00e0, furono le sole navi da battaglia che potevano mantenere il passo con le portaerei di flotta veloci che stavano cominciando a diventare il principale elemento offensivo della marina giapponese.\nServizio durante la seconda guerra mondiale.\nIl \"Kongo\" pass\u00f2 quasi tutto il periodo di guerra scortando portaerei, sebbene partecipasse anche ad alcune azioni di superficie, come il bombardamento dell'aeroporto di Henderson Field a Guadalcanal del 14 ottobre 1942, insieme alla sua nave sorella \"Haruna.\" Partecip\u00f2 anche alla battaglia al largo di Samar, nel corso della battaglia del Golfo di Leyte.\nVenne affondato il 21 novembre 1944 nello stretto di Formosa da tre siluri lanciati dal sommergibile \"Sealion\". Il \"Kongo\" fu la sola nave da battaglia della Marina Imperiale Giapponese affondata da un sottomarino, e l'ultima nave da battaglia a subire questo fato.\nLa \"Kongo\" trascorse quasi tutto il periodo di guerra in compagnia della sua nave sorella, l\"'Haruna\".\nLe altre due navi, la \"Hiei\" e la \"Kirishima\", vennero affondate entrambe durante la campagna di Guadalcanal."}
{"id": "2475446", "revid": "1745361", "url": "https://it.wikipedia.org/wiki?curid=2475446", "title": "Ialemo", "text": "Nella mitologia greca, Ialemo \u00e8 il figlio di Apollo e della musa Calliope.\nIl mito.\nInventore del canto lugubre che da lui prese il nome di \"ialemo\". Per quanto riguarda i canti lugubri famoso fu quello dove in occasione della guerra dei 7 contro Tebe le madri piansero la morte prematura dei loro figli. Era un fratello di Imene ed Orfeo."}
{"id": "2475448", "revid": "339392", "url": "https://it.wikipedia.org/wiki?curid=2475448", "title": "Classe Kong\u014d (nave da battaglia)", "text": ""}
{"id": "2475452", "revid": "767487", "url": "https://it.wikipedia.org/wiki?curid=2475452", "title": "Beggar on a Beach of Gold", "text": "Beggar on a Beach of Gold \u00e8 il quarto album del gruppo musicale inglese Mike + The Mechanics, pubblicato il 6 marzo 1995.\nDisco.\nIl titolo (in italiano \"Un mendicante su una spiaggia d'oro\") \u00e8 una contraddizione sottolineata anche dalla copertina dove si vede Mike seduto a piedi nudi su di una distesa di monete d'oro che continua anche sott'acqua.\nPer la prima ed unica volta sono presenti anche due cover, il brano \"You Really Got a Hold On Me\" di Smokey Robinson del 1963 (unico brano cantato in coppia dai due Paul) ed il brano \"I Believe (When I Fall in Love It Will Be Forever)\" di Stevie Wonder del 1972.\nA partire da questo album il gruppo diventa un trio (infatti nel video di \"Over my shoulder\" sono presenti solo Mike e i due cantanti).\nIl gruppo venne in Italia nell'estate del 1995, ospite al Festivalbar, dove esegu\u00ec in playback \"Over My Shoulder\", con una formazione con Paul Young al basso e Tim Renwick alla chitarra."}
{"id": "2475455", "revid": "110157", "url": "https://it.wikipedia.org/wiki?curid=2475455", "title": "Music for the People (The Enemy)", "text": "Music for the People \u00e8 il secondo album del gruppo musicale The Enemy, pubblicato il 27 aprile 2009.\nHa debuttato al secondo posto nelle classifiche di vendita britanniche, preceduto da \"Together Through Life\" di Bob Dylan."}
{"id": "2475465", "revid": "219355", "url": "https://it.wikipedia.org/wiki?curid=2475465", "title": "Pre mRNA", "text": ""}
{"id": "2475468", "revid": "85053", "url": "https://it.wikipedia.org/wiki?curid=2475468", "title": "Haruna (incrociatore)", "text": ""}
{"id": "2475480", "revid": "712828", "url": "https://it.wikipedia.org/wiki?curid=2475480", "title": "Ost-in-Edhil", "text": ""}
{"id": "2475481", "revid": "124808", "url": "https://it.wikipedia.org/wiki?curid=2475481", "title": "Ispettore Derrick", "text": ""}
{"id": "2475483", "revid": "2163629", "url": "https://it.wikipedia.org/wiki?curid=2475483", "title": "Centro storico di Albano Laziale", "text": "Il corrisponde al territorio della prima circoscrizione di decentramento comunale dell'omonimo comune di Albano Laziale, in provincia di Roma, nel Lazio.\nAlbano nacque nell'alto Medioevo nel sito occupato in et\u00e0 imperiale dai \"Castra Albana\", l'accampamento italico della \"Legio II Parthica\": nel corso del Medioevo la citt\u00e0 visse travagliate vicende militari e proprietarie, contesa tra la Camera Apostolica ed i Savelli. Fu saccheggiata dai Saraceni nel IX secolo, assediata nel 1108, rasa al suolo nel 1168 e nel 1436: fin dal Duecento fu stabilmente sottoposta al dominio dei Savelli, che fregiarono la citt\u00e0 del titolo di principato. Un periodo di splendore per la citt\u00e0 incominci\u00f2 con l'acquisizione del feudo da parte della Camera Apostolica nel 1697, e la vita commerciale cittadina si rianim\u00f2 notevolmente alla fine del Settecento con la riapertura della via Appia Nuova.\n, che include anche le frazioni amministrative di Cecchina (seconda circoscrizione) e Pavona (terza circoscrizione). Inoltre \u00e8 sede vescovile suburbicaria attestata dal IV secolo, sede di pretura e della direzione generale della ASL RMH.\nStoria.\nEt\u00e0 antica.\nDai primi insediamenti umani all'et\u00e0 repubblicana.\nIl territorio albanense, assieme all'intera area dei Colli Albani, \u00e8 stato soggetto, tra i 600.000 ed i 20.000 anni fa circa, all'attivit\u00e0 del Vulcano Laziale: ci\u00f2 ha causato la creazione di un terreno vulcanico, composto in gran parte da peperino e, in misura minore, tufo. I primi insediamenti umani attestati nel territorio di Albano risalgono all'et\u00e0 del ferro, ovvero ai periodi laziali I e II A (1000 a.C.-830 a.C. circa): si tratta di reperti di superficie rinvenuti in due localit\u00e0 (Tor Paluzzi e Colle dei Cappuccini) probabili siti di altrettanti insediamenti umani.\nNel successivo periodo laziale II B (830 a.C.-770 a.C. circa) sono attestati i primi ritrovamenti collegabili alla nascita di \"Alba Longa\". Secondo il racconto di Dionigi di Alicarnasso la citt\u00e0 sarebbe stata fondata dal figlio di Enea, Ascanio, trent'anni dopo la fondazione di \"Lavinium\", \"vicino ad una montagna e ad un lago, occupando lo spazio tra i due\". Sebbene l'archeologo Antonio Nibby abbia collocato il sito della citt\u00e0 sul lato orientale del lago Albano, tra le localit\u00e0 di Costa Caselle presso Marino e Pozzo Carpino in comune di Grottaferrata, ai piedi di Monte Cavo, i resti archeologici pi\u00f9 sostanziosi sono stati ritrovati sul lato meridionale del lago, tra il Colle dei Cappuccini ed il convento di Santa Maria \"ad Nives\" di Palazzolo in comune di Rocca di Papa. Questa circostanza di collocare il sito dell'antica citt\u00e0 presso quest'ultima localit\u00e0.\nNel territorio albanense in localit\u00e0 Selvotta e nel confinante territorio di Ariccia presso le cave di peperino dismesse sono state rinvenute, inoltre, alcune necropoli collegabili allo sviluppo di \"Alba Longa\". Presso Castel Savello fior\u00ec un nuovo insediamento umano, attestato da alcune sepolture rinvenute nella sottostante Valle Pozzo; l'insediamento di Tor Paluzzi continuava ad esistere, seppur ridimensionato. Nel periodo laziale III (770 a.C.-730 a.C. circa) non si sono riscontrati sostanziali cambiamenti nella cultura materiale n\u00e9 nella continuit\u00e0 degli insediamenti; il dato pi\u00f9 importante di questo periodo riguarda l'egemonia crescente di \"Alba Longa\", riscontrabile dai reperti trovati nella necropoli di via Virgilio.\nNel periodo laziale IV A (730 a.C.-640 a.C. circa) si registr\u00f2 probabilmente l'introduzione della viticoltura nel Lazio: in questo periodo \"Alba Longa\" venne distrutta da Tullo Ostilio, la sua popolazione deportata a Roma e la Lega Latina assoggettata al dominio romano. Ai Colli Albani rimase ancora una certa importanza religiosa, grazie all'esistenza degli importanti santuari di Giove Laziale su Monte Cavo, di Diana Aricina presso l'attuale Nemi e di Giunone Sospita a Lanuvio, oltre che alla permanenza delle congregazioni sacerdotali albane sopravvissute a \"Bovillae\", che da allora si fregi\u00f2 di essere succeduta ad \"Alba Longa\" come capitale religiosa latina. Dopo la cacciata dell'ultimo re di Roma Tarquinio il Superbo nel 510 a.C. questi fugg\u00ec presso il lucumone di Chiusi Porsenna, che nel 505 a.C. invi\u00f2 met\u00e0 dell'esercito chiusino comandata da suo figlio Arunte contro \"Aricia\"; davanti alle mura della citt\u00e0, grossomodo presso l'attuale chiesa di Santa Maria della Stella alla periferia di Albano, si svolse cos\u00ec la battaglia di Aricia, che vide trionfare gli aricini ed i loro alleati cumani sugli Etruschi, che dopo aver siglato la pace con Roma avevano voluto provare ad estendere il proprio dominio anche su \"Aricia\". Il sepolcro di Arunte, ucciso in battaglia, \u00e8 stato identificato da alcuni storici con il sepolcro a due coni popolarmente attribuito agli Orazi ed ai Curiazi.\nIl territorio albanense fu attraversato a partire dal 312 a.C. dalla via Appia Antica, la \"regina viarum\", voluta dal censore Appio Claudio Cieco come collegamento diretto tra Roma e \"Capua\". In seguito la strada venne migliorata (il tratto di una ventina di chilometri tra Roma e \"Bovillae\" fu pavimentato in \"saxum quadratum\" nel 293) e prolungata fino a Benevento e poi a Brindisi, porta della Grecia. Tra le personalit\u00e0 che ebbero ville nell'area albana in et\u00e0 repubblicana ci furono Gneo Pompeo Magno, Quinto Aurelio, Lucio Albucio Iusto, Marco Giunio Bruto, e Publio Clodio Pulcro. Altre ville anonime sono state trovate presso la sponda meridionale del lago Albano ed alla stazione ferroviaria di Albano Laziale.\nL'et\u00e0 imperiale.\nIn et\u00e0 imperiale sorsero le ville di Lucio Anneo Seneca o di Publio Papinio Stazio: ma l'edificio pi\u00f9 imponente costruito in questo periodo fu l'\"Albanum Caesarum\", la colossale villa di Domiziano a Castel Gandolfo, voluta dall'imperatore Tito Flavio Domiziano (81-96): il palazzo vero e proprio occupava gran parte dell'attuale villa Barberini, nel complesso extra-territoriale della Villa Pontificia di Castel Gandolfo, ma le propriet\u00e0 annesse alla villa coprivano gran parte del territorio degli attuali comuni di Albano e di Castel Gandolfo, estendendosi attorno alle coste del lago Albano anche nei territori comunali di Marino, Rocca di Papa ed Ariccia per un totale di circa tredici o quattordici chilometri quadrati.\nDopo Domiziano, i suoi successori abbandonarono la villa, che fu sostituita come residenza imperiale suburbana dalla pi\u00f9 famosa villa Adriana di Tivoli. Settimio Severo (193-211) decise a causa di questo decentramento di installare all'interno dei terreni imperiali a ridosso della via Appia la \"Legio II Parthica\", legione romana fedele all'imperatore con compiti di guardia del corpo e sorveglianza di Roma. Nacquero cos\u00ec i \"Castra Albana\", la citt\u00e0 fortificata che divent\u00f2 residenza della legione e che occupava esattamente l'area dell'attuale comune di Albano.\nIn funzione dei \"Castra\" sorsero una serie di edifici come l'anfiteatro, le terme di Caracalla, quattro porte (oggi ne restano visibili due, fra cui la porta Pretoria) e due edifici interni ad uso di \"praetorium\", oltre alle abitazioni comuni: i resti di tutto ci\u00f2 rendono oggi Albano uno dei centri urbani del Lazio pi\u00f9 ricchi di memorie romane oltre a Roma stessa.\nLa \"Legio II Parthica\" occup\u00f2 i \"castra\" di Albano almeno fino alla met\u00e0 del III secolo. In seguito, nel \"Liber Pontificalis\" si afferma che l'imperatore Costantino I (306-337), durante il pontificato di papa Silvestro I (314-335), abbia fondato ad Albano una cattedrale di San Giovanni Battista, provvedendo a donarle arredi liturgici ed ingenti propriet\u00e0 nel territorio albanense, tra cui anche i \"castra\" abbandonati.\nIl Cristianesimo era gi\u00e0 stato annunciato nel territorio albano probabilmente addirittura da san Pietro e san Paolo di Tarso: sicuramente la presenza di comunit\u00e0 cristiane \u00e8 piuttosto antica, come testimoniano le catacombe di San Senatore presso la chiesa di Santa Maria della Stella: databili al IV o al V secolo, furono mantenute in uso fino al IX secolo.\nAltre antiche testimonianze della presenza cristiana ad Albano sono un oratorio cristiano situato all'interno dei resti della villa repubblicana del parco pubblico di villa Doria ed un oratorio cristiano scoperto dentro i \"vomitoria\" dell'anfiteatro romano in via San Francesco d'Assisi.\nMedioevo.\nDalla caduta dell'Impero romano al XII secolo.\nLo storico della corte dell'imperatore bizantino Giustiniano, Procopio di Cesarea, riferisce che durante la Guerra gotica (535-553) Albano fu una \"\u03c0\u03bf\u03bb\u03b9\u03c3\u03bc\u03b1\u03c4\u03b1\" (\"polismata\"), ossia luogo fortificato occasionalmente difeso da truppe stabili.\nAttorno all'VIII secolo probabilmente inizi\u00f2 il culto mariano nel santuario di Santa Maria della Rotonda, anche se la prima consacrazione del santuario \u00e8 datata al 1060. Gi\u00e0 nel VI secolo invece era stata edificata la chiesa di San Paolo, ricavata da un'aula delle terme di Caracalla.\nNell'agosto 846 l'Agro Romano fu devastato da un'incursione dei Saraceni, che arrivarono al punto di saccheggiare la basilica di San Pietro in Vaticano e la basilica di San Paolo fuori le mura, prima di ripiegare lungo la via Appia \"tra indescrivibili guasti\": furono messe a sacco Albano ed \"Aricia\". I maomettani depredarono Lazio e Campania dalla postazione fortificata sul Garigliano finch\u00e9 non furono respinti da un'armata confederata cristiana nel 916.\nOttone I di Sassonia nel 964 don\u00f2 Albano, Ariccia ed altri tre castelli circostanti a Virginio Savelli: tuttavia questa donazione \u00e8 creduta da alcuni storici un falso realizzato successivamente dagli stessi Savelli per giustificare un'usurpazione dei diritti ecclesiastici su Albano. Del resto, la pratica fu comune anche ad altre famiglie baronali romane per legittimare il loro acquisto di altri feudi dell'Agro Romano.\nQuando papa Pasquale II nel 1108 mosse verso Benevento per risolvere alcune questioni territoriali in Terra di Lavoro, pens\u00f2 bene di affidare la tranquillit\u00e0 del Lazio a Tolomeo dei Conti di Tuscolo, il quale non tard\u00f2 a ribellarsi all'autorit\u00e0 pontificia. Il papa fu costretto ad accorrere a Roma, e probabilmente sub\u00ec vittoriosamente un assedio ad Albano, se per ricompensare gli albanensi delle sofferenze subite li dispens\u00f2 dal pagamento delle tasse sulla cavaller\u00eca e sul macinato: di questo privilegio \u00e8 conservata memoria in un'epigrafe posta nella cattedrale di San Pancrazio, e studiata dallo storico settecentesco Giovanni Antonio Ricci. Pasquale II conserv\u00f2 la fedelt\u00e0 degli albanensi anche nel 1116, quando fu costretto a fuggire ad Albano a causa della rivolta della famiglia nobiliare romana dei Pierleoni.\nFederico I \"Barbarossa\" del Sacro Romano Impero invi\u00f2 in Lazio un esercito comandato da Rainaldo di Dassel, arcivescovo di Colonia, perch\u00e9 aiutasse Raino dei Conti di Tuscolo, acceso ghibellino assediato dai romani anti-imperiali a \"Tusculum\": romani ed imperiali combatterono cos\u00ec la battaglia di Prata Porci (29 maggio 1167), combattuta presso \"Tusculum\" nell'attuale comune di Monte Porzio Catone. I romani avevano il pi\u00f9 grande esercito che da secoli avessero mai schierato, ed erano numericamente in vantaggio sugli imperiali per venti ad uno: tuttavia, persero lo stesso la battaglia. Albano, \"Tusculum\", Tivoli ed altre \"cittaduzze\" del Lazio non tardarono a schierarsi con gli imperiali, circostanza che non fu dimenticata dai romani: dopo la ritirata dell'esercito imperiale, nel 1168 Albano venne rasa al suolo dai romani, e \"Tusculum\" sub\u00ec la stessa sorte nel 1191.\nDal XIII secolo alla distruzione del 1436.\nNel 1203 papa Innocenzo III don\u00f2 ai cardinali vescovi della diocesi suburbicaria di Albano il possesso del \"palatium\" e di alcune chiese nel territorio albanense, perch\u00e9 non andassero in rovina data la desolazione dell'antica citt\u00e0: il 9 agosto 1217 il cardinale Paio Galv\u00e3o ottenne da papa Onorio III la conferma della potest\u00e0 vescovile sulla \"Civitatem Albanensem cum Burgo, Thermis Monte, qui dicitur Sol[is] et Luna, Palatio\" e loro attinenze e dipendenze. Tuttavia, i Savelli riuscirono a farsi investire del feudo da Federico II di Svevia nel 1221, ed \u00e8 probabile che da questo momento ne abbiano mantenuto saldamente il controllo, nonostante un'ennesima conferma dei diritti vescovili su Albano promulgata nel 1278 da papa Niccol\u00f2 III.\nIl cardinale Giacomo Savelli, dal 1285 papa Onorio IV, nel 1282 fond\u00f2 l'abbazia di San Paolo, affidandola ai padri Guglielmini e dotandola di ingenti propriet\u00e0 nel territorio albanense ed attorno al lago Albano (come il pittoresco romitorio di Sant'Angelo \"in Lacu\"). Nel Duecento, anche grazie alla signor\u00eca dei Savelli, ci sono i segni di una rinascita della citt\u00e0: oltre alla fondazione dell'abbazia, ad Albano \u00e8 attestata una delle prime \"guardian\u00ece\" dell'Ordine francescano, attiva presso l'allora cadente cattedrale di San Pancrazio, e nel 1316 venne consacrato per la seconda volta il santuario di Santa Maria della Rotonda, ad opere di monache agostiniane. Inoltre, la citt\u00e0 fu dotata di un impianto di fortificazione, come attesterebbe la datazione di palazzo Savelli a questa epoca.\nDurante la guerra tra papa Eugenio IV ed i Colonna, nell'ottobre 1434 il comandante pontificio Orsino Orsini incalz\u00f2 l'esercito ribelle guidato dal capitano di ventura Antonio da Pontedera fin sotto al Borghetto di Grottaferrata, a Marino e ad Albano, il primo e l'ultimo castello ospitali per il ribelle perch\u00e9 di propriet\u00e0 dei Savelli, alleati dei Colonna che invece dominavano Marino: il cardinale Giovanni Maria Vitelleschi, comandante in capo dell'esercito pontificio, riconquist\u00f2 Roma (da cui il papa era stato scacciato) il 25 ottobre, ed il 31 marzo 1436 arriv\u00f2 al Borghetto di Grottaferrata che fu distrutto: Quindi, il cardinale pass\u00f2 presso Marino senza assaltarla e si gett\u00f2 sui feudi dei Savelli lungo la direttrice Appia, cio\u00e8 Castel Gandolfo, Albano e Castel Savello, radendoli al suolo: passando per Rocca Priora poi ruppe gli indugi e colp\u00ec i Colonna direttamente nella valle del Sacco. La guerra termin\u00f2 con la conquista di Palestrina il 18 agosto 1436 e la sua selvaggia distruzione ad opera dello stesso cardinale Vitelleschi.\nEt\u00e0 moderna.\nDa Eugenio IV a Innocenzo XII.\nDopo la distruzione di Albano, Eugenio IV concesse ai padri Gerolamini il santuario di Santa Maria della Rotonda e l'abbazia di San Paolo (1444), ed incamer\u00f2 tra i beni della Camera Apostolica il feudo: tale stato di cose rimase fino al 1448, quando con la morte del pontefice i Savelli ritornarono a governare Albano.\nPapa Pio II volle visitare le rovine archeologiche visibili ad Albano nelle propriet\u00e0 dell'abbazia di San Paolo durante il suo viaggio sui Colli Albani nel 1462: altre tappe furono Genzano di Roma, il convento di Santa Maria \"ad Nives\" di Palazzolo e Monte Cavo.\nDurante la guerra tra papa Sisto IV e Ferdinando I di Napoli nel 1482 i Colli Albani furono il principale teatro degli scontri: il 5 giugno infatti i napoletani avevano occupato il Borghetto di Grottaferrata e da quella postazione iniziato a saccheggiare l'Agro Romano assieme alle truppe mobilitate dai Colonna e dai Savelli, il 16 luglio il comandante in capo napoletano Alfonso d'Aragona, duca di Calabria, decise di \"scaricare\" gli alleati Colonna ed occup\u00f2 Marino, e probabilmente nello stesso periodo fu occupata anche Albano, dove presso l'abbazia di San Paolo si install\u00f2 un bivacco dei soldati fino alla ritirata napoletana seguita alla battaglia di Campomorto (21 agosto 1482).\nLa citt\u00e0 fu nuovamente coinvolta in un altro conflitto locale tra Sisto IV e gli Orsini da una parte ed i Colonna e i Savelli dall'altra, ed occupata dal comandante pontificio Paolo Orsini nel 1483. La pace, siglata il 2 gennaio 1485 dal neoeletto papa Innocenzo VIII, stabil\u00ec il ritorno allo \"status quo ante bellum\".\nPapa Alessandro VI, approfittando della discesa in Italia dell'esercito francese inviato da Luigi XI di Francia, ordin\u00f2 il bando, la scomunica ed il sequestro dei beni delle famiglie sue avversarie dei Colonna, dei Savelli e degli Estouteville, e don\u00f2 i feudi sequestrati assieme ad altri feudi ecclesiastici ai propri nipoti Rodrigo e Giovanni Borgia, rispettivamente di due e tre anni, con \"Breve\" apostolico \"Coelestis altitudinis potentiae\" del 1\u00ba ottobre 1501. Albano spett\u00f2 a Rodrigo, per il quale a causa della minore et\u00e0 fu nominato un procuratore nella persona del cardinale arcivescovo di Cosenza Francesco Borgia. I Savelli non tornarono in possesso dei loro feudi prima del 1503, anno della morte di Alessandro VI e dell'ascesa al pontificato di papa Pio III.\nSegu\u00ec un periodo di relativa crescita per Albano: nel 1560 furono eseguiti i primi restauri da tempo immemorabile alla cattedrale di San Pancrazio, nel 1565 vennero fondati la chiesa di Santa Maria della Stella con l'attiguo convento dei padri carmelitani, nel 1591 furono riordinate le rendite della cattedrale e la suddivisione in parrocchie della citt\u00e0, nel 1615 vennero fondati la chiesa di San Bonaventura ed il convento dei frati minori cappuccini, nel 1628 il seminario vescovile e nel 1631 il convento della monache clarisse sull'attuale piazza Pia. Nel 1605 i Savelli concessero nuovi statuti al feudo.\nAlla met\u00e0 del Seicento, sulle terre dell'abbazia di San Paolo venne disegnato il \"tridente di strade\" di Albano Laziale, attorno al quale sorse il nuovo quartiere di borgo San Paolo, che si popol\u00f2 di edifici monumentali come palazzo Rospigliosi (1667) e soprattutto palazzo Pamphilj (1708-1717).\nLa situazione economica dei Savelli tuttavia non era buona: nel 1662 furono costretti a vendere ai Chigi il feudo di Ariccia per 358.000 scudi pontifici, e nel 1697 i creditori dei Savelli fecero ricorso a papa Innocenzo XII perch\u00e9 costringesse il principe Giulio Savelli a pagare i suoi debiti. I cronisti raccontano che il papa convoc\u00f2 il principe, che rispose con spavalder\u00eca, incurante delle minacce del carcere o della decapitazione per morosit\u00e0 (pare anzi che disse scherzosamente che in quest'ultimo caso si sarebbe procurato una testa di bronzo): si procedette cos\u00ec alla vendita all'incanto del feudo di Albano, del valore di 440.000 scudi pontifici, che fu in breve incamerato dalla Camera Apostolica.\nL'antica casata dei Savelli di Albano si estinse con lo sfortunato Giulio.\nLa dominazione della Camera Apostolica: 1697-1798.\nIl periodo che inizia con l'acquisizione della citt\u00e0 al dominio diretto della Chiesa cattolica viene riconosciuto come il pi\u00f9 felice della storia di Albano. palazzo Savelli fu riconvertito a residenza del governatore pontificio ma anche di illustri ospiti del papa, tra cui Giacomo Francesco Edoardo Stuart, pretendente al Regno Unito di Gran Bretagna in esilio a Roma, ed il figlio Enrico Benedetto Stuart, duca di York, creato cardinale vescovo della diocesi suburbicaria di Frascati.\nNei primi anni del Settecento sorsero villa Doria, villa Altieri, palazzo Corsini e palazzo Lercari, donato dall'omonimo cardinale fondatore come residenza ai cardinali vescovi di Albano nel 1757: dalla fine del Settecento i cardinali vescovi titolari avrebbero soggiornato nella loro sede fino a sei mesi l'anno. La cattedrale di San Pancrazio fu restaurata tra il 1719 ed il 1722, intervento che deline\u00f2 l'attuale facciata tardo barocca. Nel 1747 nacque un ordine religioso femminile albanense, fondato nel 1724 da suor Maria Maggiori, le Suore Oblate di Ges\u00f9 e Maria, che occuparono dal 1735 l'attuale convento sito nel pittoresco quartiere di Cellomaio.\nL'evento forse pi\u00f9 importante dell'et\u00e0 moderna ad Albano fu la riapertura della via Appia Nuova, incominciata da papa Pio VI nel 1777 e portata a termine entro il 1780: alla medioevale via postale corriera tra Roma e Napoli passante per Marino, Nemi e Velletri si sostitu\u00ec la pi\u00f9 rettilinea via Appia, finora impaludata nel tratto prossimo a Terracina. \nPio VI, per far fronte alle spese di guerra e alle ingenti richieste economiche (36 milioni di lire italiane e 100 opere d'arte) fatte da Napoleone Bonaparte allo Stato Pontificio prima con l'Armistizio di Bologna e poi con il Trattato di Tolentino (19 febbraio 1797) nel 1795 pens\u00f2 di vendere Albano: all'asta parteciparono il principe di Piombino Antonio Maria Boncompagni-Ludovisi, il Banco di Santo Spirito ed il Santo Monte di Piet\u00e0, facendo un'offerta di 300.000 scudi pontifici: tuttavia alla fine il papa prefer\u00ec aprire un prestito presso alcuni banchieri genovesi.\nLa Repubblica Romana e l'occupazione napoleonica: 1798-1814.\nIl 9 febbraio 1798 Roma fu occupata dall'esercito rivoluzionario francese comandato dal generale Louis Alexandre Berthier: il 15 febbraio al Foro Romano venne solennemente proclamata la Repubblica Romana. Sui Colli Albani, Albano, Frascati e Velletri si auto-proclamarono \"repubbliche sorelle\" il 18 febbraio, Marino ai primi di marzo.\nIl governo municipale repubblicano albanense fu molto attivo nei primi mesi dell'esperienza repubblicana romana: il 18 febbraio dichiar\u00f2 aboliti \"tutti i caratteri, potest\u00e0, facolt\u00e0 e diritti che dalla vile e feroce Oligarchia del morto Governo erano stati addetti e ascritti ai suoi Ministri costituiti\", i luoghi d'asilo nelle chiese, tutte le \"franchigie e giurisdizioni\" che ostacolassero la legge; il 19 febbraio, piantato l'albero della libert\u00e0 nell'attuale piazza Antonio Gramsci, si proclam\u00f2 l'affratellamento della repubblica albanense con la Repubblica Romana; il 22 febbraio fu abolita la tassa sul macinato, salita nel 1798 a 55 baiocchi. Tuttavia, ben presto iniziarono i problemi: gi\u00e0 al primo giorno della sua esistenza il governo repubblicano si cur\u00f2 di vietare l'esportazione fuori comune di generi alimentari, mentre tra il 21 ed il 22 febbraio il governo municipale fu costretto ad ipotecare alcuni beni pubblici ex-camerari per poter mantenere la popolazione.\nIl 20 febbraio 1798 gli abitanti di Trastevere insorsero contro i francesi e la Repubblica Romana, e la rivolta reazionaria si estese rapidamente fuori dalla Capitale: Albano, Velletri, Castel Gandolfo, Nemi e Lanuvio insorsero, Ariccia e Genzano di Roma si mantennero calme, Marino e Frascati rimasero dalla parte dei francesi. I reazionari iniziarono un tentativo di marcia su Roma il 28 febbraio: erano circa 2000, e si scontrarono con l'esercito francese comandato dal generale Gioacchino Murat sulla via Appia in territorio marinese, tra Frattocchie e Due Santi: la cosiddetta battaglia di Frattocchie si concluse con la vittoria francese. Murat occup\u00f2 e saccheggi\u00f2 Castel Gandolfo, e poi marci\u00f2 su Albano che oppose un tentativo di resistenza prima di arrendersi ed essere saccheggiata dai francesi. Il 1\u00ba marzo 1798 Murat torn\u00f2 a Roma, \"ricevuto con sommo applauso e accompagnato dagli evvive universali del popolo\": portava con s\u00e9 \"le spoglie degli uccisi ribelli\", ovvero \"conche di rame, caldai, padelle, rotoli di tela, coperte, lenzuoli, galline ed asini\", che nel complesso fecero apparire quell'ingresso trionfale una \"scena comica e pietosa insieme\".\nDopo il tentativo reazionario, la repubblica albanense continu\u00f2 come se niente fosse la sua grama esistenza: il 13 marzo si costituirono sette compagnie della \"Guardia Nazionale\", formate da nove uomini ciascuna; il 14 marzo continuavano i problemi di approvvigionamento del grano, tanto che il 27 marzo si dovettero istituire i \"bollettini\"; ovvero le tessere annonarie. Il governo municipale provvedeva a stabilire i prezzi dei generi di pi\u00f9 largo consumo, ed il 26 marzo fu effettuata una \"requisizione generale dell'olio\" nascosto dai proprietari per venderlo a prezzo maggiore fuori comune.\nNello stesso tempo, i rivoluzionari albanensi si occupavano anche dei necessari restauri della cattedrale di San Pancrazio. Ulteriori lavori alla cattedrale, e soprattutto al campanile pericolante, furono eseguiti durante l'occupazione napoleonica, tra il 1806 ed il 1809. D'altra parte, i francesi non esitarono a spogliare persino la venerata immagine mariana della Madonna della Rotonda dei preziosi accumulati presso di lei (come accadde anche in altri santuari mariani della zona, primo tra tutti il santuario di Santa Maria di Galloro).\nEt\u00e0 contemporanea.\nDalla \"prima Restaurazione\" alla fine del XIX secolo.\nDue movimenti tellurici si registrarono ad Albano e nell'area albana nel 1829 (senza gravi danni a persone o cose, tanto che la salvezza venne attribuita alla Madonna della Rotonda) e nel 1850 (lo sciame sismico, dopo la scossa principale del 4 dicembre, continu\u00f2 per otto mesi): ma la principale calamit\u00e0 che colp\u00ec Albano nell'Ottocento fu l'epidemia di colera del 1867. Tra le vittime illustri, il cardinale vescovo Lodovico Altieri, accorso in citt\u00e0 per prendere in mano la situazione. Albano fu, a partire dall'Ottocento, grazie alla sua posizione geografica vicina a Roma ed al collegamento diretto rappresentato dalla via Appia, un importante luogo di villeggiatura per la nobilt\u00e0 (spesso sovrani deposti) e per la media ed alta borghesia romana: tra gli altri ospiti illustri di Albano ci sono stati Guglielmo II di Germania, Margherita di Savoia, Manuele II del Portogallo, Maria Luisa di Borbone-Spagna, Carlo IV di Spagna, Carlo Emanuele IV di Savoia, Giuseppe Garibaldi e, in tempi pi\u00f9 recenti, F\u0101r\u016bq I d'Egitto.\nDopo la presa di Roma del 20 settembre 1870 e l'annessione del Lazio al Regno d'Italia, ad Albano venne eletto il primo sindaco unitario nella persona di Bernardino Silvestroni. Nel 1884 venne portata l'acqua corrente in citt\u00e0, e nella circostanza furono riattivati i \"Cisternoni\" di et\u00e0 romana, che rimasero adibiti a quest'uso fino al 1912.\nNegli ultimi anni dell'Ottocento inizi\u00f2 anche ai Castelli Romani la lotta dei contadini contro lo sfruttamento semi-feudale dei proprietari terrieri, meno intensa rispetto a quanto avveniva nell'Italia settentrionale ma sicuramente pi\u00f9 forte rispetto all'accettazione passiva dello sfruttamento presente nell'Italia meridionale. Nel 1882 venne fondata ad Albano la Societ\u00e0 Operaia Mutuo Soccorso, con 135 soci iscritti: gi\u00e0 nel 1889 in citt\u00e0 si organizzavano manifestazioni per il suffragio universale, mentre si and\u00f2 organizzando localmente il Partito Socialista Italiano, tanto che nel 1896 a Marino si tenne il primo convegno socialista romano, con la partecipazioni di sezioni locali di Roma e dei Castelli.\nIl XX secolo.\nDall'inizio del secolo alla dittatura fascista.\nNel 1897 i contadini di Albano organizzarono una delle prime invasioni di terre del Lazio, occupando alcuni terreni a Santa Palomba e Cancelliera: in quest'ultima localit\u00e0, 50 ettari furono occupati dai contadini nel 1903. Principali esponenti del socialismo albanense erano due ex-repubblicani, Luigi Sabatini (che fu sindaco) ed Augusto Bianchi.\nNel settembre 1917 si tenne ad Albano il locale congresso delle leghe contadine, ma nel 1918 si diffuse l'influenza spagnola, contro la diffusione della quale la giunta socialista prese efficaci soluzioni. Terminata la prima guerra mondiale, la lotta contadina si incentr\u00f2 contro l'uso dei prigionieri di guerra, gi\u00e0 usati nello scavo archeologico dell'anfiteatro romano di Albano Laziale guidato dall'archeologo Giuseppe Lugli: due proprietari terrieri albanensi furono accusati di farne uso in una loro tenuta a Solforate, presso Pomezia. Oltre ai prigionieri di guerra, un'altra fonte di lavoro a basso costo per i proprietari erano i lavoratori stagionali forestieri, provenienti soprattutto dall'Abruzzo e dal resto del Lazio: si calcola che nei soli tre comuni di Frascati, Marino ed Albano essi fossero 3000 in tempo di vendemmia.\nIl \"biennio rosso\" si apr\u00ec con l'occupazione di tre oliveti dei marchesi Ferrajoli in diversi punti del territorio il 27 marzo 1919: il 1\u00ba aprile fu invasa una propriet\u00e0 dei Doria Landi Pamphili in localit\u00e0 Madonnella, il 2 aprile una propriet\u00e0 della famiglia Gelosi. Il 10 aprile, in coincidenza con lo sciopero generale indetto a Roma, i contadini occuparono alcune propriet\u00e0 dei Ferrajoli e dei Galli, ed il sindaco socialista Luigi Sabatini diede indirettamente il suo appoggio ai contadini nella loro lotta per la redistribuzione delle terre. Nel 1919 ci fu anche un risveglio degli ambienti cattolici castellani, in appoggio ai proprietari terrieri: emblematici gli scontri tra popolari e socialisti verificatisi ad Albano durante un comizio dei candidati deputati popolari Francesco Boncompagni Ludovisi e Luigi Capri Cruciani, terminati con un bambino di cinque anni, un contadino di quindici ed un carrettiere adulto feriti.\nAlle elezioni politiche ed amministrative italiane del 1921 ad Albano vinse il socialista Dante Malintoppi, la cui robusta giunta rimase in carica fino allo scioglimento imposto dalla dittatura fascista nel 1923. Il fascismo ebbe difficolt\u00e0 ad insediarsi ai Castelli Romani, e spesso dovette valersi di personaggi \"riciclati\" dal partito socialista o repubblicano: non per questo fu meno violento, ed anche ad Albano dimostr\u00f2 le sue contraddizioni. Le elezioni politiche ed amministrative del 1924 (le prime dopo l'emanazione della legge Acerbo) diedero una scontata vittoria al Partito Nazionale Fascista in tutte le localit\u00e0 dei Castelli (basti pensare che a Genzano di Roma, dove il fascismo era particolarmente violento, si era passati dai 378 voti repubblicani del 1921 ai 7 del 1924!), pur riservando alcune sorprese (a Rocca di Papa ad esempio popolari e social-comunisti ebbero insieme 1000 voti, senz'altro pi\u00f9 dei fascisti).\nDalla seconda guerra mondiale alla fine del secolo.\nLa seconda guerra mondiale colp\u00ec duramente i Castelli Romani: gi\u00e0 il 9 settembre 1943 soldati tedeschi e soldati italiani della divisione \"Piacenza\" ebbero uno scontro a fuoco nell'attuale parco pubblico di villa Doria. Diciannove morti italiani e l'occupazione tedesca di Albano furono il bilancio di questo scontro, conseguenza dell'armistizio di Cassibile del 3 settembre, annunciato dal proclama Badoglio dell'8 settembre 1943.\nDopo lo sbarco anglo-americano ad Anzio (22 gennaio 1944) i Colli Albani furono duramente battuti dal fuoco incrociato: i primi bombardamenti colpirono Albano il 27 gennaio, ma l'ondata pi\u00f9 devastante colp\u00ec la citt\u00e0 il 1\u00ba febbraio, con la distruzione persino del convento della monache clarisse in piazza Pia. Il 10 febbraio tanti albanensi sfollati furono colpiti dal bombardamento di Propaganda Fide, avvenuto all'interno della zona extra-territoriale della Villa Pontificia di Castel Gandolfo. \nIl secondo dopoguerra \u00e8 stato un periodo di rinascita per la citt\u00e0 e per il suo territorio: si sono sviluppate le popolose frazioni di Cecchina e Pavona, e la vita culturale cittadina si \u00e8 intensificata con l'apertura negli anni settanta del museo civico di Albano Laziale. Negli anni sessanta la citt\u00e0 si \u00e8 affermata come importante polo scolastico: dopo il liceo scientifico paritario retto dai padri Giuseppini, aprirono il liceo ginnasio statale Ugo Foscolo e l'istituto professionale di stato Nicola Garrone.\nIl Duemila.\nSabato 25 febbraio 2006, a margine di un corteo organizzato dal movimento della destra radicale Movimento Sociale Fiamma Tricolore, il centro di Albano \u00e8 stato teatro di scontri tra alcuni militanti di Fiamma Tricolore ed altri militanti di diverse forze antifasciste accorsi da Roma e da altre localit\u00e0 dei Castelli Romani per contestare lo svolgimento del corteo, conclusosi con un comizio: il bilancio \u00e8 stato di due feriti leggeri. Incidenti simili si sono verificati a margine della manifestazione nazionale di Fiamma Tricolore tenutasi ad Albano dal 13 al 16 settembre 2007.\nMonumenti e luoghi d'interesse.\nArchitetture religiose.\nCattedrale di San Pancrazio.\nLa basilica cattedrale di San Pancrazio martire \u00e8 il principale luogo di culto cattolico della citt\u00e0, nonch\u00e9 cattedrale della diocesi suburbicaria di Albano. La prima testimonianza dell'esistenza di una cattedrale ad Albano, intitolata a San Giovanni Battista, risale al pontificato di papa Silvestro I (314-335).\nLo stesso edificio venne ricostruito da papa Leone III (795-816) perch\u00e9 minacciava il crollo a causa della grande antichit\u00e0: a questa fase risalirebbero i cospicui avanzi di colonne e murature antiche messi in luce all'interno dell'attuale cattedrale.\nAltri interventi di restauro della cattedrale furono dovuti al cardinale vescovo Michele Bonelli alla fine del Cinquecento, al cardinale vescovo Flavio Chigi nel 1687 e, soprattutto, ai cardinali vescovi Ferdinando d'Adda e Fabrizio Paolucci tra il 1719 ed il 1722: quest'ultimo in particolare commission\u00f2 all'architetto Carlo Buratti la realizzazione della facciata.\nUlteriori interventi sulla struttura furono eseguiti nel periodo della Repubblica Romana (1798-1799) e tra il 1806 ed il 1808 si dovette intervenire sul campanile pericolante: tra il 1821 ed il 1826 si lavor\u00f2 per riaprire al culto la navata destra verso piazza Pia, fino ad allora adibita a cimitero.\nI restauri che hanno dato l'aspetto attuale alla cattedrale sono stati quelli del 1854-1858 e del 1912-1913.\nLavori di ripristino all'interno ed all'esterno della struttura si sono svolti nel 2007-2008, e si sono conclusi con la riconsacrazione dell'altare maggiore ad opera di papa Benedetto XVI il 21 settembre 2008.\nLa chiesa \u00e8 a pianta basilica a tre navate e si presenta in architettura neoclassica dopo i restauri ottocenteschi: sulle navate si aprono sei cappelle laterali arredate con dipinti del XVII e XVIII secolo: tra le altre opere d'arte, si distinguono gli affreschi novecenteschi dell'abside, sotto la quale esiste una cripta al cui interno sono conservati alcuni ornamenti architettonici dell'antica basilica leonina.\nChiesa di San Pietro.\nLa chiesa di San Pietro apostolo \u00e8 uno dei pi\u00f9 antichi luoghi di culto cattolici della citt\u00e0: ricavata in un locale delle terme di Caracalla con affaccio sulla via Appia Antica, fu fondata probabilmente all'epoca di papa Ormisda (514-523).\nIl campanile, uno dei simboli della citt\u00e0 di Albano, venne realizzato secondo il gusto dell'architettura romanica attorno al XII secolo, mentre nel XIII secolo fu eseguita la decorazione pittorica dell'interno della chiesa, oggi sopravvissuta in parte.\nNel 1440 la chiesa, data la sua vicinanza a palazzo Savelli, venne scelta dalla famiglia Savelli come cappella di famiglia: vi furono praticate alcune sepolture principesche e fino al 1697 i Savelli mantennero il giuspatronato sulla chiesa. All'interno, oltre ai summenzionati affreschi ed alle tombe principesche, fanno mostra di s\u00e9 una pala d'altare cinquecentesca e due arazzi del 1771 e del 1851. In diverse parti della struttura sono incastonate parti architettoniche romane, come la trabeazione posta sulla porta orientale ed i componenti marmorei della porta occidentale, oltre ad un sarcofago del III secolo posto all'interno della chiesa.\nChiesa e convento di San Paolo.\nLa chiesa di San Paolo, dal 1999 anche nota come santuario di San Gaspare del Bufalo, \u00e8 stata uno dei pi\u00f9 importanti luoghi di culto di Albano, legato alla fondazione dell'omonima abbazia retta da padri Guglielmini voluta nel 1282 dal cardinale Giacomo Savelli, che dal 1285 divent\u00f2 papa Onorio IV. L'abbazia fu dotata di ingenti propriet\u00e0 terriere ad Albano e nei dintorni, tra cui il romitorio di Sant'Angelo \"in Lacu\" sul lago Albano, ed in seguito istituita in commenda in favore dei Savelli.\nAi Guglielmini subentrarono nel 1444 i padri Gerolamini, che rimasero nella chiesa fino alla chiusura dei conventi decretata durante l'occupazione napoleonica (1807-1814).\nAlla met\u00e0 del Seicento l'abate commendatario cardinale Paolo Savelli promosse la creazione del \"tridente di strade\" di Albano che spian\u00f2 la strada per l'urbanizzazione del cosiddetto borgo San Paolo.\nNel 1769 il cardinale Marcantonio Colonna fece eseguire alcuni lavori di restauro alla chiesa, cadente, mentre nel 1821 ai Girolamini subentrarono nella gestione della chiesa e del convento i missionari del Preziosissimo Sangue, che dopo la morte del loro fondatore san Gaspare del Bufalo traslarono in un altare laterale parte del suo corpo, circostanza che attira ancora oggi ad Albano numerosi pellegrini da tutto il mondo.\nL'adiacente convento fu completamente distrutto durante la seconda guerra mondiale, ed \u00e8 stato ricostruito nel 1952: attualmente ospita anche il seminario vescovile ed un centro di formazione professionale.\nNell'interno ad una navata, oltre alle reliquie di san Gaspare, si possono ammirare l'affresco settecentesco sulla volta ed altri dipinti del XVIII secolo, fra cui una copia anonima del \"Battesimo di San Paolo\" di Pietro da Cortona conservata presso la chiesa di Santa Maria Immacolata a via Veneto a Roma.\nChiesa e convento di Santa Maria delle Grazie.\nLa chiesa di Santa Maria delle Grazie \u00e8 un luogo di culto cattolico di Albano, gi\u00e0 menzionato secondo alcuni studiosi nel 1203 con il nome di Santa Maria Minore: ad ogni modo la chiesa venne affidata nel 1560 ai frati minori conventuali, che avevano anticamente la custodia della non lontana cattedrale di San Pancrazio, dal cardinale vescovo Giovanni Gerolamo Morone.\nL'aspetto attuale della chiesa \u00e8 fortemente influenzato da interventi successivi in architettura neoclassica. All'interno si possono ammirare alcuni dipinti del XVII secolo.\nChiesa e convento di Santa Maria della Stella.\nLa chiesa di Santa Maria della Stella \u00e8 uno dei luoghi di culto di Albano pi\u00f9 ricchi di memorie storiche, grazie alla presenza nel sottosuolo dell'adiacente ex-convento dei padri Carmelitani delle catacombe di San Senatore.\nLe catacombe furono ricavate in una cava dismessa di pozzolana gi\u00e0 a partire dal IV o dal V secolo, e rimasero in uso fino al IX secolo circa: la chiesa ed il convento vennero fondati nel luogo di un antico romitorio nel 1565 per volont\u00e0 di Fabrizio e Cristoforo Savelli.\nLa chiesa, crollata nel 1676, venne restaurata dall'ultimo principe Giulio Savelli ed in seguito dal cardinale Niccol\u00f2 Coscia intorno alla met\u00e0 del Settecento.\nNel 1826 il Comune colloc\u00f2 accanto alla chiesa il cimitero comunale, finora collocato nella navata destra della cattedrale di San Pancrazio: questo cimitero, sostituito dopo l'annessione del Lazio al Regno d'Italia nel 1870 con l'attuale cimitero comunale, \u00e8 noto anche come \"cimitero della peste\" perch\u00e9 ha accolto soprattutto i morti per l'epidemia di colera del 1867. Altri restauri alla chiesa sono stati eseguiti nel 1957 e nel 1987.\nAll'interno in architettura tardo barocca ad una navata \u00e8 possibile ammirare l'immagine sacra della Madonna, databile al XIV secolo, ed alcuni dipinti del XVIII secolo.\nChiesa e convento di San Bonaventura.\nLa chiesa di San Bonaventura, anche denominata di San Francesco d'Assisi, \u00e8 un luogo di culto di Albano adiacente al convento dei frati minori cappuccini. Il convento fu fondato nel 1619 per volere della principessa Flaminia Colonna Gonzaga, e la chiesa venne consacrata nel 1635 dal cardinale Giulio Savelli.\nAll'interno ad una navata in architettura tardo barocca, \u00e8 da notare soprattutto la pala d'altare del pittore olandese Gerard van Honthorst. Accanto al convento si trova una vasta area boscosa in gran parte di propriet\u00e0 comunale situata alla sommit\u00e0 del colle dei Cappuccini (615 ), dalla quale si ha una visuale panoramica sul lago Albano, da una parte, e dall'altra sulla citt\u00e0 e sulla pianura costiera sottostante.\nChiesa e convento dell'Immacolata Concezione.\nLa chiesa dell'Immacolata Concezione, meglio nota come chiesa delle Clarisse o, popolarmente, delle \"sepolte vive\", \u00e8 un luogo di culto cattolico annesso al convento delle monache clarisse di stretta osservanza, fondato nel 1631 per volere della principessa Caterina Savelli e gi\u00e0 autorizzato da papa Urbano VIII con bolla pontificia dell'8 agosto 1625.\nIl convento, con prospetto su piazza Pia ma incluso nel perimetro della Villa Pontificia di Castel Gandolfo, fu, nonostante ci\u00f2, raso al suolo dal bombardamento aereo anglo-americano del 1\u00ba febbraio 1944 ed, in seguito, ricostruito. Nel bombardamento morirono 16 suore.\nOggi \u00e8 incluso nel perimetro della zona extraterritoriale delle Ville Pontificie di Castel Gandolfo.\nSantuario di Santa Maria della Rotonda.\nIl santuario di Santa Maria della Rotonda \u00e8 il luogo di culto pi\u00f9 antico della citt\u00e0 e dell'intera diocesi suburbicaria di Albano: sorge infatti all'interno di un ninfeo romano edificato in et\u00e0 domizianea (81-96) come parte della villa di Domiziano a Castel Gandolfo. Consacrato all'uso di chiesa probabilmente attorno all'VIII secolo, la prima consacrazione ufficiale risale al 1060. Con molta cautela si pu\u00f2 affermare che il santuario mariano fu gestito in questo periodo dai monaci basiliani dell'abbazia di Santa Maria di Grottaferrata, ma in occasione della seconda consacrazione del 1316 la gestione del luogo di culto spettava gi\u00e0 alle monache agostiniane. Il santuario fu assegnato ai padri Gerolamini della basilica dei Santissimi Bonifacio ed Alessio all'Aventino in Roma nel 1444, e sotto questa propriet\u00e0 rimase fino all'acquisto da parte del cardinale vescovo Giovanni Battista Pallotta nel 1663: presso il santuario fu installato il seminario vescovile nel 1667, assegnato dal 1708 al 1801 ai padri Scolopi.\nL'attuale aspetto dell'edificio \u00e8 dovuto ai drastici restauri del 1935-1938, che hanno eliminato ogni traccia non solo delle manomissioni seicentesche ma anche degli interventi trecenteschi ed alto-medioevali: nell'interno, a pianta centrale con cupola forata al centro ad imitazione del Pantheon di Roma seppur in scala ridotta, oltre all'immagine mariana databile attorno all'VIII secolo sono conservati alcuni cicli pittorici del XIV secolo e, nel portico, il pavimento musivo originale di et\u00e0 domizianea.\nArchitetture civili.\nPalazzo Savelli.\nPalazzo Savelli \u00e8 il palazzo storico pi\u00f9 importante della citt\u00e0, attualmente destinato a residenza municipale assieme all'adiacente palazzo Camerario. In et\u00e0 romana nella zona del palazzo si trovavano alcuni impianti termali, a quanto \u00e8 possibile evincere da diverse fistole acquarie di et\u00e0 domizianea rinvenute nel sito: attorno al XIII secolo venne strutturato da Luca Savelli o dal figlio Giacomo come fortificazione lungo la via Appia Antica. L'antica funzione militare \u00e8 richiamata, oltre dai due torrioni quadrangolari che affacciano su piazza San Pietro, dalla tecnica muraria in blocchetti di peperino con spesso letto di malta.\nInfine, tra il Cinquecento ed il Seicento, il castello sub\u00ec la trasformazione in residenza nobiliare della famiglia Savelli: dopo l'acquisizione del feudo da parte della Camera Apostolica nel 1697 al palazzo venne aggiunto l'adiacente palazzo Camerale con affaccio su corso Alcide de Gasperi, collegato al corpo centrale attraverso un cavalcavia, e l'edificio fu riadattato a residenza di ospiti illustri. Diventato sede municipale di Albano nel 1870, gli interni furono risistemati negli anni trenta dal pittore Aldo Albani.\nAll'interno del palazzo si trovano i locali dell'ex-pretura al piano terra, utilizzati come sede di mostre temporanee e convegni, lo scalone che conduce al piano nobile, dove si trova il salone d'onore affrescato oggi utilizzato come sede del consiglio comunale. Nel portico al piano terra sono conservate alcuni decorazione della demolita porta Romana, assieme ad altre lapidi ed iscrizioni moderne.\nPalazzo Rospigliosi.\nPalazzo Rospigliosi \u00e8 un palazzo storico costruito dalla famiglia Rospigliosi nel 1667 nel costruendo borgo San Paolo, sull'attuale via san Leonardo Murialdo. Dagli anni trenta nell'edificio si sono installati i padri Giuseppini del Murialdo che hanno fondato un liceo scientifico ed oggi vi mantengono oltre allo scientifico una scuola primaria, una scuola secondaria di primo grado ed un liceo classico paritari.\nPalazzo Pamphilj.\nPalazzo Pamphilj, anche chiamato del Collegio Nazareno, \u00e8 uno dei palazzi storici di Albano pi\u00f9 grandi ed interessanti dal punto di vista architettonico: la genesi della sua costruzione \u00e8 stata presa in esame in uno studio dell'accademia degli Incolti del 1988 come esemplificativa di una fabbrica patrizia settecentesca nell'Agro Romano.\nIl palazzo fu costruito tra il 1708 ed il 1717 per volere del cardinale Benedetto Pamphilj nel luogo di due preesistenti casini di villeggiatura, il casino Maculani ed il casino Bottini. Dopo alterne vicende nel 1764 il palazzo venne venduto ai padri Scolopi del Collegio Nazareno in Roma che lo adattarono a luogo di villeggiatura estiva dei loro alunni: i lavori che hanno dato fondamentalmente l'aspetto attuale al palazzo furono eseguiti nel 1777.\nGli Scolopi continuarono ad utilizzare il palazzo fino al 1944, quando il Comune di Albano firm\u00f2 una convenzione con i religiosi per installare nel palazzo 52 famiglie di sfollati senzatetto della seconda guerra mondiale: il palazzo fu cos\u00ec \"violentato\", per usare una colorita espressione degli studiosi Marco Silvestri ed Enzo d'Ambrosio, per ricavare al suo interno appartamenti. Attualmente l'edificio, abbandonato dagli sfollati, versa nel degrado pi\u00f9 totale.\nPalazzo Vescovile.\nIl palazzo Vescovile, anche denominato palazzo Lercari, venne fondato dal cardinale Nicol\u00f2 Maria Lercari nella prima met\u00e0 del Settecento: il palazzo ospit\u00f2 papa Benedetto XIII gi\u00e0 durante il viaggio per la visita apostolica a Benevento del 1727.\nFu donato alla Curia diocesana come residenza vescovile alla morte del cardinale nel 1757, dato che fino ad allora la citt\u00e0 era sprovvista di una residenza per il proprio cardinale vescovo, esentato dall'obbligo di residenza imposto a tutti gli altri vescovi dal Concilio di Trento. Il cardinale vescovo Francesco Scipione Maria Borghese intraprese ingenti lavori di sistemazione dell'edificio, che ospit\u00f2 i cardinali vescovi per sei mesi l'anno: oggi vi hanno sede stabilmente gli uffici diocesani ed il vescovo.\nPalazzo Corsini.\nPalazzo Corsini \u00e8 un palazzo storico di Albano edificato lungo la via Appia nell'attuale borgo Garibaldi attorno alla prima met\u00e0 del Settecento dalla famiglia Corsini assieme al grande giardino all'italiana: nel 1817 il palazzo fu rinnovato da Carlo IV di Spagna, lo spodestato monarca spagnolo, mentre nel 1844 venne restaurato e soprannominato dall'architetto Pietro Antonio Giorni \"locanda reale\". Oggi ospita la direzione generale dell'Azienda Sanitaria Locale RMH.\nVilla Doria.\nIl parco pubblico di Villa Doria, meglio noto semplicemente come villa Doria, \u00e8 la pi\u00f9 grande area verde del centro di Albano. Il palazzo e la villa furono costruiti all'inizio del Settecento dal cardinale vescovo Fabrizio Paolucci assieme alla cappella di San Giobbe, arredata da un quadro del pittore Carlo Maratta, divent\u00f2 in seguito di propriet\u00e0 della famiglia Doria. Il palazzo venne completamente distrutto durante la seconda guerra mondiale, mentre la villa fu teatro della battaglia di Villa Doria tra italiani e tedeschi il 9 settembre 1943, conclusasi con la morte di ventisei soldati italiani. Le macerie del palazzo furono sgomberate nel 1951 per lasciare spazio all'attuale piazza Giuseppe Mazzini. La villa \u00e8 parco pubblico, ed all'interno del perimetro verde si trovano i resti di una villa romana attribuita a Gneo Pompeo Magno.\nVilla Altieri.\nVilla Altieri \u00e8 una villa costruita sulla via Appia all'ingresso di Albano all'inizio del Settecento dal cardinale Lorenzo Altieri sul sito di una casa colonica di propriet\u00e0 della famiglia Savelli: i lavori terminarono entro il 1720.\nOggi il palazzo con il suo maestoso portale sulla via Appia, gi\u00e0 di propriet\u00e0 Oblati di San Francesco di Sales, ospita un ristorante. La villa invece \u00e8 un parco pubblico adiacente alla scuola media statale \"Giovanni Pascoli\".\nVilla Ferrajoli.\nIl parco pubblico di villa Ferrajoli, meglio noto semplicemente come villa Ferrajoli, \u00e8 una villa edificata all'inizio dell'Ottocento da Domenico Benucci di fronte a palazzo Corsini. La villa e la palazzina furono acquistate nel 1845 dal marchese Giuseppe Ferrajoli, che ampli\u00f2 e sistem\u00f2 il complesso in architettura neoclassica. La palazzina venne acquistata dal Comune di Albano nel 1948: la villa fu amputata di molte parti su cui \u00e8 sorto il moderno quartiere Villa Ferrajoli. Nell'edificio venne collocato nel 1970 l'istituto professionale di stato \"Nicola Garrone\" e nel 1974 divenne idonea sede per il museo civico di Albano, per iniziativa del direttore dello stesso Pino Chiarucci.\nVilla Venosa-Boncompagni.\nVilla Venosa-Boncompagni venne costruita nel 1857 dalla famiglia Boncompagni nell'attuale borgo Garibaldi sulla via Appia: rinomato fu il giardino, popolato di piante autoctone e tropicali conservate all'interno di dodici grandi serre. Oggi palazzo e villa sono decaduti ed utilizzati ad uso di civili abitazioni.\nArchitetture militari.\nIn et\u00e0 medioevale Albano fu cinta di mura, poich\u00e9 nell'XI secolo fu roccaforte di papa Pasquale II in due occasioni, nel 1108 ed ancora nel 1116, e nel XIII secolo i Savelli si curarono di fortificare la citt\u00e0 con la costruzione dell'attuale palazzo Savelli e, probabilmente, trasformando l'anfiteatro romano in una fortezza chiamata \"palatium\", menzionata nel 1203 e nel 1217.\nTutte le fortificazioni furono smantellate nel 1436, quando la citt\u00e0 fu rasa al suolo dal cardinale Giovanni Maria Vitelleschi: ad oggi, perci\u00f2, \u00e8 impossibile seguire il tracciato delle mura medioevali.\nInvece \u00e8 possibile identificare almeno tre porte: porta San Paolo, che si apre in piazza San Paolo presso l'omonima chiesa, l'unica ancora in piedi, e due porte demolite in et\u00e0 recente, la porta dei Cappuccini, accesso medioevale che si apriva a met\u00e0 dell'attuale via San Francesco d'Assisi, demolita nell'ultimo trentennio dell'Ottocento per allargare la strada, e la porta Romana, la pi\u00f9 pregevole dal punto di vista artistico, ricostruits sotto il pontificato di papa Clemente XI nel 1713: demolita nel 1906 per lasciar passare la linea tranviaria delle Tranvie dei Castelli Romani, nonostante le proteste del professor Giuseppe Del Pinto, che riusc\u00ec a far salvare i componenti monumentali della porta, oggi collocati nell'atrio di palazzo Savelli.\nResti archeologici.\nVille di et\u00e0 repubblicana.\nTra le ville che sorsero nell'area albana in et\u00e0 repubblicana, la pi\u00f9 importante e la meglio conservata \u00e8 quella di Gneo Pompeo Magno, situata convenzionalmente (e secondo alcuni archeologi a torto) nel sito dell'attuale parco pubblico di villa Doria: poco distante da essa sulla via Appia all'ingresso della citt\u00e0 si trova un sepolcro romano popolarmente conosciuto come il sepolcro di Pompeo, attribuzione considerata probabile dagli archeologi. Tra le altre ville o fondi sono notevoli da menzionare quelle di propriet\u00e0 di Quinto Aurelio (di ignota ubicazione, secondo alcuni storici posta presso l'imbocco della moderna tangenziale di Albano sulla via Appia provenendo da Roma), di Lucio Albucio Iusto (di ignota ubicazione), di Marco Giunio Bruto (di ignota ubicazione), di Publio Clodio Pulcro (ubicata con grande probabilit\u00e0 sulla via Appia presso la localit\u00e0 Ercolano in comune di Castel Gandolfo), oltre alle ville anonime trovate presso la sponda meridionale del lago Albano e alla stazione ferroviaria di Albano Laziale.\nVille di et\u00e0 imperiale.\nIn et\u00e0 imperiale sorsero nuove ville nel territorio albanense, come quella di Lucio Anneo Seneca situata sulla sponda meridionale del lago Albano e quella di Publio Papinio Stazio, sita in luogo non identificato. Inoltre la villa repubblicana di Gneo Pompeo Magno fu riconvertita dopo Augusto (27 a.C.-17) in tenuta imperiale, e tale rimase fino all'et\u00e0 flavia: in et\u00e0 adrianea fu poi alienata dal patrimonio imperiale, salvo tornare tra i possedimenti imperiali entro il IV secolo.\nTuttavia, il complesso residenziale pi\u00f9 vasto che occup\u00f2 il territorio del centro di Albano in et\u00e0 imperiale fu la villa di Domiziano a Castel Gandolfo: vasta complessivamente 13 o 14 chilometri quadrati, attraversata da una fitta rete di strade e servita da almeno tre acquedotti, la parte \"padronale\" della tenuta si estendeva su tre colli, tra Castel Gandolfo ed Albano Laziale, occupando grossomodo il sito dell'attuale villa Barberini, nella zona extra-territoriale della Villa Pontificia di Castel Gandolfo. Suddivisa in tre terrazzamenti, questa parte ospitava le cisterne, gli impianti termali, alcuni ninfei ed una terrazza sul lago Albano ed il teatro al primo ripiano in alto, il criptoportico, l'ippodromo ed il palazzo al secondo ripiano, costruzioni sparse al terzo, verso la via Appia Antica.\nI \"Castra Albana\".\nI \"castra\"\nI \"Castra Albana\" furono l'accampamento fortificato stabile della \"Legio II Parthica\" in Italia, fondato dall'imperatore Settimio Severo (193-211) non appena fu salito al potere, per la sua sicurezza politica. La legione continu\u00f2 a prosperare fino alla seconda met\u00e0 del III secolo, ma all'inizio del IV secolo i \"castra\" risultavano gi\u00e0 abbandonati: sul sito di questi nacque nell'alto Medioevo l'attuale citt\u00e0 di Albano.\nIl perimetro delle mura dei \"castra\" \u00e8 di 1334 metri: i resti pi\u00f9 abbondanti si trovano sul lato sud-est in via Castro Partico, dove resta un tratto di muro di 142 metri di lunghezza. Resti notabili della cerchia si trovano nella stessa via Castro Partico, dove ci sono una torretta di guardia rettangolare e la \"porta principalis sinixtra\", in via Alcide De Gasperi davanti a palazzo Savelli, dove si trova l'imponente \"porta praetoria\", e nel sottosuolo di via San Pancrazio, dove resta una torretta di guardia circolare.\nDegli edifici interni ai \"castra\" rimane ben poco: del \"praetorium\" non si conosce nulla tranne il probabile sito, degli alloggiamenti dei soldati si sono rinvenuti solo muri sporadici in diversi punti della citt\u00e0, mentre si hanno pi\u00f9 elementi per quanto riguarda le \"thermae parvae\", un piccolo impianto termale situato presso l'attuale piazza della Rotonda, e soprattutto de \"i Cisternoni\", una grande cisterna romana i cui lati lunghi misurano 45.50 e 47.90 metri, mentre i lati corti sono di 29.62 e 31.90: la superficie \u00e8 di 1436.50 metri quadrati, con una capacit\u00e0 di 10.132 metri cubi d'acqua.\nLe terme di Caracalla\nDelle terme di Caracalla o \"di Cellomaio\" restano alcuni imponenti elementi, visibili nell'insieme da via Volontari del Sangue: questo grande impianto termale esterno alle mura dell'accampamento venne costruito dall'imperatore Caracalla (211-217) poco dopo la realizzazione dei \"castra\". La struttura dell'edificio \u00e8 costituita da un nucleo cementizio di scaglie di peperino, interrotto a tratti da laterizi, rivestito da mattoni: l'unico locale intero \u00e8 un'aula di 37 metri per 12 occupata fin dall'alto Medioevo dalla chiesa di San Pietro.\nL'anfiteatro romano\nL'anfiteatro romano venne costruito dopo le terme, attorno alla met\u00e0 del III secolo, fuori dalle mura dei \"castra\", sempre in funzione della presenza dei legionari partici. Attualmente \u00e8 visibile tutto l'emisfero meridionale dell'anfiteatro, mentre la parte settentrionale \u00e8 interrata dai muri di costruzione di via San Francesco d'Assisi e di via dell'Anfiteatro Romano. Tra gli altri avanzi, in parte scavati nella roccia viva di peperino in parte costruiti in \"opus quadratum\" della stessa pietra, ci sono il \"pulvinar\", ovvero il palco imperiale, i particolarissimi e \"bizzarri\" fornici sostruttivi, gli altrettanto particolari \"vomitoria\", ovvero i corridoi d'accesso all'arena.\nIl sepolcreto della Selvotta\nIl sepolcreto della \"Legio II Parthica\" fu individuato presso la localit\u00e0 Selvotta, ai confini comunali tra Albano Laziale ed Ariccia, a partire dal 1866: negli anni sessanta si erano scoperte una cinquantina di tombe, buona parte dotate di epigrafe funeraria. Tutte le tombe presentavano la stessa tipologia di realizzazione, con le casse scavate nella roccia viva di peperino ed i coperchi realizzati in un blocco monolitico della stessa pietra, in genere a forma di tetto o di coperchio. Nel sepolcreto trovavano sepoltura anche le mogli ed i figli dei legionari partici.\nSepolcri isolati.\nSepolcro \"degli Orazi e dei Curiazi\"\nIl sepolcro a tronchi conici situato lungo la via Appia Antica nel quartiere La Stella, davanti all'omonima chiesa, \u00e8 uno dei monumenti pi\u00f9 caratteristici di Albano: identificato popolarmente con il sepolcro degli Orazi e Curiazi (tradizione rigettata dagli archeologi), \u00e8 stato attribuito anche alla \"gens Azzia\" di \"Aricia\" (le cui ultime case probabilmente lambivano, anticamente, il sepolcro), a Gneo Pompeo Magno, ad Arunte, il figlio del lucumone di Chiusi Porsenna, caduto nella battaglia di Aricia del 505 a.C. Il monumento si presenta con una serie di tronchi di cono in peperino, simili a caminetti, che si innalzano su un podio ornato fino alla base della zoccolatura: la cella funeraria \u00e8 al centro, sovrastata dal tronco di cono pi\u00f9 grande. Il sepolcro fu restaurato tra il 1825 ed il 1837 da Giuseppe Valadier, su incarico dell'ispettore generale pontificio Antonio Canova: le sue dimensioni sono di 5 metri per 4.80 alla base. Il sepolcro ha influenza etrusche perch\u00e9 ricorda il mausoleo di Porsenna a Chiusi.\nSepolcro \"a torre\" o \"di Pompeo Magno\"\nQuesto sepolcro a torre, situato sulla via Appia Antica prima dell'ingresso ad Albano provenendo da Roma, \u00e8 stato tradizionalmente, ma generalmente senza convinzione, attribuito a Gneo Pompeo Magno: si presenta con una pianta quadrata di 10.50 metri per lato, e si articolava su pi\u00f9 piani fino a raggiungere i 45 metri, altezza singolare per un sepolcro. La sua datazione si aggira attorno al I secolo. Oltretutto, la forma del sepolcro, terminante in cuspide, \u00e8 molto rara nell'Italia centrale.\nSepolcro sotterraneo\nQuesto sepolcro, situato sotto corso Giacomo Matteotti ad alcuni metri di profondit\u00e0 rispetto al piano di calpestio attuale, \u00e8 stato identificato da Pino Chiarucci come il vero sepolcro di Gneo Pompeo Magno, data la datazione alla met\u00e0 del I secolo a.C.: scavato nella roccia viva di peperino, \u00e8 formato da un corridoio lungo 17.15 metri ed alto 3.35 che immette in due ambienti, uno sopra all'altro, grandi rispettivamente 5.90 metri per 3.84 (quello superiore) e 3.54 metri per 1.77 (quello inferiore). Una curiosit\u00e0 \u00e8 rappresentata da un'apertura posta nella volta della cella superiore, giustificata da Giovanni Antonio Ricci come un buco attraverso il quale si recitavano le preghiere sul defunto: il mistero resta tuttavia fitto.\nAltri sepolcri sparsi\nAltri sepolcri minori individuati nel territorio albanense sono un sepolcro quadrangolare a tempietto in piazza Risorgimento, grande 10 metri per lato ed alto circa 5 metri, il sepolcro di Aurelio Vitalione e di Aurelia Martano posto al XIV miglio della via Appia Antica, dalla caratteristica forma vagamente egizia, vasto 5 metri per 5.50 ed ancora in parte interrato, ed un sepolcreto di difficile datazione situato presso la stazione ferroviaria di Albano, costituito da un agglomerato di fosse e loculi delle dimensioni di 1.80 metri per 0.45, e fatti risalire da Giuseppe Lugli all'epoca dei \"Castra Albana\": questo sepolcreto \u00e8 riscoperto nel 2009 nel corso di alcuni lavori nel costruendo parcheggio di scambio gomma-ferro sito presso la stazione (nell'ambito del cui finanziamento di 4.183.000 euro circa 400.000 sono stati destinati ad indagini archeologiche e geologiche), e costituisce la seconda necropoli dei legionari dei \"castra\" dopo quella della Selvotta. Un sepolcro di et\u00e0 repubblicana era posto vicino a quello detto \"degli Orazi e dei Curiazi\", ma fu inglobato nelle fondazioni della via Appia Nuova durante i lavori di costruzione del terrapieno di collegamento con il ponte di Ariccia, attorno al 1851.\nResti archeologici paleocristiani.\nI resti archeologici paleocristiani pi\u00f9 importanti del territorio albanense sono le catacombe di San Senatore, ricavate in una cava dismessa di pozzolana gi\u00e0 a partire dal IV o dal V secolo, e rimasero in uso fino al IX secolo circa. All'interno delle catacombe si trovano alcuni affreschi del V secolo, un affresco bizantino databile al IX secolo, diverse iscrizioni sepolcrali pagane e cristiane, un arcosolio della fine del V secolo: due cunicoli sono ancora parzialmente scavati.\nAltre antiche testimonianze della presenza cristiana nei primissimi secoli dell'era cristiana ad Albano sono un oratorio cristiano situato all'interno dei resti della villa attribuita a Gneo Pompeo Magno nell'attuale parco pubblico di villa Doria ed un oratorio cristiano scoperto dentro i \"vomitoria\" dell'anfiteatro romano di Albano Laziale in via San Francesco d'Assisi.\nAree naturali.\nIl centro storico di Albano e le sue propaggini occidentali sono completamente incluse nel perimetro del Parco Regionale dei Castelli Romani, pur rappresentando una piccola parte del territorio comunale.\nL'area di verde urbano pi\u00f9 vasta ed importante del centro di Albano \u00e8 il parco pubblico di villa Doria, seguita dal parco pubblico di villa Ada, all'interno del quale ha sede l'istituto professionale di stato Nicola Garrone, dal parco pubblico di villa Ferrajoli (chiamato dagli albanensi \"'a Villetta\"), caratterizzato da alcune fra le prime magnolie importate in Italia, e dall'area verde pubblica del Parco della Rimembranza, dove \u00e8 posto il monumento ai Caduti. Il bosco comunale del Colle dei Cappuccini, sito presso il convento dei frati minori cappuccini attiguo alla chiesa di San Bonaventura, \u00e8 una delle aree verdi pi\u00f9 pregevoli dei Castelli Romani, perch\u00e9 vi sopravvive la flora primitiva dei Colli Albani, formata dal cosiddetto \"bosco Q.T.A.\" (ovvero querce, tigli ed aceri), e sopravvissuta all'introduzione massiccia da parte dell'uomo del castagno tra Seicento e Settecento, pianta che copre circa l'80% della superficie boschiva del Parco Regionale dei Castelli Romani."}
{"id": "2475486", "revid": "339392", "url": "https://it.wikipedia.org/wiki?curid=2475486", "title": "Sirannon", "text": ""}
{"id": "2475493", "revid": "1226", "url": "https://it.wikipedia.org/wiki?curid=2475493", "title": "Eugenios Michael Antoniadi", "text": ""}
{"id": "2475496", "revid": "1305772", "url": "https://it.wikipedia.org/wiki?curid=2475496", "title": "Momonga", "text": "Il termine di origine giapponese Momonga pu\u00f2 riferirsi a:"}
{"id": "2475499", "revid": "339392", "url": "https://it.wikipedia.org/wiki?curid=2475499", "title": "Radio Televisione croata", "text": ""}
{"id": "2475502", "revid": "407343", "url": "https://it.wikipedia.org/wiki?curid=2475502", "title": "Solfuro di Zinco", "text": ""}
{"id": "2475505", "revid": "6923", "url": "https://it.wikipedia.org/wiki?curid=2475505", "title": "Annibal de Coconas", "text": "Biografia.\nNato attorno al 1530, probabilmente a Susa, violento ed ambizioso, pratica sin da giovane il mestiere delle armi. \nNel 1561 favorito di Emanuele Filiberto I di Savoia (ricoprendo anche l'incarico, delicato e di estrema fiducia, di suo gentiluomo di bocca), diviene capitano di una compagnia di duecento soldati.\nSi vuole che, a causa del suo carattere, si sia poi fatto nemici tra i cortigiani piemontesi che gli avrebbero istigato contro il principe, dal quale \u00e8 bandito dallo Stato.\nEmigra in Francia dove, per il suo valore, diventa capitano di una compagnia di fanti italiani.\nNel maggio del 1569 guida i suoi soldati a soccorso della cittadina di Dun-Le-Roy, assediata dai protestanti, e nel 1570 si distingue nella difesa di Marennes-en-Saintonge.\nNel 1572, alle dipendenze di Enrico di Guisa \u00e8 uno dei pi\u00f9 crudeli persecutori di ugonotti nella notte di san Bartolomeo. Al riguardo fu accusato di un accanimento cos\u00ec efferato da risultare persino poco credibile .\nNel 1573 partecipa all'assedio di La Rochelle, dove si fa notare per il suo coraggio che lo avvicina ai grandi di corte, in particolare al duca d'Anjou e di godere del favore reale. Nello stesso anno risulta avere svolto attivit\u00e0 di spionaggio per gli spagnoli, tentando di favorire, contro gli interessi della corona francese, la candidatura al trono di Polonia dello zar di Russia, Ivan il Terribile. La storica H\u00e9l\u00e8ne Michaud, nel parlare di lui afferma che Cocconato fosse un uomo senza scrupoli, pronto a tradire per denaro i suoi sovrani. Il suo nome ricorre, in effetti, in varie congiure che misero in subbuglio la Francia.\nNel 1574 entra nel partito dei Malcontent che vuole imporre la corona al duca d'Alen\u00e7on, il pi\u00f9 giovane dei fratelli del re Carlo IX morente, al posto del legittimo erede Enrico, duca d'Anjou in quel momento lontano in Polonia.\nLa congiura fu scoperta a causa di una spiata e, dopo un breve processo, egli fu dichiarato colpevole di aver praticato atti di magia nera per provocare la morte di Carlo IX insieme con il fraterno amico Bonifacio de La Mole e condannato alla decapitazione.\nLa sua noncuranza di fronte al patibolo fu tale che Carlo IX arriv\u00f2 a dire che: \"Era uno degli uomini pi\u00f9 valorosi e coraggiosi del regno, pur essendo un malvagio\".\nGli ultimi momenti delle sue avventure riecheggiano in Stendhal, in \"Le Rouge et le Noir\": la duchessa di Nevers avrebbe preso il lutto per lui e, fattone trafugare il corpo, ne avrebbe fatto imbalsamare la testa per conservarla con s\u00e9.\n\u00c8 uno dei personaggi del romanzo \"La Reine Margot\" di Alexandre Dumas che si ispir\u00f2 alle vicende del periodo.\nCome si \u00e8 visto il Radicati di Cocconato fu inviso ad Emanuele Filiberto, fu spia degli spagnoli e cospir\u00f2 contro il Re di Francia. Alcuni studiosi hanno avanzato l'ipotesi che la sua azione non sia mai stata estranea alle strategie di Emanuele Filiberto e che egli operasse in realt\u00e0 a danno di tutte le altre potenze a favore dei Savoia (che cercavano, riconquistati i propri Stati dopo un periodo di occupazione francese, la propria rivincita). Indagini d'archivio in tal senso non hanno portato ad alcuna certezza, ma il complessivo contesto politico-diplomatico-militare, congiuntamente a taluni indizi, a partire dall'impossibilit\u00e0 di conoscere i reali motivi per cui il Cocconato sarebbe caduto in disgrazia presso Emanuele Filiberto e di conseguenza esiliato, contribuiscono a rendere l'ipotesi alquanto verosimile e non priva di elementi di concretezza.\nIn ogni caso sussistono comunque dubbi anche sulla colpevolezza dei congiurati, dato che in seguito, tanto il Radicati di Cocconato (Coconas) quanto il della Mola (de La M\u00f4le), furono completamente riabilitati."}
{"id": "2475507", "revid": "1226", "url": "https://it.wikipedia.org/wiki?curid=2475507", "title": "Runaway (serie tv)", "text": ""}
{"id": "2475516", "revid": "287204", "url": "https://it.wikipedia.org/wiki?curid=2475516", "title": "Sord M-100ACE", "text": "Il Sord M-100ACE \u00e8 un computer giapponese prodotto dalla Sord Computer Corporation nel 1978, basato sul processore Zilog Z80 operante alla frequenza di 2\u00a0MHz. Era la versione professionale dell'home computer Sord M 170.\nIl computer era dotato come standard di una scheda controller per floppy disk drive e di un floppy disk drive da 143 KB singolo o doppio. Era inoltre presente una scheda video per la grafica a colori.\nPer l\"'M-100ACE\" uscirono alcune interfacce di I/O e tool di sviluppo, come un compilatore in linguaggio Fortran, un compilatore in BASIC e uno per il Cobol.\nFurono in seguito prodotte e vendute 4 versioni denominate M100-I, M100-II, M100-III e M100-IV, le quali offrivano migliorie lato hardware."}
{"id": "2475519", "revid": "63727", "url": "https://it.wikipedia.org/wiki?curid=2475519", "title": "Mercedes-Benz W189", "text": ""}
{"id": "2475520", "revid": "124720820", "url": "https://it.wikipedia.org/wiki?curid=2475520", "title": "Gigi Piras", "text": "Ha insegnato in varie scuole di disegno fumettistico e umoristico ed \u00e8 noto soprattutto per la sua collaborazione a varie testate Disney, soprattutto \"Topolino\" (dal 1994).\nNasce nel 1965 a Cagliari, ma si trasferisce da bambino sull'isola di La Maddalena.\nNel 1985 si trasferisce a Bologna e l'anno successivo a Roma fino al 2000. Soggiorna a Genova, quindi nel 2003 si trasferisce a Torino.\nNel 1988 pubblica il suo primo lavoro a fumetti sulla rivista ZUT e nello stesso anno \u00e8 uno degli autori della mostra collettiva \u201cLA CITTA' DEL 2000\u201d, all'interno della XXIV Bologna Children's Book Fair. Sempre nel 1988, e fino a tutto il '90, lavora come illustratore di redazione per il quotidiano Il manifesto. Nello stesso periodo collabora come illustratore per il settimanale Avvenimenti. Nei primi anni '90 pubblica delle storie a fumetti in stile anni quaranta sulla rivista L'Eternauta. Per questo lavoro viene premiato nel 1990 come miglior giovane disegnatore italiano al XVIII Lucca Comics &amp; Games. Nello stesso periodo realizza alcune tavole per il mensile TIRAMOLLA. Dall'incontro con Giovan Battista Carpi, responsabile artistico della Disney, nel 1993 nasce la collaborazione con Topolino, Paperinik, Disney Magazine (inserto del quotidiano La Repubblica). Nel 1997 e nel 1998 collabora con BOXER, supplemento satirico del quotidiano Il manifesto, come autore di testi e disegni.\nDal 1993 al 1996 insegna disegno umoristico presso la Scuola Internazionale di Comics di Roma e nel 1997 alla Scuola Romana di Fumetto sempre a Roma.\nNel 1999 partecipa come autore di disegni e vignette alla nascita del nuovo CUORE.\nA Torino prosegue l'attivit\u00e0 di insegnante presso l'Accademia d'arte PICTOR e la Scuola Internazionale di Comics, dove tiene un corso di fumetto umoristico.\nCollabora con IL MISFATTO inserto satirico domenicale del giornale IL FATTO QUOTIDIANO\nHa insegnato fumetto umoristico alla SCUOLA DEL FUMETTO di Milano.\nAlla IMasterArt, accademia dell'arte digitale di Torino, insegna prospettiva e creazione dello spazio scenico dell'immagine.\nNel 2016, insieme allo sceneggiatore Massimiliano Valentini, crea la serie di gialli brevi MURPHY &amp; SHERLOCK pubblicati dal settimanale ENIGMISTICA.\nCollaborazioni.\nITALIA\nFRANCIA\nBRASILE\nDANIMARCA\nFINLANDIA\nGERMANIA\nNORVEGIA\nOLANDA\nPOLONIA\nSVEZIA\nGRECIA\nSPAGNA\nEGITTO\nCROAZIA\nBULGARIA\nCINA\nCollegamenti esterni.\nhttp://www.topolino.it/archivi/piras-gigi/"}
{"id": "2475521", "revid": "1149807", "url": "https://it.wikipedia.org/wiki?curid=2475521", "title": "Hana Asakura", "text": ""}
{"id": "2475522", "revid": "885698", "url": "https://it.wikipedia.org/wiki?curid=2475522", "title": "Claude-Fran\u00e7ois Fraguier", "text": "Biografia.\nNel 1705 fu accademico dell'Acad\u00e9mie des inscriptions et belles-lettres e dal 1717 fu membro dell'Acad\u00e9mie fran\u00e7aise.\nEntr\u00f2 nei Gesuiti nel 1683 e fu discepolo dei Padri Ren\u00e9 Rapin, Giuseppe Giovencio, \"De La Rue\" e Jean Commire. Dopo due anni fu mandato a Caen dove insegn\u00f2 teologia e si fece stimare da \"Nezio\" e da Jean Regnault de Segrais. Usc\u00ec dai Gesuiti nel 1694 e fu incaricato da Jean-Paul Bignon a prestare la sua collaborazione al Journal des savants. Mor\u00ec di apoplessia.\nHa lasciato delle \"Poesie latine\" ed un gran numero di \"Dissertazioni\" stampate dall'Acad\u00e9mie des inscriptions et belles-lettres."}
{"id": "2475525", "revid": "18323", "url": "https://it.wikipedia.org/wiki?curid=2475525", "title": "Kreidler", "text": "Kreidler \u00e8 stata un'azienda tedesca che costruiva piccole motociclette e ciclomotori, fondata a Kornwestheim, tra Ludwigsburg e Stoccarda. \u00c8 ancora attivo come marchio, di propriet\u00e0 della Kreidler Europe Motor G.m.b.H. fondata nel 2007.\nLa storia.\nFondata nel 1899 con il nome di \"Kreidler's Metall- und Drahtwerke G.m.b.H.\" (in italiano: Fabbrica di metalli e cavi di Kreidler) da Anton Kreidler, cominci\u00f2 a produrre biciclette motorizzate nel 1949 e vere motociclette nel 1950 con la K50 presentata al salone IFMA. Il 1957 vide l'entrata in produzione del \"Florett\", ciclomotore dal telaio in lamiera stampata che si riveler\u00e0 il maggior successo della casa tedesca.\nLa Kreidler fall\u00ec nel 1982; i diritti per l'uso del marchio furono ceduti a due imprenditori tedeschi che immisero sul mercato fino al 1988, sotto il marchio Kreidler, moto e ciclomotori Garelli. Il marchio stesso verr\u00e0 poi acquistato nel 1995 dalla Prophete, che l'ha impiegato per marchiare ciclomotori e biciclette costruite in Estremo Oriente.\nNel 2007 viene fondata l'attuale \"Kreidler Europe Motor G.m.b.H.\".\nNel catalogo del 2010 figurano scooter, motociclette stradali, da supermotard e da enduro, nonch\u00e9 quad.\nAttivit\u00e0 sportiva.\nI ciclomotori Kreidler si fecero notare anche nelle competizioni. Il primo successo a livello internazionale fu la vittoria della \"Coppa Europa\", serie di gare istituita dalla FIM nel 1961: le Kreidler vinsero 5 delle 8 gare del campionato (quattro Hans-Georg Anscheidt e una Wolfgang Gedlich). Con l'introduzione nel Motomondiale della classe 50, nel 1962 la Kreidler si impegn\u00f2 ufficialmente, con Anscheidt, Gedlich e l'olandese Jan Huberts: in quell'anno le monocilindriche di Kornwestheim vinsero quattro GP (due Anscheidt e due Huberts), non riuscendo a conquistare il titolo (andato alla Suzuki di Ernst Degner). Con il passare delle stagioni le Kreidler si dimostrarono sempre meno competitive rispetto a Honda e Suzuki, dovendo scontare la loro derivazione da un modello stradale, tanto da doversi ritirare a fine stagione '65.\nNel 1965 fu allestita una motocicletta da record di velocit\u00e0, che, dotata di carenatura integrale e nonostante la cilindrata di soli 50 cm\u00b3, il 23 ottobre 1965 ottenne il record (per la sua categoria) di 210,634\u00a0km/h sul Grande Lago Salato dello Utah, negli USA, con alla guida Rudolf Kunz. Tale record, passato nel frattempo ad altre case motociclistiche, fu migliorato nel 1977 da Henk van Kessel che con la sua Kreidler fece segnare 221,586\u00a0km/h sul Chilometro lanciato.\nLe Kreidler ritornarono alle competizioni (dopo alcune stagioni in cui corsero solo alcuni privati) dal 1969, per mezzo dell'importatore olandese Van Veen. Sar\u00e0 sotto le insegne Van Veen che la Kreidler conquister\u00e0 i suoi maggiori successi sportivi tra gli anni '70 e i primi anni '80 con Jan de Vries, Henk van Kessel, \u00c1ngel Nieto, Eugenio Lazzarini e Stefan D\u00f6rflinger.\nNelle sue partecipazioni al Mondiale, la Kreidler ha vinto 62 GP e ottenuto 8 titoli di campione del mondo costruttori, tutti nella classe 50; gli stessi sono stati accompagnati da 5 titoli piloti. Anche nel motomondiale 1972 venne sfiorato anche il titolo piloti, con Jan de Vries classificato a pari punti con \u00c1ngel Nieto che si aggiudic\u00f2 il titolo mondiale. Nell'Albo d'oro del motomondiale sono registrati anche altri 8 Gran Premi vinti con un ulteriore titolo mondiale costruttori e un titolo piloti a nome \"Van Veen Kreid\". Nelle statistiche del motomondiale 1980 vengono spesso indicate come vittorie Van Veen Kreid anche quelle conseguite da Eugenio Lazzarini su moto artigianale IPREM, strettamente derivata dal modello tedesco.\nIndirettamente collegabile con l'azienda anche il titolo del motomondiale 1983 vinto dalla Krauser dopo che la stessa ebbe acquisito il reparto corse della Kreidler fallita l'anno precedente."}
{"id": "2475527", "revid": "118945092", "url": "https://it.wikipedia.org/wiki?curid=2475527", "title": "Fricativa velare sorda", "text": "La fricativa velare sorda \u00e8 una consonante presente in moltissime lingue, che in base all'alfabeto fonetico internazionale \u00e8 rappresentata col simbolo . \nNella lingua italiana non \u00e8 presente.\nA [x] corrisponde la\" j\" spagnola di \"Juan\" e il \"ch\" tedesco di \"Bach\".\nCaratteristiche.\nLa fricativa velare sorda presenta le seguenti caratteristiche:\nIn spagnolo meridionale e latinoamericano.\nSi pronunciano cos\u00ec:\nIn tedesco.\nViene resa nella lingua scritta con il gruppo \"ch\".\nNormalmente \"ch\" si legge come fricativa velare sorda, quando \u00e8 preceduto da /a/, /o/, /u/:\nD'altro canto, dopo le vocali anteriori (\"i\", \"e\" e Umlaute) \"ch\" si legge come fricativa palatale sorda:\nSi tratta di varianti articolatorie o regionali, di nessun ruolo per il significato della parola che si viene a formare (allofoni).\nIn esperanto.\nSi pronuncia cos\u00ec la lettera \"\u0125\" (trascritta anche come \"hx\" o, pi\u00f9 raramente, \"hh\") per esempio nella parola \"\u0125aoso\" ( caos).\nIn arabo.\nIn arabo il suono \u00e8 rappresentato dalla lettera Kh\u0101\u02be.\nIn calabrese.\nNei dialetti calabresi meridionali corrisponde alla effe italiana e graficamente viene rappresentata con una \u0125."}
{"id": "2475531", "revid": "386574", "url": "https://it.wikipedia.org/wiki?curid=2475531", "title": "U.S.Army", "text": ""}
{"id": "2475532", "revid": "17654", "url": "https://it.wikipedia.org/wiki?curid=2475532", "title": "Annibale Radicati", "text": ""}
{"id": "2475533", "revid": "35813", "url": "https://it.wikipedia.org/wiki?curid=2475533", "title": "Camillo Francesco Maria Pamphilj", "text": ""}
{"id": "2475534", "revid": "35813", "url": "https://it.wikipedia.org/wiki?curid=2475534", "title": "Camillo Pamphilj", "text": ""}
{"id": "2475535", "revid": "1573940", "url": "https://it.wikipedia.org/wiki?curid=2475535", "title": "Hilarimorpha", "text": "Hilarimorpha , \u00e8 un genere di Insetti dell'ordine dei Ditteri (Brachycera: Asiloidea). Di collocazione sistematica incerta e dibattuta, per oltre un secolo si \u00e8 condivisa solo l'appartenenza fra i Brachiceri inferiori (Orthorrhapha); negli ultimi decenni, tuttavia, prevale la tendenza a trattare questo genere come unico appartenente, fra le forme viventi, alla famiglia Hilarimorphidae. La stessa famiglia comprende anche un genere estinto, \"Hilarimorphites\", comprendente alcune specie del Cretaceo.\nDescrizione.\nGli adulti hanno un corpo di aspetto robusto ma di piccole dimensioni, lungo 2-7 mm, con livrea scura e poco appariscente.\nIl capo \u00e8 oloptico nei maschi, dicoptico nelle femmine, provvisto di tre ocelli. Le antenne sono di tipo aristato, con terzo articolo di forma ovale o conica, schiacciato lateralmente, portante uno stilo biarticolato.\nIl torace \u00e8 ampio e moderatamente convesso. Lo scutello presenta una fila di setole lungo il margine posteriore. Le zampe hanno tibie prive di speroni e tarsi provvisti di pulvilli ma privi del processo mediano (arolio o empodio). Le ali sono ialine, presentano una regione anale pronunciata e l'alula moderatamente sviluppata.\nL'addome ha un profilo posteriore ampio e arrotondato nel maschio, affusolato nella femmina.\nLa nervatura alare presenta una struttura e una morfologia semplificata e presenta diverse analogie con quella dei Mythicomyiidae, in particolare per l'assenza della cellula discale. La costa si estende sull'intero margine, la radio si divide in quattro rami, con R2+3 indivisa, e la media in tre, con M3+4 indivisa. Il ramo R5 termina in corrispondenza dell'apice dell'ala e il ramo M1 \u00e8 leggermente ricurvo con concavit\u00e0 rivolta posteriormente. La cubito e l'anale convergono in corrispondenza del margine. Manca, come si \u00e8 detto, la cellula discale.\nGli stadi giovanili sono del tutto sconosciuti e poco si sa della biologia degli adulti. Si rinvengono in genere fra la vegetazione riparia presso corsi d'acqua e stagni.\nSistematica.\nInquadramento tassonomico.\nLa posizione sistematica del genere \"Hilarimorpha\" fu incerta fin dalla sua descrizione, effettuata da (1860): inizialmente, l'Autore classific\u00f2 il genere nella famiglia degli Empididae, ma in seguito corresse la sua classificazione attribuendo il genere alla famiglia dei Rhagionidae. L'appartenenza agli Empididae fu tuttavia perorata, negli anni successivi, da (1881) e (1888), malgrado ribadissero l'incertezza dovuta alla mancata conoscenza degli stadi preimmaginali.\nNella complessa storia della tassonomia dei Ditteri, la posizione sistematica di \"Hilarimorpha\" rest\u00f2 in uno stato di controversa e dibattuta incertezza anche per tutto il XX secolo, al punto che nelle pubblicazioni, alcuni ditterologi definiscono \"enigmatico\" questo genere. Prima dell'avvento della sistematica su base filogenetica, il genere trov\u00f2 collocazione fra i Rhagionidae, fra i Therevidae o addirittura posizionato in una famiglia distinta, definita nel 1896 dallo stesso .\nCon le pi\u00f9 recenti revisioni, basate soprattutto sulle relazioni filogenetiche, si svilupparono tre differenti posizioni. Negli anni settanta, e e successivamente , alla fine degli anni ottanta, inclusero il genere \"Hilarimorpha\" nella famiglia dei Bombyliidae. Agli inizi degli anni ottanta, con (1981) si riformul\u00f2 l'ipotesi di trattare il genere in una famiglia propria, ma negli anni novanta \"et al.\" (1994) collocarono \"Hilarimorpha\" nella famiglia dei Therevidae come genere \"incertae sedis\". Fra le tre tesi, la meno accreditata \u00e8 proprio quella di e, per quanto si sottolinei la stretta correlazione filogenetica con i Bombilidi, attualmente prevale l'orientamento di separare il genere \"Hilarimorpha\" in una famiglia autonoma.\nSpecie.\nIl genere comprende solo 31 specie descritte:\nDistribuzione.\nIl genere \u00e8 rappresentato solo nell'emisfero boreale, con un areale che comprende il Neartico, il Paleartico e l'Indomalesia. La maggior parte delle specie si concentra nel Nordamerica fra i territori degli USA e del Canada, con una sola specie presente in Alaska.\nSolo cinque specie sono presenti nell'Eurasia. Nell'Europa centrale sono segnalate \"H. tristis\" e \"H. singularis\". Quest'ultima, prima specie del genere, descritta (1860), \u00e8 stata segnalata anche nella Columbia Britannica da (1974). Le specie asiatiche sono \"H. ussuriensis\", segnalata in Siberia, \"H. nigra\", in Giappone, e infine \"H. orientalis\", unica specie indomalesiana, segnalata nelle Filippine."}
{"id": "2475537", "revid": "1602064", "url": "https://it.wikipedia.org/wiki?curid=2475537", "title": "Tropico 3", "text": "Tropico 3 \u00e8 un videogioco gestionale, uscito il 9 novembre 2009. \u00c8 il secondo sequel di \"Tropico\". Il gioco \u00e8 stato sviluppato da Haemimont Games e pubblicato da Kalypso Media.\nIl prodotto richiede al giocatore di immedesimarsi nel presidente di un immaginario stato caraibico, caratterizzato da una notevole instabilit\u00e0 politica, sociale ed economica, volta a rappresentare una cosiddetta Repubblica delle Banane.\nLa versione per macOS \u00e8 stata rilasciata nel gennaio 2012, ad opera di by Feral Interactive, la quale il 18 dicembre 2018 ha pubblicato una versione del gioco ridisegnata per iPad, con il titolo di \"Tropico\". Feral Interactive ha anche realizzato una versione per iPhone rilasciata il 30 aprile 2019, con la versione per Android pubblicata invece il 5 settembre 2019.\nModalit\u00e0 di gioco.\nIl Presidente, il quale pu\u00f2 essere creato tramite l'utilizzo di un apposito editor, oppure scelto fra una vasta gamma di personaggi di spicco dell'America Latina (fra i quali \u00e8 possibile citare Evita Per\u00f3n, Che Guevara e Augusto Pinochet), ha il compito di gestire la propria Nazione dal punto di vista edilizio, politico, sociale ed amministrativo mediante la costruzione di edifici e l'emanazione di vari editti. Inoltre, gli orientamenti politici del Presidente influenzeranno gran parte dei rapporti internazionali, in particolar modo con gli Stati Uniti e l'Unione Sovietica, in quanto il gioco \u00e8 ambientato durante gli anni comprendenti la Guerra Fredda. Il gioco ha anche una radio. Juanito, il conduttore della locale \"Tropico news Today\" ci accompagner\u00e0 durante il tempo di gioco.\nIl gioco fornisce la possibilit\u00e0 di avviare due tipi di partita:"}
{"id": "2475540", "revid": "62221", "url": "https://it.wikipedia.org/wiki?curid=2475540", "title": "Hilarimorphidae", "text": ""}
{"id": "2475541", "revid": "1048993", "url": "https://it.wikipedia.org/wiki?curid=2475541", "title": "Mario Almirante", "text": "Biografia.\nMario Almirante apparteneva a una famiglia nobile del Molise: gi\u00e0 duchi di Cerza Piccola (1691).\nFiglio dell'attore Nunzio Almirante (1837-1906) e nipote di un altro attore, Pasquale Almirante (1799-1863) era fratello di Giacomo, Ernesto e Luigi, nonch\u00e9 cugino di Italia Almirante Manzini, tutti quanti attori.\nLa sua famiglia si stabil\u00ec per esigenze di lavoro nel 1924 a Torino e poi si trasfer\u00ec a Roma. Sposato con Rita Armaroli, ebbe da lei due figli: Giorgio, futuro segretario del MSI, nato a Salsomaggiore nel 1914, e Luigi nel 1926. Anche Giorgio lavor\u00f2 in ambito cinematografico, collaborando con il padre, come direttore del doppiaggio di alcuni film, tra cui \"Dumbo\" (uscito in Italia nel 1948) e \"Luci della ribalta\" (1952).\nAttivit\u00e0 professionale.\nInizia anch'egli, al pari dei fratelli e della cugina, la sua carriera come attore teatrale recitando a fianco di Ruggero Ruggeri, Eleonora Duse ed altri quotatissimi protagonisti del palcoscenico d'inizio secolo. Fu anche direttore di scena delle compagnie teatrali. \nNel 1919 passa al cinema e affianca alla carriera di attore quella di regista.\nEsordisce nel 1920 presso la \"Rodolfi Film\" (per la quale segue in particolare il film \"Il marito in campagna\"): diviene un autentico \"metteur-en-sc\u00e8ne\" e dirige pi\u00f9 volte la quotata cugina.\nCon l'avvento del sonoro, dopo aver diretto diversi cortometraggi, esordisce come regista di un lungometraggio nel 1931 con il film \"Stella del cinema\" in cui curer\u00e0 il montaggio e dove apparir\u00e0 nelle vesti di attore. Successivamente, nel 1933, diriger\u00e0 il film \"Fanny\".\nDecide - quindi - di dedicarsi ad una nuova attivit\u00e0, viste le esigenze che imponeva il sonoro, lavorando per il primo stabilimento di doppiaggio creato in Italia, nell'estate del 1932, fondato dalla Casa Cines-Pittaluga del lungimirante Emilio Cecchi e del quale venne nominato \"direttore del doppiaggio\".\nIn questo nuovo ruolo viene ricordato principalmente per aver curato i film \"Dumbo\" e \"Cenerentola\" della Disney e \"Luci della ribalta\" di Charlie Chaplin. Ha inoltre prestato la voce a Vladimir Sokoloff nel film \"I cospiratori\". Lavor\u00f2 inoltre per la ENIC e la C.D.C.."}
{"id": "2475548", "revid": "834", "url": "https://it.wikipedia.org/wiki?curid=2475548", "title": "Foster &amp; Partners", "text": ""}
{"id": "2475554", "revid": "155613", "url": "https://it.wikipedia.org/wiki?curid=2475554", "title": "Palazzo Vendramin-Calergi", "text": ""}
{"id": "2475556", "revid": "125674305", "url": "https://it.wikipedia.org/wiki?curid=2475556", "title": "Simboli bahai", "text": "I simboli bah\u00e1'\u00ed sono espressioni grafiche o materiali che rappresentano in modo sintetico la religione bah\u00e1'\u00ed o il suo mondo.\nAssieme alla stella a cinque punte, che rappresenta il corpo umano e la Manifestazione di Dio, i simboli bahai sono il \"Pi\u00f9 Grande Nome\" e il simbolo 'stilizzato' nel rapporto tra l'umanit\u00e0 e Dio tramite la sua Manifestazione, (noto anche come simbolo dell'anello); e indirettamente, anche la stella a nove punte\nStella a cinque punte.\nLa stella a cinque punte o \"haykal\", ossia \"Tempio\" in arabo, \u00e8 il simbolo ufficiale della religione bahai come indicato da Shoghi Effendi, il Custode della fede: \nLa stella a cinque punte \u00e8 stata usata sia dal B\u00e1b che da Bah\u00e1'u'll\u00e1h, il fondatore della religione bahai, in alcune lettere, \"tavole religiose\" o scritti di varia natura.\nIl lemma \"haykal\" \u00e8 stato mutuato dall'ebraico \"hek'l\" che significa tempio e pi\u00f9 specificatamente indica il Tempio di Salomone di Gerusalemme.\nAnche in arabo \"haykal\" indica il corpo umano.\nIl B\u00e1b, il precursore di Bah\u00e1'u'll\u00e1h, scrisse diverse lettere, preghiere o tavole dandole la forma della stella a cinque punte.\nNegli scritti di Bah\u00e1'u'll\u00e1h e nella tavola S\u00fariy-i-Haykal \"haykal\", anche se mantiene il significato di \"tempio\", \u00e8 usato prevalentemente per indicare il corpo umano e pi\u00f9 precisamente il corpo della Manifestazione di Dio o la persona stessa di Bah\u00e1'u'll\u00e1h, come tempio umano di Dio.\nNella S\u00fariy-i-Haykal \"haykal\" \u00e8 anche usato per indicare la parola di Dio rivelata dalla sua Manifestazione.\nIl Pi\u00f9 Grande Nome.\nNell'Islam Dio ha novantanove nomi e in qualche tradizione islamica si crede che ci sia uno speciale centesimo nome celato che \u00e8 il pi\u00f9 grande.\nNella fede bahai \"il Pi\u00f9 Grande Nome\" \u00e8 \"Bah\u00e1\u2019\" (), che vuol dire \"Gloria\" o \"Splendore\", e Bah\u00e1' \u00e8 la radice di molti lemmi bah\u00e1'\u00ed, compresa la denominazione della fede stessa e dei suoi seguaci, di molti suoi simboli e di molti nomi e frasi come Bah\u00e1'u'll\u00e1h (Gloria di Dio), `Abdu'l-Bah\u00e1 (Servo della Gloria), \"Y\u00e1 Bah\u00e1'u'l-Abh\u00e1\" (Oh Tu Gloria del pi\u00f9 Glorioso) o \"All\u00e1h-u-Abh\u00e1\" (Dio \u00e8 il Pi\u00f9 Glorioso), il saluto tra i Bah\u00e1'\u00ed; il B\u00e1b aveva inviato a Bah\u00e1'u'll\u00e1h una tavola con 360 derivati dal lemma Bah\u00e1'.\nBah\u00e1'u'll\u00e1h spesso indic\u00f2, nei suoi scritti, i Bah\u00e1'\u00ed come il \"popolo di Bah\u00e1\u2019\".\nIl simbolo noto tra i Bah\u00e1'\u00ed come il \"Pi\u00f9 Grande Nome\" \u00e8 la trascrizione calligrafica di \"Y\u00e1 Bah\u00e1'u'l-Abh\u00e1\", (, fatta dal primo calligrafo bah\u00e1'\u00ed Mishk\u00edn Qalam, successivamente adottato da tutti i Bah\u00e1'\u00ed.\nPoich\u00e9 questo simbolo riporta concettualmente al nome di Dio e del Messaggero di Dio non viene in genere usato in maniera casuale o inappropriata, ma con grande rispetto e nei luoghi sacri come i templi bah\u00e1'\u00ed.\nSimbolo del rapporto tra l'umanit\u00e0 e Dio.\nQuesto simbolo \u00e8 un emblema del rapporto tra l'umanit\u00e0 e Dio tramite le Sue Manifestazioni, noto anche come simbolo dell'anello, \u00e8 stato disegnato da 'Abdu'l-Bah\u00e1, figlio e interprete degli scritti di Bah\u00e1'u'll\u00e1h, ed \u00e8 frequentemente inciso sugli anelli o in oggetti che i Bah\u00e1'\u00ed usano per testimoniare la propria appartenenza religiosa.\nQuesto simbolo \u00e8 formato da due stelle in mezzo alle quali \u00e8 raffigurato in maniera stilizzata il lemma \"Bah\u00e1\u2019\".\nLa linea inferiore rappresenta: l'umanit\u00e0 e il creato, la linea superiore rappresenta: il mondo di Dio, la linea centrale la posizione mediana delle: Manifestazioni di Dio, mentre la linea verticale unificante rappresenta: i soffi e dettami dello Spirito Santo che giungendo da Dio tramite le Sue Manifestazioni o Messaggeri scende come Rivelazione sull'umanit\u00e0.\nLe due stelle rappresentano Bah\u00e1'u'll\u00e1h e il B\u00e1b (Manifestazioni gemelle, per la nostra epoca).\nStella a nove punte.\nSecondo la numerazione abjad il lemma Bah\u00e1' ha il valore numerico del nove e cos\u00ec il nove \u00e8 frequentemente associato ai simboli bah\u00e1'\u00ed, come avviene per la \"stella a nove punte\".\nLa stella a nove punte non \u00e8 richiamata nei testi sacri della fede bah\u00e1'\u00ed, tuttavia ha assunto un'alta valenza simbolica in quanto il numero nove oltre a rappresentare la \"Perfezione\" \u00e8 il valore numerico di Bah\u00e1', come espressamente detto da Shoghi Effendi."}
{"id": "2475558", "revid": "2213109", "url": "https://it.wikipedia.org/wiki?curid=2475558", "title": "Lingua avestica", "text": "La lingua avestica (obsoleto: lingua zenda, zendo) \u00e8 stata una lingua iranica nord-orientale, appartenente alla famiglia linguistica indoeuropea oggi conosciuta come la lingua liturgica dello Zoroastrismo, in particolare come lingua dell'Avest\u0101, il libro sacro di questa religione, da cui deriva il nome. Questa lingua deve essere stata, in un periodo storico non precisabile, anche una lingua parlata. Il fatto di essere la lingua di opera sacra le ha garantito un lungo periodo di uso come lingua scritta, ovvero per la composizione di altre opere e come lingua scritta ha continuato a essere utilizzata per molti anni ancora, a partire dal momento in cui cess\u00f2 di essere una lingua parlata.\nGenealogia.\nLe lingue iraniche sono tradizionalmente classificate in \"orientali\" e \"occidentali\": all'interno di questo schema, l'avestico \u00e8 considerato una lingua iranica orientale. Questa distinzione, tuttavia, \u00e8 troppo limitativa per l'avestico, perch\u00e9 gli sviluppi linguistici che pi\u00f9 tardi avrebbero distinto le lingue iraniche occidentali da quelle orientali, all'epoca in cui era parlato, non erano ancora avvenuti. Certo, l'avestico non \u00e8 sicuramente l'antico persiano: in questo senso, \"orientale\" significa solo \"non-occidentale\".\nForme e fasi dello sviluppo.\nLa lingua avestica \u00e8 attestata in due variet\u00e0 differenti, conosciute come \"avestico antico\" (o \"avestico gatico\") e \"avestico recente\". L'avestico recente non si \u00e8 sviluppato dall'avestico antico: le dovute varianti, infatti, differiscono non solo cronologicamente, ma sono proprio due dialetti differenti.\nOgni testo scritto in avestico, al di l\u00e0 del fatto che fosse composto originalmente in avestico antico o avestico recente, \u00e8 andato incontro a molte trasformazioni. Karl Hoffmann ha tracciato le fasi seguenti, in ordine cronologico:\n\"Molte caratteristiche fonetiche non possono essere attribuite con certezza a un particolare stadio in quanto vi pu\u00f2 essere pi\u00f9 di una possibilit\u00e0. Ogni forma fonetica che pu\u00f2 essere attribuita all'archetipo sasanide sulla base di una valutazione critica delle evidenze prodotte dai manoscritti deve essere passata attraverso le fasi di cui sopra in modo che \"avestico antico\" e \"avestico recente\" significano in realt\u00e0 nient'altro che \"antico avestico e avestico recente del periodo sasanide\". \"[1]\nAlfabeto.\nL'alfabeto utilizzato per la lingua avestica fu sviluppato durante il III o IV secolo. A quell'epoca la lingua avestica si era gi\u00e0 estinta da molti secoli ed era rimasta in uso solo come lingua liturgica, la lingua del canone dell'Avest\u0101. Come ancora avviene oggi, le formule religiose venivano memorizzate dai sacerdoti e recitate.\nL'alfabeto ideato per rendere graficamente l'avestico fu originariamente chiamato \"din dabireh\", ovvero \"scrittura religiosa\". Essa consiste di 53 caratteri distinti ed \u00e8 scritto da destra a sinistra. Tra i 53 caratteri sono circa 30 le lettere che sono variazioni di 13 grafemi della scrittura corsiva pahlavi, conosciuta da testi di epoca post-sasanide della tradizione zoroastriana. Questi simboli, come quelli di tutto l'alfabeto pahlavi, sono a loro volta basati sull'alfabeto aramaico. L'avestico riprende anche numerose lettere provenienti da altri sistemi di scrittura, in particolare le vocali, che sono per lo pi\u00f9 derivati dall'alfabeto greco minuscolo. Alcune lettere sono proprio inventate ex novo, come ad esempio i simboli utilizzati per la punteggiatura. Inoltre, nell'alfabeto avestico vi \u00e8 una lettera che non ha alcun corrispondenza nel sistema fonetico della lingua avestica: il carattere corrispondente al fonema / l / (un fonema che non era ancora presente nella lingua avestica) \u00e8 stato aggiunto per scrivere testi pazend.\nLa scrittura avestica \u00e8 alfabetica e l'elevato numero di lettere suggerisce che la sua invenzione \u00e8 stata dovuta alla necessit\u00e0 di rendere i testi recitati oralmente con un'alta precisione fonetica. La corretta enunciazione delle liturgie era (ed \u00e8 tuttora) ritenuta necessaria alla preghiera per essere efficace.\nGli Zoroastriani dell'India, che rappresentano una delle maggiori comunit\u00e0 zoroastriane tra quelle superstiti in tutto il mondo, usano trascrivere l'avestico con un altro alfabeto, basato sulla scrittura brahmi. Questo \u00e8 uno sviluppo relativamente recente, attestato per la prima volta nei testi del XII secolo ca. di Neryosang Dhaval e di altri teologi Sanskritist Parsi di tale epoca, e che sono circa contemporanei con il pi\u00f9 antico manoscritto sopravvissuto in scrittura avestica. Oggi \u00e8 utilizzata la scrittura gujarati per trascrivere e comporre in lingua avestica: il gujarati \u00e8 la lingua tradizionale degli Indiani zoroastriani. Alcuni foni o fonemi avestici che non hanno alcun grafema corrispondente vengono trascritti per mezzo di altri segni diacritici, ad esempio, il fonema / z / in zara\u03b8u\u0161tra \u00e8 scritto con il grafema corrispondente al fonema / j / accompagnato da un punto.\nElementi di grammatica avestica.\nFonologia.\nL'avestico ha mantenuto sibilanti sonore e ha serie di fricative anzich\u00e9 di aspirate. Ci sono varie convenzioni per la traslitterazione dei \"din dabireh\", quella adottata per questo articolo \u00e8:\nVocali:\nConsonanti:\nI fonemi \"y\" e \"w\" sono spesso trascritti come \"ii\" e \"uu\", imitando l'ortografia \"din dabireh\"."}
{"id": "2475568", "revid": "121313016", "url": "https://it.wikipedia.org/wiki?curid=2475568", "title": "Hibernia e impero romano", "text": "L'Hibernia e l'Impero Romano ebbero una relazione continua nei primi quattro secoli dopo Cristo, fino al ritiro delle legioni romane dalla Britannia romana nel 410.\nCaratteristiche.\nRoma non annesse mai l'Hibernia (com'era chiamata l'Irlanda dai Romani) al suo impero, ma la sua influenza nell'isola fu notevole, sebbene le testimonianze siano frammentarie. Questa interrelazione ebbe tre caratteristiche: \"commerciale, religioso-culturale e storico-militare\".\nPossibili esplorazioni o tentativi di invasione romani.\nIntorno al promontorio fortificato di Drumanargh \u2500 la radice \"ruman\" dell'attuale nome D(ruman)argh lascia sottintendere un chiaro riferimento agli antichi Romani \u2500 sono sorte teorie storiche che sostengono la presenza di legionari romani in Hibernia verso la fine del I secolo d.C.\nInfatti il possibile forte situato vicino a Dublino, secondo storici come Raftery e Cooney, potrebbe essere stato usato da Giulio Agricola per una spedizione esplorativa in Irlanda intorno all'82.\nStorici, come Warner e Raftery, affermano che la spedizione di Giulio Cesare in Britannia venga conosciuta solamente dal suo scritto \"De Bello Gallico\" e che altrimenti non sapremmo niente ora di questo fatto, come non sappiamo niente di questa possibile spedizione di Agricola nell'82, poich\u00e9 nessuno l'ha descritta come fece Cesare con la propria spedizione.\nNel suo \"De vita et moribus Iulii Agricolae\" Tacito afferma che suo suocero Gneo Giulio Agricola, mentre era governatore della Britannia (78 - 84 d.C.), accolse un principe irlandese in esilio (forse T\u00faathal Techtmar) e che prese ci\u00f2 a pretesto per pianificare una conquista dell'Irlanda, che comunque non avvenne mai. Del resto recenti scavi archeologici hanno portato alla luce manufatti romani e romano-britannici in molti siti associati a T\u00faathal, come Tara e Clogher.\nLo storico Vittorio Di Martino ha ipotizzato che i Romani possano aver aiutato T\u00faathal, o qualcuno come lui, a riconquistare il trono, cos\u00ec da avere un potente alleato irlandese, che fosse capace di porre fine alle scorrerie irlandesi in Britannia.\nAd esempio, il poeta latino Giovenale (II secolo), che potrebbe aver servito in Britannia sotto il comando di Agricola, afferma che \"le armi furono portate oltre le coste irlandesi\".\nInoltre Tacito dice che nell'82 Agricola attravers\u00f2 il mare e sconfisse popoli fino ad allora sconosciuti ai Romani, anche se poi non specifica di quale mare si tratti (per molti studiosi si tratterebbe del fiume Clyde o del Forth), ma subito dopo tratta dell'Hibernia, di come i popoli che vi abitano siano simili a quelli britannici e conclude il capitolo ricordando che il suocero diceva spesso che quest'isola poteva essere conquistata con una sola legione e poche truppe ausiliarie.\nC'\u00e8, quindi, chi pensa che la traversata e lo scontro con popoli sconosciuti ai Romani di cui parla Tacito si riferiscano a una qualche spedizione punitiva o esplorativa di Agricola in Irlanda.\nNon bisogna dimenticare, inoltre, che gli storici Warner e Hughes credono che vi fosse stata un'altra campagna militare romana in Hibernia, guidata dal governatore della Britannia \"Maximus\", nell'anno 225. Questa invasione inizi\u00f2 con l'occupazione del Leinster (la regione irlandese dove si trova Drumanagh) e port\u00f2 alla creazione della Rocca di Cashel (Cashel viene dal latino \"castrum\"), attualmente un'importante citt\u00e0 del Tipperary.\nProve dell'influenza / presenza romana.\nNon sono molte le prove dell'influenza (e possibile presenza) romana in Hibernia, ma lasciano un quadro abbastanza importante e preciso:\nIn conclusione, anche se non sono state trovate strade o fondamenta di costruzioni romane in Irlanda e tutti i ritrovamenti archeologici confermano solo l'esistenza di un attivo commercio tra l'isola e l'Impero Romano, l'ipotesi di una presenza temporanea in Hibernia di legionari romani ai tempi di Agricola prende sempre pi\u00f9 consistenza tra gli studiosi. Lo storico Barry Raftery arriva finanche a scrivere che il possibile forte romano di Drumanargh fosse probabilmente una base commerciale e militare romana abitata (oltre che da legionari) anche da Britanni romanizzati e Irlandesi locali e da alcuni commercianti e civili romani."}
{"id": "2475570", "revid": "35813", "url": "https://it.wikipedia.org/wiki?curid=2475570", "title": "Cardinale nipote", "text": ""}
{"id": "2475572", "revid": "287204", "url": "https://it.wikipedia.org/wiki?curid=2475572", "title": "Pevsner", "text": ""}
{"id": "2475577", "revid": "767487", "url": "https://it.wikipedia.org/wiki?curid=2475577", "title": "Talenkauen santacrucensis", "text": "Il talenkauen (Talenkauen santacrucensis) era un dinosauro erbivoro appartenente agli ornitopodi, vissuto nel Cretaceo superiore (Maastrichtiano, circa 70 milioni di anni fa). I suoi resti sono stati ritrovati in Argentina.\nDescrizione.\nQuesto dinosauro \u00e8 conosciuto per uno scheletro quasi completo, mancante di parte della coda, del bacino e delle zampe anteriori. Il cranio era piuttosto piccolo e sorretto da un collo relativamente lungo e robusto, mentre il corpo era piuttosto snello e sorretto da due possenti zampe posteriori. Una particolare caratteristica di \"Talenkauen\" \u00e8 data dalla presenza di piastre laterali poste tra le costole; queste piastre erano lunghe e sottili, molto simili a quelle presenti in un altro ornitopode non strettamente imparentato, l'ipsilofodontide \"Thescelosaurus\". L'animale intero doveva essere lungo circa 4 metri e l'aspetto doveva essere simile a quello dei pi\u00f9 antichi driosauridi, ma le zampe anteriori erano pi\u00f9 lunghe ed era presente un robusto processo prepubico.\nClassificazione.\nIl talenkauen fa parte di un gruppo di dinosauri ornitopodi, noti come iguanodonti, che ebbero un notevole successo nel corso del Giurassico e del Cretaceo. Questa specie, vissuta alla fine dell'era dei dinosauri, conservava per\u00f2 numerose caratteristiche primitive, e la morfologia ricordava quella di \"Dryosaurus\", vissuto oltre 70 milioni di anni prima. Un animale molto simile, vissuto sempre in Sudamerica, \u00e8 \"Macrogryphosaurus\".\nCome molti animali gondwanici la sua classificazione sar\u00e0 soggetta a ripensamenti non appena si avranno a disposizioni maggiori dati e saranno stati scoperti i suoi parenti pi\u00f9 prossimi. Infatti dire che il Talenkauen \u00e8 un \"iguanodonte primitivo\" non vuol dire molto, visto che tra il Talenkauen e gli Iguanodonti basali intercorrono forse pi\u00f9 di 80-90 milioni di anni. Si tratta con ogni probabilit\u00e0 di una linea di evoluzione divergente, tipica del Gondwana, una famiglia di ornitropodi per ora ancora in buona parte sconosciuta, che ha mantenuto alcuni caratteri \"primitivi\" degli iguanodontidi, ma ne ha acquisiti altri fortemente divergenti da quelli leurasiatici.\nLa patagonia non era piena di \"fossili viventi\", ma di dinosauri che si erano evoluti da famiglie dominanti anche nel nord del mondo durante la prima parte del Cretaceo, e che al principio della seconda parte di quel periodo si estinsero a nord della tetide.\nStile di vita.\nNon \u00e8 chiaro a cosa servissero le strane strutture intercostali; di sicuro non per difesa, data l'estrema fragilit\u00e0. \u00c8 possibile che fossero connesse con l'attivit\u00e0 respiratoria, anche se alcuni studiosi hanno ritenuto che potessero rappresentare processi uncinati analoghi a quelli degli uccelli. A causa della natura fragile di queste piastre, \u00e8 possibile che strutture analoghe fossero presenti anche in altri ornitopodi ma che durante il processo di fossilizzazione siano andate perdute. In ogni caso, \"Talenkauen\" era un erbivoro che probabilmente si cibava di fronde, che poteva afferrare e portare alla bocca grazie ai lunghi arti anteriori."}
{"id": "2475579", "revid": "22356", "url": "https://it.wikipedia.org/wiki?curid=2475579", "title": "Talenkauen", "text": ""}
{"id": "2475587", "revid": "1870773", "url": "https://it.wikipedia.org/wiki?curid=2475587", "title": "Maturazione dell'mRNA", "text": "La maturazione dell'mRNA (o maturazione dell'RNA) \u00e8 una serie di processi chimici che trasformano una molecola di pre-mRNA (\"trascritto primario\") in mRNA.\nLa maturazione dell'mRNA differisce molto tra gli eucarioti ed i procarioti. L'mRNA procariotico \u00e8 gi\u00e0 maturo dopo la trascrizione e non richiede di essere controllato, tranne che in alcuni casi. Il pre-RNA eucariotico invece richiede diversi passaggi.\nLe tappe della maturazione sono:\nMolecole di snRNA prendono parte alla \"maturazione\".\nCapping.\nIl capping \u00e8 una delle tappe di maturazione del pre-mRNA a mRNA che consiste nell'aggiunta di un \"cappuccio\" di 7-metil guanosina al residuo 5-terminale della catena con un insolito legame 5,5' trifosfato (condensazione di una molecola di GTP con il trifosfato dell'estremit\u00e0 del trascritto e metilazione in posizione 7).\nQuesto \"cappuccio\" viene aggiunto poco dopo l'inizio della sintesi del trascritto primario che diventer\u00e0 poi mRNA.\nQuesta modificazione \u00e8 importante per il riconoscimento e l'aggancio appropriato dell'mRNA al ribosoma. Pu\u00f2 essere importante anche per altri processi essenziali, come lo splicing ed il trasporto. Inoltre questa modificazione rende pi\u00f9 stabile l'mRNA e lo protegge dall'attacco delle esonucleasi 5'-3'.\nPoliadenilazione.\nLa poliadenilazione \u00e8 un processo che contribuisce alla maturazione del pre-mRNA e consiste nell'aggiunta di un numero elevato di A all'estremit\u00e0 3' della catena di pre-mRNA nascente. In linea generale tutte le molecole di pre-mRNA possono andare incontro alla poliadenilazione ad esclusione delle molecole che codificano per gli istoni. Potrebbe sembrare scontato che queste unit\u00e0 vengano inserite non appena la trascrizione del gene si interrompe ma, in realt\u00e0, all'interno del pre-mRNA si trovano sequenze (AAUAAA oppure AUUAAA) altamente conservate che indicano ad un complesso enzimatico di effettuare un taglio endonucleasico.\nIl complesso di poliadenilazione, formato da diversi fattori, opera tagli nucleosidici ed \u00e8 responsabile dell'aggiunta delle A in coda. Il numero di A inserite \u00e8 molto variabile ma \u00e8 compreso tra circa cento e duecentocinquanta. Qual \u00e8 la sequenza conservata che serve da segnale sia per il taglio che per la successiva poliadenilazione? La sequenza AAUAAA che si trova nel RNA \u00e8 un segnale per l'appena nominato complesso che opera il taglio nucleotidico ad una dozzina di basi di distanza. Il taglio preciso operato dal complesso di poliadenilazione \u00e8 seguito da una sequenziale aggiunta di circa 10 A all'estremit\u00e0 3'. Questa piccola coda serve da guida per l'aggiunta di altre centinaia di A e questo processo \u00e8 coadiuvato da PAB II ovvero da un fattore che stimola l'ulteriore polimerizzazione, a livello del pre-mRNA, di altre A.\nNegli ovociti, ovvero nelle cellule germinali femminili di tipo aploide, \u00e8 frequente la poliadenilazione citoplasmatica resa possibile grazie ad un fattore la cui sigla \u00e8 CPE.\nL'aggiunta della coda poli(A) si suppone sia utile per tre motivi:\n1- aiuta il trasporto dell'mRNA nel citoplasma\n2- stabilizza alcune molecole di mRNA \n3- semplifica il riconoscimento dell'mRNA da parte dei ribosomi\nSplicing.\nLo \"splicing\" \u00e8 il processo mediante il quale il pre-mRNA viene modificato per la rimozione di alcuni tratti di sequenze non codificanti chiamate introni; i tratti restanti che includono le sequenze per la codifica delle proteine sono chiamati esoni. A volte le informazioni portate dall'mRNA possono essere \"montate\" in modi diversi, permettendo ad un singolo gene di codificare per diverse proteine. Questo processo \u00e8 chiamato \"splicing alternativo\".\nLo splicing \u00e8 praticato di solito da complessi RNA-proteina chiamati spliceosomi, ma alcune molecole di RNA sono anche capaci di catalizzare un autosplicing."}
{"id": "2475588", "revid": "219355", "url": "https://it.wikipedia.org/wiki?curid=2475588", "title": "Maturazione dell'RNA", "text": ""}
{"id": "2475589", "revid": "219355", "url": "https://it.wikipedia.org/wiki?curid=2475589", "title": "Maturazione del pre-mRNA", "text": ""}
{"id": "2475594", "revid": "1573940", "url": "https://it.wikipedia.org/wiki?curid=2475594", "title": "Megiddo (disambigua)", "text": "La citt\u00e0 ha inoltre dato il nome a:"}
{"id": "2475595", "revid": "287204", "url": "https://it.wikipedia.org/wiki?curid=2475595", "title": "Megiddo (album)", "text": ""}
{"id": "2475596", "revid": "228587", "url": "https://it.wikipedia.org/wiki?curid=2475596", "title": "Rasina", "text": ""}
{"id": "2475598", "revid": "547034", "url": "https://it.wikipedia.org/wiki?curid=2475598", "title": "Rasina (Gualdo Tadino)", "text": "Rasina \u00e8 una frazione di Gualdo Tadino (PG) che sorge sopra la valle solcata dal torrente omonimo, a circa 2\u00a0km a sud-ovest di Gualdo.\nPopolata da 89 abitanti, si trova a 471 .\nVi si trova un pozzo d'epoca romana, scavato molto probabilmente in concomitanza con la costruzione della via Flaminia, nel 220 a.C. \nSecondo lo storico Procopio, al tempo della discesa di Totila (552), il villaggio di Tagina occupava l'attuale area di Rasina.\nPer la frazione di Rasina sono passati grandi figure religiose come san Francesco d'Assisi e sant'Antonio da Padova. Nella chiesetta che prende il nome del santo padovano, giace una reliquia (pezzo di veste)."}
{"id": "2475603", "revid": "436907", "url": "https://it.wikipedia.org/wiki?curid=2475603", "title": "MEGIDDO", "text": " \u00e8 il quarto EP della band visual kei giapponese RENTRER EN SOI, pubblicato nel 2008 dalla label indie Free-Will.\nSi tratta anche dell'ultimo disco pubblicato dalla band prima dello scioglimento e vale come loro testamento musicale.\nTracce.\nTutti i brani sono testo di Satsuki e musica di Takumi, tranne dove indicato.&lt;br&gt;\nDopo il titolo \u00e8 indicata fra parentesi \"()\" la grafia originale del titolo."}
{"id": "2475617", "revid": "400694", "url": "https://it.wikipedia.org/wiki?curid=2475617", "title": "Oisc", "text": ""}
{"id": "2475618", "revid": "172", "url": "https://it.wikipedia.org/wiki?curid=2475618", "title": "One Instruction Set Computer", "text": ""}
{"id": "2475623", "revid": "767487", "url": "https://it.wikipedia.org/wiki?curid=2475623", "title": "Miguel Sabah", "text": "Carriera.\nClub.\nInizia la sua carriera nel calcio professionistico nel Chivas, in Messico con cui dal 2000 al 2005 colleziona 86 presenze e 18 gol in campionato. Nel 2000-2001 ha giocato in prestito al Nacional Tijuana con cui ha segnato 6 gol in 26 presenze.\nNel 2006 gioca per il Cruz Azul dove ottiene 104 presenze e ben 42 gol in campionato fino al 2008.\nNel 2009 passa al Morelia giocando fino al 2012 132 partite segnando molti gol (64 gol).\nIl 15 dicembre 2012 \u00e8 ufficializzato il suo ritorno ai Chivas, la squadra che l'ha formato, con i quali firma un biennale. Dopo 25 partite giocate e soli 3 gol per\u00f2 passa nel 2014 al Le\u00f2n collezionando 45 presenze in campionato e 12 gol prima del ritiro dal calcio giocato il 5 gennaio 2016.\nNazionale.\nDal 2009 al 2012 ha giocato per la Nazionale del Messico con cui ha segnato 5 gol in 17 presenze. \u00c8 stato convocato per la Gold Cup 2009 vinta dalla sua nazionale e nella quale Sabah \u00e8 stato capocannoniere con 4 gol."}
{"id": "2475629", "revid": "1431409", "url": "https://it.wikipedia.org/wiki?curid=2475629", "title": "Mary Lynn Rajskub", "text": "Biografia.\nDi origini irlandesi, ceche e polacche, \u00e8 nata a Detroit ma \u00e8 cresciuta a Trenton, nel Michigan. Diplomatasi nel 1989 alla Trenton High School, si iscrisse successivamente al Detroit's College for Creative Studies e ottenne una laurea in pittura al San Francisco Art Institute. Inizi\u00f2 quindi a studiare musica e recitazione.\nNel 1995 debutt\u00f2 come attrice, interpretando dieci episodi della serie televisiva \"Mr. Show with Bob and David\". In veste di chitarrista fece parte del duo musicale Girls Guitar Club. Dal 1999 al 2000 interpret\u00f2 quindici episodi della serie \"L'atelier di Veronica\", mentre al cinema fu diretta da registi quali Milo\u0161 Forman (in \"Man on the Moon\"), Todd Solondz (in \"Storytelling\") e Paul Thomas Anderson (in \"Ubriaco d'amore\").\nNel 2001 scrisse la sceneggiatura del cortometraggio \"The Girls Guitar Club\", interpretando anche un ruolo come attrice. Nel 2003 entr\u00f2 a far parte del cast di \"24\", ricevendo per la sua interpretazione due nomination agli Screen Actors Guild Awards, rispettivamente nel 2005 e nel 2007. Successivamente partecip\u00f2 a film indipendenti quali \"Mysterious Skin\" e \"Little Miss Sunshine\".\n\u00c8 inoltre apparsa nei videoclip delle canzoni \"The Good Life\", dei Weezer, e \"A Change Would Do You Good\", di Sheryl Crow.\nLa Rajskub \u00e8 appassionata di arte e oltre a visitare i musei di Los Angeles, dove risiede, ha esposto alcune sue opere.\nVita privata.\nLa Rajskub ha avuto un figlio, Valentine Anthony, nato nel 2008 dalla sua relazione con l'attore Matthew Rolph, che ha sposato l'anno seguente."}
{"id": "2475630", "revid": "31886", "url": "https://it.wikipedia.org/wiki?curid=2475630", "title": "Episodi di Til Death - Per tutta la vita (terza stagione)", "text": "Per la terza stagione sono stati ordinati 18 episodi, dei quali solo 7 sono andati in onda in patria (a causa dei bassi ascolti ottenuti) di cui tre (il secondo, il quinto ed il settimo) erano in realt\u00e0 episodi rimasti da trasmettere appartenenti alla seconda stagione.\nI sette episodi della terza stagione di \"Til Death - Per tutta la vita\" sono andati in onda negli Stati Uniti dal 10 settembre all'8 ottobre 2008 sulla rete televisiva Fox.\nIn Italia la stagione (comprensiva di un episodio andato in onda in patria solo a Natale del 2009) \u00e8 andata in onda dal 4 al 25 novembre 2009 ogni mercoled\u00ec alle 22.00 con un doppio episodio settimanale sul canale satellitare Fox.\nIn chiaro viene trasmessa dall'8 agosto all'11 settembre 2010 ogni sabato (e, saltuariamente, anche domenica) alle 13.40 su Italia 1 tranne per lasciare spazio alle prove o gare del Motomondiale, alternata ad alcuni episodi della quarta stagione.\nJ. B. Smoove viene aggiunto al cast principale nel ruolo di Kenny Westchester.\nA causa della trasmissione mista di episodi della seconda e terza stagione, in un paio di episodi appaiono ancora Eddie Kaye Thomas e Kat Foster.\nLa seducente Joy.\nTrama.\nJoy non riesce ad evitare una multa facendo gli occhi dolci all'agente di polizia e cos\u00ec decide di \u201crinnovarsi\u201d il look. Intanto, Keny e Tina continuano a litigare per la custodia di Beyonc\u00e9, il loro cane.\nCrisi di mezza et\u00e0.\nTrama.\nEddie decide di cambiare auto e compra una decappottabile rossa. Joy si rende conto che la passione di Eddie per la sua nuova auto ha a che fare un po' con la crisi di mezza et\u00e0, cos\u00ec per dargli una scossa, comincia a flirtare con il suo collega di lavoro.\nL'amico del cuore di mia moglie.\nTrama.\nKenny diventa la nuova \u201cmigliore amica\u201d di Joy, e Eddie si sente messo da parte. Nel tentativo di inserirsi, Eddie si imbuca alla festa in stile anni '70 di Joy, e la manda all'ospedale per via di un incidente.\nMatrimonio per interesse.\nTrama.\nLa figlia di Eddie e Joy, Allison, torna a casa in visita dall'universit\u00e0. Lei e il suo fidanzato litigano e decidono di lasciarsi, cosa che sta benissimo a Eddie fino a che non scopre che Doug \u00e8 ricco di famiglia.\nLa casa di citt\u00e0.\nTrama.\nEddie e Joy trascorrono una romantica serata in citt\u00e0 e Joy rimane talmente affascinata che decide di volersi trasferire. Eddie cerca di convincerla a mantenere la loro casa in periferia, ma alla fine anche lui sembra cambiare idea.\nDecisioni difficili.\nTrama.\nKenny si fa prendere dal panico quando, durante uno scherzo in piscina, la sua nuova ragazza gli fa notare che non \u00e8 circonciso. L'uomo decide d'andare sotto i ferri per impressionarla. Joy, tuttavia, rimane molto sorpresa dal suo voler accontentare una ragazza che conosce da poco e fa capire a Eddie che anche lui dovrebbe agire in questo modo nei suoi confronti.\nPiccoli segreti.\nTrama.\nJoy scopre che Eddie ha un segreto che le ha tenuto nascosto per oltre vent'anni.\nUn ospite sgradito.\nTrama.\nKenny viene cacciato fuori di casa dalla sua ex, Tina, e Eddie lo ospita a casa sua. Eddie si accorge che Joy \u00e8 molto pi\u00f9 gentile e disponibile quando Kenny \u00e8 in giro e fa di tutto per allungare la sua permanenza. Joy, che trova la presenza di Kenny insopportabile, decide di fare il possibile per farlo riappacificare con Tina."}
{"id": "2475632", "revid": "599013", "url": "https://it.wikipedia.org/wiki?curid=2475632", "title": "Janusz Olech", "text": ""}
{"id": "2475633", "revid": "599013", "url": "https://it.wikipedia.org/wiki?curid=2475633", "title": "Annapia Gandolfi", "text": ""}
{"id": "2475634", "revid": "767487", "url": "https://it.wikipedia.org/wiki?curid=2475634", "title": "Massimo Cavaliere", "text": "\u00c8 il padre dello schermidore Dario Cavaliere.\nPalmar\u00e8s.\nIn carriera ha conseguito i seguenti risultati:"}
{"id": "2475635", "revid": "599013", "url": "https://it.wikipedia.org/wiki?curid=2475635", "title": "Fr\u00e9d\u00e9ric Delpla", "text": ""}
{"id": "2475636", "revid": "599013", "url": "https://it.wikipedia.org/wiki?curid=2475636", "title": "Katalin Tusch\u00e1k", "text": ""}
{"id": "2475637", "revid": "1573940", "url": "https://it.wikipedia.org/wiki?curid=2475637", "title": "Zsuzsanna J\u00e1nosi-N\u00e9meth", "text": ""}
{"id": "2475638", "revid": "1573940", "url": "https://it.wikipedia.org/wiki?curid=2475638", "title": "L\u00e1szl\u00f3 Csongr\u00e1i", "text": ""}
{"id": "2475639", "revid": "99765578", "url": "https://it.wikipedia.org/wiki?curid=2475639", "title": "Imre Bujdos\u00f3", "text": "Biografia.\n\u00c8 il padre della schermitrice olimpica Alexandra Bujdoso.\nPalmar\u00e8s.\nIn carriera ha conseguito i seguenti risultati:"}
{"id": "2475640", "revid": "599013", "url": "https://it.wikipedia.org/wiki?curid=2475640", "title": "Bence Szab\u00f3", "text": ""}
{"id": "2475641", "revid": "1573940", "url": "https://it.wikipedia.org/wiki?curid=2475641", "title": "R\u00f3bert G\u00e1tai", "text": ""}
{"id": "2475642", "revid": "599013", "url": "https://it.wikipedia.org/wiki?curid=2475642", "title": "Istv\u00e1n Busa", "text": ""}
{"id": "2475643", "revid": "599013", "url": "https://it.wikipedia.org/wiki?curid=2475643", "title": "Istv\u00e1n Szelei", "text": ""}
{"id": "2475644", "revid": "767487", "url": "https://it.wikipedia.org/wiki?curid=2475644", "title": "P\u00e1l Szekeres", "text": "Carriera.\nDopo aver vinto una medaglia di bronzo nel fioretto ai Giochi olimpici di Seul, nel 1991 un incidente lo costringe sulla sedia a rotelle. Successivamente partecipa ai Giochi paralimpici, vincendo altre medaglie nella scherma in carrozzina."}
{"id": "2475645", "revid": "124123", "url": "https://it.wikipedia.org/wiki?curid=2475645", "title": "Zsolt \u00c9rsek", "text": ""}
{"id": "2475646", "revid": "599013", "url": "https://it.wikipedia.org/wiki?curid=2475646", "title": "Annette Klug", "text": ""}
{"id": "2475647", "revid": "39884", "url": "https://it.wikipedia.org/wiki?curid=2475647", "title": "Thomas Gerull", "text": ""}
{"id": "2475648", "revid": "39884", "url": "https://it.wikipedia.org/wiki?curid=2475648", "title": "Thomas Endres", "text": ""}
{"id": "2475649", "revid": "1543377", "url": "https://it.wikipedia.org/wiki?curid=2475649", "title": "Ulrich Schreck", "text": "Biografia.\nUlrich Schreck ha cominciato la sua carriera agonistica presso la societ\u00e0 FC Tauberbischofsheim, circolo schermistico della sua citt\u00e0 natale, per proseguire per l'OFC Bonn.\nGi\u00e0 nazionale giovanile della Germania Ovest, nel 1981 a Losanna conquista la medaglia d'argento ai campionati del mondo Junior (Under 20), sconfitto in finale dall'azzurro Mauro Numa. L'anno successivo bisser\u00e0 lo stesso risultato a Buenos Aires, questa volta sbarrargli la strada per l'oro sar\u00e0 Andrea Cipressa.\nNella nazionale maggiore debutta nel 1985, in occasione dei Campionati del Mondo a Barcellona. Si classifica al 52\u00ba posto nella gara individuale ed al 2\u00ba posto in quella a squadre, anche se non come titolare. Nel 1986 a Sofia giunge al 10\u00ba posto nell'individuale, ed \u00e8 protagonista con la squadra della Germania Ovest che perde solo la finale per l'oro con la nazionale italiana. Nel 1987, a mondiali di Losanna si classifica al 6\u00ba posto nella gara individuale, suo miglior piazzamento ad un campionato del Mondo, e vince la medaglia d'oro a squadre in finale con la Francia.\nNel 1988, ai giochi olimpici di Seul raggiunge i suoi migliori risultati della carriera, giungendo al 4\u00ba posto nella competizione individuale, sconfitto in semi-finale dal compagno di squadra Udo Wagner per 8-10 e poi nella finale per il bronzo con il medesimo risultato dal sovietico Aleksandr Roman'kov. Nella gara a squadre conquister\u00e0 la medaglia d'argento, alle spalle dell'U.R.S.S., chiudendo il match finale con 2 vittorie ed 1 sconfitta. La Germania Ovest perder\u00e0 per 5 vittorie contro le 9 dei sovietici.\nNel 1991 a Budapest partecipa al suo ultimo campionato del Mondo come atleta, piazzandosi all'11\u00ba posto nella gara individuale e conquistando la medaglia d'argento in quella a squadre, alle spalle di Cuba.\nAlle Olimpiadi di Barcellona si piazzer\u00e0 al 18\u00ba posto nella gara individuale, sconfitto nel tabellone principale dall'italiano Andrea Borella, e quindi nei ripescaggi dal tedesco Udo Wagner, che gi\u00e0 lo batt\u00e9 quattro anni prima a Seul. \nSi rif\u00e0 nella gara a squadre, conquistando la medaglia d'oro contro Cuba per differenza stoccate, il match termin\u00f2 con 8 vittorie per parte. Questa gara lo vedr\u00e0 in pedana solo nei turni iniziali, con la Corea del Sud e l'Austria.\nDopo aver terminato la sua carriera di atleta, si \u00e8 avviato a quella di allenatore diplomandosi quale istruttore alla \"National Training Centre\" di Bonn, e dal 2004 sar\u00e0 il Commissario Tecnico della nazionale senior tedesca di Fioretto maschile. Da allora ha lavorato col tre volte campione del mondo Peter Joppich e col campione olimpiaco di Pechino 2008 Benjamin Kleibrink.\nUlrich Schreck \u00e8 stato sposato con la schermitrice Monika Weber-Koszto, ex-atleta della nazionale tedesca."}
{"id": "2475651", "revid": "39884", "url": "https://it.wikipedia.org/wiki?curid=2475651", "title": "Thorsten Weidner", "text": ""}
{"id": "2475652", "revid": "1573940", "url": "https://it.wikipedia.org/wiki?curid=2475652", "title": "Sergej Korja\u0161kin", "text": ""}
{"id": "2475653", "revid": "599013", "url": "https://it.wikipedia.org/wiki?curid=2475653", "title": "Andrej Al\u0161an", "text": ""}
{"id": "2475654", "revid": "2194416", "url": "https://it.wikipedia.org/wiki?curid=2475654", "title": "One instruction set computer", "text": "Con One Instruction Set Computer (OISC) si indica una macchina di Turing che usa una sola istruzione, e non necessita quindi di opcode. Gli OISC sono solitamente utilizzati nell'insegnamento.\nUn modello commerciale di calcolatore che utilizza un OISC \u00e8 il MAXQ della Maxim, che utilizza la sola istruzione \"MOVE\".\nTipologie di OISC.\nEsistono varie possibilit\u00e0 di realizzare un OISC che sia Turing-completo.\nSottrai e salta se....\nI pi\u00f9 utilizzati a livello didattico sono gli OISC basati su SUBLEQ (sottrai e salta se \u2264 0 - SUB Less EQual) e SUBNEG o SBN (sottrai e salta se negativo - SUB NEG - \"Subtract and branch if negative\"). Le implementazioni sono, in pseudo codice:\nsubleq \"a\", \"b\", \"c\" ; Mem[\"b\"] = Mem[\"b\"] - Mem[\"a\"]\n ; if (Mem[\"b\"] \u2264 0) goto \"c\"\nsubneg \"a\", \"b\", \"c\" ; Mem[\"b\"] = Mem[\"b\"] - Mem[\"a\"]\n ; if (Mem[\"b\"] &lt; 0) goto \"c\"\nSottrai e salta se c'\u00e8 riporto (RSSB).\nIn inglese \"Reverse Subtract and Skip if Borrow\": l'accumulatore \u00e8 sottratto dalla locazione di memoria corrente. Se il valore \u00e8 negativo, salta l'istruzione successiva. Il puntatore all'istruzione (program counter) \u00e8 all'indirizzo 0, l'accumulatore all'1.\nRSSB \"a\" ; Mem[\"a\"] = Mem[\"a\"] - Mem[\"1\"]\n ; Mem[\"1\"] = Mem[\"a\"]\n ; if (Mem[\"1\"] &lt; 0) Mem[\"1\"]= Mem[\"1\"] + 1\nMove.\nUna \"move machine\", detta anche CPU a \"transport triggered architecture\" usa la sola istruzione Move, che opera direttamente sulla memoria.\nmove \"a\" to \"b\" ; Mem[\"b\"] := Mem[\"a\"]\nA volte viene scritto come\n\"a\" -&gt; \"b\" ; Mem[\"b\"] := Mem[\"a\"]\nLe operazioni aritmetiche sono effettuate tramite una ALU, che per indirizzi di pi\u00f9 word pu\u00f2 essere rimpiazzata da tabelle di lookup, mentre i salti sono effettuati mappando il program counter in memoria. Un esempio \u00e8 stato costruito a partire dall'automa cellulare Wireworld. Un saggio su tale architettura e sul funzionamento \u00e8 stato scritto da Douglas W. Jones.\nAnche il MAXQ della Maxim utilizza tale design.\nBitBitJump.\nIl BitBitJump \u00e8 simile al sottrai e salta, solo che opera copiando singoli bit, invece che sottraendo indirizzi di memoria: ad esempio il codice\n19 20 8\n0 0 -1\n\u00e8 rappresentato ad 8 bit (MSBF) come \n[00010011] [00010100] [00001000]\n[00000000] [00000000] [11111111]\nLa prima istruzione copia il 19\u00b0 bit nel 20\u00b0, quindi\n[00010011] [00010100] [00011000]\n[00000000] [00000000] [11111111]\nla memoria diventa ora \n19 20 24\n0 0 -1\nViene eseguito il salto al 24 bit, ossia la seconda riga, che copia il bit 0 su se stesso e termina (il salto ad indirizzi negativi termina l'esecuzione)."}
{"id": "2475655", "revid": "599013", "url": "https://it.wikipedia.org/wiki?curid=2475655", "title": "Heorhij Pohosov", "text": ""}
{"id": "2475656", "revid": "1573940", "url": "https://it.wikipedia.org/wiki?curid=2475656", "title": "Sergej Mindirgasov", "text": ""}
{"id": "2475657", "revid": "599013", "url": "https://it.wikipedia.org/wiki?curid=2475657", "title": "Igor' Tichomirov", "text": ""}
{"id": "2475658", "revid": "124123", "url": "https://it.wikipedia.org/wiki?curid=2475658", "title": "Mychajlo Ty\u0161ko", "text": ""}
{"id": "2475659", "revid": "767487", "url": "https://it.wikipedia.org/wiki?curid=2475659", "title": "Vladimir Rezni\u010denko", "text": ""}
{"id": "2475660", "revid": "599013", "url": "https://it.wikipedia.org/wiki?curid=2475660", "title": "Boris Koreckij", "text": ""}
{"id": "2475661", "revid": "99765687", "url": "https://it.wikipedia.org/wiki?curid=2475661", "title": "Anvar Ibragimov", "text": "Biografia.\n\u00c8 il marito della fiorettista Ol'ga Veli\u010dko.\nPalmar\u00e8s.\nIn carriera ha conseguito i seguenti risultati:"}
{"id": "2475662", "revid": "119963485", "url": "https://it.wikipedia.org/wiki?curid=2475662", "title": "Vladimer Aptsiauri", "text": ""}
{"id": "2475663", "revid": "101175", "url": "https://it.wikipedia.org/wiki?curid=2475663", "title": "Team Scot", "text": ""}
{"id": "2475664", "revid": "599013", "url": "https://it.wikipedia.org/wiki?curid=2475664", "title": "Il'gar Mamedov", "text": ""}
{"id": "2475665", "revid": "101175", "url": "https://it.wikipedia.org/wiki?curid=2475665", "title": "Konica Minolta Honda", "text": ""}
{"id": "2475675", "revid": "155634", "url": "https://it.wikipedia.org/wiki?curid=2475675", "title": "Stefan Niederseer", "text": "Biografia.\nSpecialista delle gare veloci, Stefan Niederseer . I primi risultati di rilievo giunsero per\u00f2 dalla Coppa Europa, dove si piazz\u00f2 2\u00ba nella classifica di discesa libera nell'edizione del 1982.\nIl 19 dicembre 1982 sulle nevi della Val Gardena ottenne i suoi primi punti in Coppa del Mondo, giungendo 13\u00ba sulla Saslong, sempre in discesa libera; il 14 febbraio 1985 sul tracciato di Bad Kleinkirchheim conquist\u00f2 l'unico podio di carriera nel circuito piazzandosi al 3\u00ba posto in discesa libera, alle spalle degli elvetici Karl Alpiger e Peter M\u00fcller. L'ultimo piazzamento della sua attivit\u00e0 agonistica fu il 13\u00ba posto ottenuto nella discesa libera di Coppa del Mondo disputata il 14 marzo 1987 a Calgary; in carriera non prese parte n\u00e9 a rassegne olimpiche ."}
{"id": "2475683", "revid": "6923", "url": "https://it.wikipedia.org/wiki?curid=2475683", "title": "Gran Premio motociclistico della Cina 2005", "text": ""}
{"id": "2475685", "revid": "25152", "url": "https://it.wikipedia.org/wiki?curid=2475685", "title": "Simbolo bahai", "text": ""}
{"id": "2475686", "revid": "339392", "url": "https://it.wikipedia.org/wiki?curid=2475686", "title": "Gran Premio motociclistico degli Stati Uniti 2006", "text": ""}
{"id": "2475688", "revid": "339392", "url": "https://it.wikipedia.org/wiki?curid=2475688", "title": "Gran Premio motociclistico degli Stati Uniti 2009", "text": ""}
{"id": "2475692", "revid": "889336", "url": "https://it.wikipedia.org/wiki?curid=2475692", "title": "W\u00e1lter Mart\u00ednez", "text": "\u00c8 morto nell'estate 2019 all'et\u00e0 di 37 anni a New York a seguito di un infarto."}
{"id": "2475695", "revid": "196390", "url": "https://it.wikipedia.org/wiki?curid=2475695", "title": "Irlanda ed Impero Romano", "text": ""}
{"id": "2475698", "revid": "22356", "url": "https://it.wikipedia.org/wiki?curid=2475698", "title": "Palaeotis weigelti", "text": "Palaeotis (il cui nome significa \"antica otarda\") \u00e8 un genere estinto di uccello struthioniforme vissuto nell'Eocene medio, circa 40 milioni di anni fa (Bartoniano), in quella che oggi \u00e8 il pozzo di Messel, in Germania. Il genere contiene una singola specie, ossia \"P. weigelti\", nominata sull'olotipo composto da un tarsometatarsus e da falangi.\nDescrizione.\nSuperficialmente, \"Palaeotis\" aveva le proporzioni di uno struzzo, ma ne differiva nelle dimensioni, nel becco e nelle ali. L'animale era grande un terzo del suo parente odierno, il che era ottimale per animale che viveva in ambienti chiusi. Sono stati ritrovati scheletri di \"Palaeotis\" adulti di dimensioni differenti, segno, probabilmente, di dimorfismo sessuale. Il becco di \"Palaeotis\" era relativamente affusolato, facendolo assomigliare ai Lithornitidae, un gruppo di paleognati primitivi simili alle odierne otarde. La forma del becco fa pensare che la sua dieta comprendesse pi\u00f9 insetti e piccoli animali rispetto ai vegetali.\nL'animale possedeva ali relativamente grandi rispetto ai ratiti terrestri, ma ci\u00f2 non bastava per permettergli di volare.\nClassificazione.\nDescritto inizialmente sulla base di un tarsometatarso e di una falange nel 1928, questo uccello fu dapprima ritenuto un parente estinto delle otarde (genere \"Otis\"); da qui il nome \"Palaeotis\", che significa \u201cantica otarda\u201d. Dopo uno studio di Storrs L. Olson, una revisione dell'esemplare tipo e la scoperta di diversi altri fossili, Houde e Haubold (1987) conclusero che \"Palaeotis\" era un palaeognato e lo assegnarono allo stesso ordine degli struzzi, gli Struthioniformes.\nNegli anni '30 un fossile quasi completo con numero di catalogo GM 4362 fu assegnato a \"Paleotis\", probabilmente da Lambrecht. Houde e Haubold, che ritrovarono altri tre esemplari nella collezione del Geiseltalmuseum, Universit\u00e0 Martin-Luther, Halle / S., Germania. Uno di questi tre \u00e8 l'esemplare olotipo di \"Paleogrus geiseltalensis\" (=\"Ornithocnemus geiseltalensis\", Lambrecht 1935). Houde e Haubold hanno anche chiesto il permesso di preparare un fossile catalogato come HLMD Me 7530 presso il Landesmuseum Hesseches di Darmstadt, in Germania. HLMD Me 7530 venne raccolto dal famoso pozzo di Messel. Quando fu preparato, i due ornitologi assegnarono l'esemplare al genere \"Paleotis\".\nAltri studiosi non sono del tutto convinti che \"Palaeotis\" sia un vero e proprio antenato degli struzzi, e preferiscono considerarlo un ratite pi\u00f9 primitivo. Questo animale potrebbe rappresentare una linea arcaica di grossi uccelli non volatori, che si diffuse nel Paleogene in Europa; un altro possibile membro di questo gruppo \u00e8 il poco conosciuto \"Remiornis\", dell'Eocene francese.\nImplicazioni paleogeografiche.\nSe davvero \"Palaeotis\" fosse un antenato degli struzzi, la sua presenza sul suolo europeo porterebbe a notevoli implicazioni di carattere paleogeografico. Dal momento che questo animale era gi\u00e0 incapace di volare, e che i primi resti fossili di struzzi in Africa sono di molto posteriori all'epoca in cui visse \"Palaeotis\". L'Europa consistette in sistemi insulari distaccati da Africa e Asia fino agli inizi dell'Oligocene, quando i mari cominciarono ad abbassarsi, dunque la diffusione extraeuropea del ramo degli struzzi venne per buona parte ritardata, cominciando solo 33 milioni di anni fa.\nQuando per\u00f2 si cre\u00f2 un lembo di terra che un\u00ec l'Europa con l'Africa e l'Asia, uccelli evolutisi da \"Palaeotis\" e gi\u00e0 pienamente adattati alla corsa, migrarono nei nuovi territori, senza dover ricorrere a migrazioni tramite il volo. Tuttavia, a causa delle pressioni ambientali, tutte le specie euroasiatiche si estinsero durante il Pleistocene."}
{"id": "2475699", "revid": "1573940", "url": "https://it.wikipedia.org/wiki?curid=2475699", "title": "Albanerpetontidae", "text": "Gli albanerpetontidi (Albanerpetontidae ) sono una famiglia di anfibi estinti, forse imparentati con gli anfibi attuali (Lissamphibia). Vissero tra il Giurassico medio (Bathoniano, circa 167,7 milioni di anni fa) e il Pliocene superiore (Piacenziano, circa 2,6 milioni di anni fa) e i loro resti fossili si rinvengono in Laurasia e in Nordafrica.\nTassonomia.\nDi aspetto simile a quello delle salamandre, gli albanerpetontidi non possono essere per\u00f2 considerati stretti parenti di queste ultime a causa di numerose caratteristiche scheletriche che hanno portato i paleontologi a considerare questa famiglia come un taxon ben distinto. La classificazione degli albanerpetontidi non \u00e8 chiara: alcuni li considerano il \"sister group\" di tutti i restanti lissanfibi (apodi, urodeli e anuri), mentre altri li ritengono vicini all'antenato comune di urodeli e anuri.\nSpecie.\nSi conoscono quattro generi di albanerpetontidi: \"Albanerpeton\" (Cretaceo inferiore \u2013 Pliocene superiore) di Europa e Nordamerica, con sette specie; \"Celtedens\" (Giurassico superiore \u2013 Cretaceo inferiore) dell'Europa, con due specie; \"Anoualerpeton\" (Giurassico medio \u2013 Cretaceo inferiore), di Europa e Nordafrica, con due specie; \"Wesserpeton\" (Cretaceo inferiore), dell'Inghilterra, con una sola specie.\nTassonomia.\n \u2020Albanerpetontidae Fox &amp; Naylor, 1982\n |--o \u2020\"Anoualerpeton\" Gardner, Evans &amp; Sigogneau-Russell, 2003; M. Jur. WEu. E. Cret. NWAf.\n | |-- \u2020\"A. priscus\" Gardner, Evans &amp; Sigogneau-Russell, 2003; M. Jur. WEu. \n | `-- \u2020\"A. unicus\" Gardner, Evans &amp; Sigogneau-Russell, 2003; E. Cret. NWAf. \n `--+--o \u2020\"Celtedens\" McGowan &amp; Evans, 1995 U. Jur. L. Cret. WEu.\n | |-- \u2020\"C. megacephalus\" (Costa, 1864) \n | `-- \u2020\"C. ibericus\" McGowan &amp; Evans, 1995\n `--+--o \u2020\"Wesserpeton evansae\" Sweetman &amp; Gardner, 2011; L. Cret. WEu.\n `--o \u2020\"Albanerpeton\" Estes &amp; Hoffstetter, 1976 \n |?- \u2020\"A. sp.\" [Hateg Basin, Romania] [Folie &amp; Codrea, 2005]\n |-- \u2020\"A. arthridion\" Fox &amp; Naylor, 1982; U.Cret. NAm.\n `--+--+-- \u2020\"A. gracilis\" Gardner, 2000; U.Cret. NAm.\n | |-- \u2020\"A. cifellii\" Gardner, 1999; U.Cret. NAm.\n | `-- \u2020\"A. galaktion\" Fox &amp; Naylor, 1982; U.Cret. NAm.\n `--+-- \u2020\"A. nexuosus\" Estes, 1981; U.Cret. NAm.\n `--+-- \u2020\"A. pannonicus\" Venczel &amp; Gardner, 2005; L.Plioc. CEu.\n `--+-- \u2020\"A. sp.\" [U. Palaoc. Alberta, Paskapoo fr.]\n `-- \u2020\"A. inexpectatum\" Estes &amp; Hoffstetter, 1976; L.-M.Mio. WEu.\nCollegamenti esterni.\n "}
{"id": "2475700", "revid": "729019", "url": "https://it.wikipedia.org/wiki?curid=2475700", "title": "Muscolo flessore breve del mignolo (piede)", "text": "Nell'anatomia umana il muscolo flessore breve del mignolo \u00e8 un muscolo del piede. Si ritrova sotto l'abduttore ed \u00e8 coperto da esso. Questo muscolo origina dalla base del quinto metatarso e si va ad inserire alla base della falange prossimale del 5\u00b0 dito."}
{"id": "2475701", "revid": "63727", "url": "https://it.wikipedia.org/wiki?curid=2475701", "title": "Mercedes-Benz M297", "text": ""}
{"id": "2475703", "revid": "110157", "url": "https://it.wikipedia.org/wiki?curid=2475703", "title": "Chiesa di San Martino (Bellinzona)", "text": "La chiesa parrocchiale di San Martino di Tours \u00e8 un edificio religioso che si trova a Camorino quartiere del comune di Bellinzona, nel Canton Ticino.\nStoria.\nLa chiesa di San Martino, di origine romanica, era gi\u00e0 documentata nel 1237. Nei secoli XVII e XVIII, venne arricchita al suo interno con decorazioni e opere di gusto barocco; nel 1888, venne costruita la nuova abside a pianta quadrangolare. Nell'ambito dei restauri del 1994, sono stati installati le vetrate policrome e i nuovi arredi sacri, opera di Nag Arnoldi.\nDescrizione.\nArte e architettura.\nLa facciata della chiesa \u00e8 a capanna. Interamente ricoperta con intonaco color rosso, presenta, al centro il portale rinascimentale, risalente al 1533. Questo, in pietra bianca, \u00e8 inquadrato fra due semicolonne corinzie ed \u00e8 decorato, nei pennacchi, con due bassorilievi raffiguranti l'\"Annunciazione\". Al centro dekll'architrave, invece, vi \u00e8 \"San Martino a cavallo e il povero\".\nSul fianco della chiesa, si trova il campanile, costruito nei secoli XVI-XVII.\nL'interno della chiesa \u00e8 a navata unica coperta con volta a botte lunettata ed abside quadrata con volta a crociera.\nOrgano a canne.\nSulla cantoria in controfacciata, si trova l'organo a canne Mascioni \"opus 1149\", costruito nel 1999. Lo strumento, a trasmissione integralmente meccanica, ha due tastiere di 56 note ciascuna ed una pedaliera concava di 30."}
{"id": "2475705", "revid": "339392", "url": "https://it.wikipedia.org/wiki?curid=2475705", "title": "Passa parola", "text": ""}
{"id": "2475707", "revid": "110157", "url": "https://it.wikipedia.org/wiki?curid=2475707", "title": "Jigsaw (Lady Sovereign)", "text": "Jigsaw \u00e8 il secondo album della rapper britannica Lady Sovereign, pubblicato il 6 aprile 2009.\nSi compone di dieci canzoni, tra le quali \"I Got You Dancing\" e \"So Human\", i primi due singoli estratti."}
{"id": "2475718", "revid": "63756", "url": "https://it.wikipedia.org/wiki?curid=2475718", "title": "SUBLEQ", "text": "SUBLEQ o subtract and branch if less equal (Sottrai e salta se minore o uguale a zero) \u00e8 una istruzione che permette l'implementazione di un OISC, un calcolatore con una sola istruzione, e che quindi si programma senza microcodice (essendo sottintesa l'unica possibile istruzione).\nSintassi.\nsubleq a, b, c ; Mem[b] = Mem[b] - Mem[a]\n ; if (Mem[b] \u2264 0) goto c\nL'istruzione richiede 3 operatori, tutti indirizzi di memoria: il contenuto del primo viene sottratto al contenuto del secondo, e se il risultato \u00e8 minore o uguale a zero, setta il program counter al terzo (effettua un JUMP). Ipoteticamente, si considera un array di memoria infinito, anche se per sviluppare un emulatore occorrono dei limiti. \nIl listato in codice macchina \u00e8 dato nella forma \n16 -1 3 \n15 0 6 \n15 10 9 \n29 16 -1 \nLe istruzioni sono codificate tramite numeri interi, positivi o negativi. Un particolare significato riveste l'indirizzo -1:\nl'istruzione data prima\n16 -1 3 \nsignificherebbe sottrarre il contenuto della 16\u00aa cella dalla cella -1, ovviamente inesistente: questa istruzione viene interpretata come l'invio della 16\u00aa cella all'output e prosegue alla 3\u00aa istruzione. Similmente l'istruzione\n-1 16 3 \nlegge dallo standard input un carattere e ne immette il valore nella cella 16.\nIl salto ad un valore negativo, qualunque esso sia, termina il programma.\nUn emulatore in C \u00e8 del tipo\nint Mem[MAX_ADDR]; /* MAX_ADDR = Dimensione massima della memoria */\nint a,b,c;\nint main (int argc, char* argv[])\n int program_counter = 0;\n leggi_memoria(Mem); /* carica il codice macchina */ \n while ((program_counter &gt;= 0) &amp;&amp; (program_counter &lt; MAX_ADDR))\n a = Mem[program_counter];\n b = Mem[program_counter + 1];\n c = Mem[program_counter + 2];\n /* casi particolari */\n if ( a == -1 ) /* leggi valore */\n leggi_valore(Mem + program_counter + 1);\n program_counter=c;\n else\n if ( b == -1 ) /* stampa valore */\n stampa_valore(Mem[a]);\n program_counter=c;\n else /* effettua subleq a, b, c*/\n Mem[b] = Mem[b] - Mem[a];\n if ( Mem[b] &lt;= 0 ) \n program_counter=c; /* valore negativo, salta */\n else /* vai all'istruzione successiva*/\n program_counter=program_counter + 3;\n return 0;\nNel codice sopra mancano le procedure di stampa, input e lettura.\nHello World!\nIl classico programma che stampa \"Hello World!\":\nciclo: \n ciao (-1) ; Stampa il primo carattere\n m1 ciclo ; Incrementa il puntatore (ciclo \u00e8 una label)\n m1 fine+1 ; Incrementa il puntatore per il controllo \nfine: \nZ ciao (-1) ; Se il carattere \u00e8 zero, fermati \nZ Z ciclo ; Vai a ciclo\nm1: -1 ; per incrementare, sottraggo -1 \nciao: \"Hello, World!\\n\" Z: 0 ; Stringa da scrivere \nIstruzioni derivate.\nVediamo come si simulano le istruzioni in pseudo-assembler. Per effettuare un JMP assoluto si usa \nZ Z addr ; Mem [Z] si suppone pari a zero\n ; 0-0=0 e dunque salta all'indirizzo addr\nPer simulare un'addizione (ADD A B) si ricorre al seguente codice\nA Z ; Mem [Z] = -Mem[a]\nZ B ; Mem [B] = Mem [B] - (-Mem[a])\nZ Z ; resetta Mem [Z]\nOmettere il terzo operatore significa saltare comunque all'istruzione successiva. \nPer simulare una MOV A B, basta azzerare preventivamente B, e sommare.\nB B ; Mem [B] = 0\nA Z ; Mem [Z] = -Mem[a]\nZ B ; Mem [B] = - (-Mem[a])\nZ Z ; resetta Mem [Z]\nPer effettuare una moltiplicazione, occorre sommarre \"n\" volte:\nZ Z loop\nZ:0 m1:-1 one:1\nA:5 ; primo numero\nB:9 ; secondo numero\nACC:0 ; Accumulatore\nloop:\nA Z \nZ ACC \nZ Z \none B end ; dec B, se 0 fine\nZ Z loop\nend:\nZ Z (-1) \nUna divisione viene invece effettuata per sottrazioni successive:\nZ Z start\nZ:0 m1:-1 one:1\nA: 10 B: 64 ;divisore e dividendo\nC:0\nstart:\n B Z ;copia B in C\n Z C\n Z Z\n B B ;azzera B\n loop: \n A C end ; C -= A, se C &lt; =0 fine\n m1 B ; B += 1\n Z Z loop\n end: \n C Z resto_nullo ; se C = 0 non somma \n C C ; risistema Z= -C, azzera C\n Z C ; C - Z\n Z Z ; Z = 0\n A Z ; C += A\n Z C\n Z Z\nresto_nullo:\n B B ; B=R \n R Z\n Z B\n Z Z\n A A ; A=C(resto)\n C Z\n Z A\n Z Z\nstop:\n Z Z (-1) ; STOP\nIstruzioni con uno stack, tipo push e pop, sono possibili, usando un doppio riferimento indiretto."}
{"id": "2475720", "revid": "276553", "url": "https://it.wikipedia.org/wiki?curid=2475720", "title": "Gastronomia peruviana", "text": ""}
{"id": "2475721", "revid": "838137", "url": "https://it.wikipedia.org/wiki?curid=2475721", "title": "Desn\u00e1 (disambigua)", "text": ""}
{"id": "2475725", "revid": "767487", "url": "https://it.wikipedia.org/wiki?curid=2475725", "title": "Viola Reggio Calabria 1988-1989", "text": "Rosa della Viola Reggio Calabria per la stagione 1988-1989 di Serie A2.\nPiazzamento finale: 1\u00ba posto e promozione in Serie A1\nSponsor: Standa."}
{"id": "2475727", "revid": "287204", "url": "https://it.wikipedia.org/wiki?curid=2475727", "title": "Matjaz Florijancic", "text": ""}
{"id": "2475728", "revid": "287204", "url": "https://it.wikipedia.org/wiki?curid=2475728", "title": "Una tomba piena di soldi", "text": "Una tomba piena di soldi \u00e8 un romanzo scritto da Bruno Fischer nel 1944 e pubblicato nella serie Il Giallo Mondadori nel settembre del 1958, con il numero 503."}
{"id": "2475731", "revid": "22475", "url": "https://it.wikipedia.org/wiki?curid=2475731", "title": "Ellero di Galeata", "text": "Biografia.\nNacque nella Tuscia. Fin dall'et\u00e0 di dodici anni decise di dedicare la sua vita alla contemplazione e alla preghiera. Divenuto adulto, lasci\u00f2 la casa paterna e si fece eremita sulle colline dell'Appennino settentrionale. Come dimora, dapprima per la vita eremitica e poi per quella cenobitica, scelse un monte della valle del Bidente, a poca distanza dal corso del fiume, nei pressi dell'odierna Galeata. Qui costru\u00ec una cappella dove pregare, mentre pass\u00f2 le notti in un riparo di fortuna.\nIl primo seguace di Ellero fu il nobile Olibrio, pagano, che Ellero secondo l'agiografia liber\u00f2 da uno spirito maligno e poi battezz\u00f2 insieme a tutta la famiglia. Rimasto vedovo, Olibrio si offr\u00ec insieme ai due figli come compagno di vita monastica, donando i suoi averi e un piccolo terreno. Su quell'appezzamento Ellero fond\u00f2, verso il 496, il nucleo monastico di Galeata.\nLa regola del suo monastero era semplice, simile a quella di San Pacomio (seguita da molti eremiti, prima che si affermasse quella di San Benedetto): preghiera comune, digiuno, lavoro nei campi, carit\u00e0. Il monastero di Ellero divenne negli anni un centro importante e rispettato e il suo abate fu per diversi secoli la massima autorit\u00e0 civile e religiosa dell'Appennino forlivese.\nSecondo la tradizione perfino Teodorico re dei Goti (493-526), che aveva fatto costruire un palazzo non lontano dal monastero di Ellero, venuto a conoscenza degli avvenimenti prodigiosi che vi avvenivano, don\u00f2 al monastero alcuni beni e terreni.\nEllero mor\u00ec all'et\u00e0 di ottantadue anni, il 15 maggio del 558.\nDevozione popolare.\nIl culto di sant'Ellero \u00e8 molto diffuso nei due versanti dell'Appennino tosco-romagnolo, cio\u00e8 in Toscana ed in Romagna, specialmente nelle diocesi di Sansepolcro, Cesena, Forl\u00ec, Faenza, Imola, Fiesole, Firenze e nell'abbazia di Farfa. \nLa pi\u00f9 antica testimonianza scritta del culto del santo risale all'XI secolo, ed \u00e8 contenuta nel \"Liber capituli\" del Monastero da lui fondato a Galeata, che lo cita come \u00absancti Ylari\u00bb. Le predicazioni dei Padri Carmelitani diffusero il culto del santo anche in pianura. Molte chiese ed oratori sorsero in seguito alla loro opera. Una chiesa dedicata al Santo fu edificata anche a Lugo, poco fuori le mura cittadine, attorno al 1200. La chiesa conservava una croce di ferro al centro della quale era raffigurato il santo. \nSant'Ellero \u00e8 patrono, oltre che di Galeata, anche di Lugo, dov'\u00e8 chiamato comunemente \u00abIlaro\u00bb; la sua festa \u00e8 celebrata il 15 maggio. Risale al 1264 la pi\u00f9 antica attestazione del titolo di Patrono di Lugo: sulla campana della chiesa a lui intitolata fu impressa, in latino, l'iscrizione \"Ave Maria Sanctus Hilarus suum defendat populum\" (\"Sant'Ilaro difenda il suo popolo\").\nReliquie.\nLe reliquie del Santo furono conservate nell'abbazia da lui fondata. \nNel 1279 un terremoto distrusse l'edificio, ma tra le macerie furono recuperate molte delle reliquie. Nel 1496 furono collocate nella nuova abbazia, costruita dai monaci camaldolesi.\nNel 1526, su richiesta del Comune di Lugo, l'Abate di Galeata don\u00f2 alla citt\u00e0 due reliquie del Santo: un osso del braccio e una parte del cranio. Quest'ultima nel 1689 venne racchiusa in una teca d'argento fatta costruire dai Carmelitani. Nel 1708 padre Andrea Soldati, carmelitano di Lugo, fece realizzare un busto di argento massiccio raffigurante Sant'Ilaro, sulla cui parte anteriore venne collocata la teca contenente la reliquia. Da quell'anno nacque la tradizione di portare in processione il busto del Santo ogni 15 maggio. \nNel 1793 il Comune fece costruire un tronetto dorato in stile impero, tuttora esistente. La devozione al Santo raggiunse il massimo grado nel 1796 allorch\u00e9 le truppe napoleoniche sequestrarono il busto. I lughesi insorsero e tennero in scacco l'esercito francese per una settimana (Sommossa e sacco di Lugo)."}
{"id": "2475732", "revid": "1123126", "url": "https://it.wikipedia.org/wiki?curid=2475732", "title": "Francesco di Girolamo", "text": ""}
{"id": "2475734", "revid": "1305772", "url": "https://it.wikipedia.org/wiki?curid=2475734", "title": "Casa di Arlecchino", "text": "La Casa di Arlecchino \u00e8 un edificio situato nel borgo medievale di Oneta, frazione del comune di San Giovanni Bianco, in provincia di Bergamo, all'inizio della Valle Taleggio. Sotto l'edificio passa quella che anticamente era chiamata la Via Mercatorum, principale via di collegamento della Valle Brembana, prima che il governo della Repubblica di Venezia realizzasse la Via Priula sul fondo valle. Continuando verso nord, il tracciato della Via Mercatorum conduce a Cornello dei Tasso, altro borgo medievale appartenente al comune di Camerata Cornello che ha dato i natali alla famiglia Tasso, a cui si deve l'organizzazione del servizio postale moderno, famiglia nota in Italia per aver dato i natali al poeta Torquato Tasso.\nIl Palazzo.\nIl palazzo fu costruito sull\u2019antica \"Via Mercatorum\", via percorsa da mercanti, artisti e persone comuni che si spostavano da un luogo all\u2019altro in cerca di lavoro, fortuna o di un cambiamento. Dalla posizione strategica in cui si trova e dalla sua struttura esterna, l\u2019edificio doveva essere fortificato. Questa probabile funzione difensiva la si pu\u00f2 osservare nella struttura delle pareti esterne e studiando la sua pianta. All\u2019interno del salone \u00e8 ancora visibile una fessura verticale sulla parete destra che testimonia l\u2019esistenza di una torre di avvistamento che dava sulla \"Via Mercatorum\".\nLe origini del Palazzo signorile invece risalgono al Quattrocento quando fu ristrutturato e ampliato per essere terminato nel Seicento con l\u2019aggiunta delle cucina. I proprietari del palazzo erano i membri della nobile famiglia dei Grataroli: una potente famiglia locale i cui componenti vantavano ricchezze e fortune acquisite a Venezia. I Grataroli portarono il gusto architettonico veneziano nel loro palazzo attraverso la costruzione di portali a tutti sesto, di finestre archiacute in pietra lavorata e di un arco trilobato. Queste caratteristiche hanno fatto del Palazzo l\u2019unico esempio di architettura veneta in Valle Brembana.\nI Grataroli fecero decorare la casa con pregevoli affreschi, visibili ancora oggi entrando nel grande salone: la Camera Picta. Gli affreschi della Camera Picta, databili alla seconda met\u00e0 del XV secolo, testimoniano l\u2019ascesa della famiglia attraverso l\u2019intercessione dei santi guaritori legati alla devozione popolare e con la rappresentazione di un torneo cavalleresco dove i Grataroli, che si distinguono per la presenza di una \"gratarola\" (una grattugia) disegnata sul loro scudo, sconfiggono i nemici dimostrando il loro potere alle famiglie nobiliari della Valle, che sono raffigurate negli stemmi che contornano la scena.\nAll'ingresso del Palazzo, inoltre \u00e8 visibile un affresco che rappresenta un uomo con un bastone in mano accompagnato dalla scritta: \"\u201cChi no \u00e8 de chortesia, non intrighi in casa mia. Se ge venes un poltron, ghe dar\u00f2 del mio baston\u201d\". Questa figura ricorda quella de l\u2019\"Homo Sevadego\" diffusa nelle comunit\u00e0 retico - alpine. Il mito dell\u2019uomo selvaggio \u00e8 la metafora della natura, della vegetazione che nasce e che muore, degli animali che vanno in letargo e si risvegliano. L'Homo Selvadego rappresenta l\u2019attaccamento dell\u2019uomo alla propria terra: \u00e8 un esperto pastore, un maestro d\u2019arte casearia e delle tecniche minerarie.\nDagli Zanni ad Arlecchino.\nLa tradizione che identifica Oneta come patria, prima degli Zanni e poi di Arlecchino, pu\u00f2 essere inserita nelle vicende della famiglia locale dei Grataroli e della loro presenza, come tanti altri emigrati bergamaschi, a Venezia. A met\u00e0 del Quattrocento, molti bergamaschi, soprattutto delle valli, emigrarono a Venezia in cerca di fortuna, dando vita a una comunit\u00e0 attaccata alle proprie radici e alla propria identit\u00e0 e manifestando delle caratteristiche comuni e stereotipate che entrarono a far parte della nascente letteratura popolare della laguna. Nasce cos\u00ec la maschera dello Zanni che identifica una figura rozza, sguaiata, tonta, dalla parlata rude, aspra e cadenzata. \nCon la Commedia dell'Arte, nel Cinquecento, la letteratura popolare assunse connotati pi\u00f9 raffinati e meno volgari e dallo Zanni nacque la maschera di Arlecchino. Arlecchino incontr\u00f2 enorme successo in Europa, dove i comici italiani erano chiamati per rappresentare la maschera. Tra di loro ci fu anche Alberto Ganassa o Zan Ganassa, che soggiorn\u00f2 nelle principali corti europee riscuotendo notevole successo e che, chiamato in Francia alla corte di Carlo IX e Caterina De Medici, si attribu\u00ec il nome di Harlequin.\nSecondo alcune testimonianze Zan Ganassa, ormai ricco e affermato, acquist\u00f2 Palazzo Grataroli. Questo fatto per\u00f2 non trova conferma nelle fonti poich\u00e9 negli atti notarili la casa risult\u00f2 di propriet\u00e0 della famiglia Grataroli fino all\u2019inizio dell\u2019Ottocento.\nCuriosit\u00e0.\nDalla famiglia Grataroli discende il medico Guglielmo Grataroli autore, nel 1561, della prima guida che affront\u00f2 il tema del viaggio proponendo ai viaggiatori un corretto regime di vita che, se osservato, doveva essere utile a prevenire le malattie, gli incidenti e i pericoli. I consigli preventivi della guida di viaggio di Guglielmo Grataroli permisero per la prima volta ai viaggiatori di rispondere alla difficile domanda \u201cCome viaggiare e rimanere sani?\u201d\nCultura e turismo.\nL'edificio \u00e8 stato restaurato tra la fine degli anni '80 e '90, diventando un palcoscenico naturale per numerose rappresentazioni teatrali dedicate ad Arlecchino. Attualmente la casa di Arlecchino ospita un museo dedicato al personaggio che vi ha abitato, e un ristorante. \nLa Casa Museo di Arlecchino fa parte del Polo Culturale \"Mercatorum e Priula / vie di migranti, artisti, dei Tasso e di Arlecchino\", nato nel 2015 da una convenzione firmata dai Comuni brembani di Camerata Cornello, San Giovanni Bianco e Dossena per valorizzare i beni artistici, architettonici, storici, ambientali del territorio."}
{"id": "2475735", "revid": "729019", "url": "https://it.wikipedia.org/wiki?curid=2475735", "title": "Muscoli dorsali interossei del piede", "text": "Nell'anatomia umana i muscoli dorsali interossei del piede sono un gruppo di muscoli del piede.\nAnatomia.\nSono 4 muscoli lunghi di forma appiattita si ritrovano fra i tendini degli estensori e i muscoli plantari interossei. I quattro muscoli citati originano dai lati adiacenti dei cinque metatarsi vicini. Sul primo dito abbiamo una inserzione nel secondo dito (pi\u00f9 precisamente medialmente), mentre dal secondo dito al quarto i muscoli dorsali interossei del piede si inserzionano nella parte laterale del secondo, del terzo e del quarto dito."}
{"id": "2475741", "revid": "149727", "url": "https://it.wikipedia.org/wiki?curid=2475741", "title": "Berwartshausen", "text": ""}
{"id": "2475743", "revid": "149727", "url": "https://it.wikipedia.org/wiki?curid=2475743", "title": "B\u00fchle", "text": ""}
{"id": "2475744", "revid": "149727", "url": "https://it.wikipedia.org/wiki?curid=2475744", "title": "Denkershausen", "text": ""}
{"id": "2475746", "revid": "74801", "url": "https://it.wikipedia.org/wiki?curid=2475746", "title": "Edesheim", "text": "Edesheim \u00e8 un comune di abitanti del Renania-Palatinato, in Germania.\nAppartiene al circondario (\"Landkreis\") della Weinstra\u00dfe Meridionale (targa S\u00dcW) ed \u00e8 parte della comunit\u00e0 amministrativa (\"Verbandsgemeinde\") di Edenkoben."}
{"id": "2475747", "revid": "149727", "url": "https://it.wikipedia.org/wiki?curid=2475747", "title": "Hammenstedt", "text": ""}
{"id": "2475748", "revid": "110157", "url": "https://it.wikipedia.org/wiki?curid=2475748", "title": "Hillerse", "text": "Hillerse \u00e8 un comune di 2.595 abitanti della Bassa Sassonia, in Germania.\nAppartiene al circondario (\"Landkreis\") di Gifhorn (targa GF) ed \u00e8 parte della comunit\u00e0 amministrativa (\"Samtgemeinde\") di Meinersen."}
{"id": "2475749", "revid": "149727", "url": "https://it.wikipedia.org/wiki?curid=2475749", "title": "H\u00f6ckelheim", "text": ""}
{"id": "2475750", "revid": "149727", "url": "https://it.wikipedia.org/wiki?curid=2475750", "title": "Hohnstedt", "text": ""}
{"id": "2475752", "revid": "300067", "url": "https://it.wikipedia.org/wiki?curid=2475752", "title": "Viola Reggio Calabria 1989-1990", "text": "Rosa della Viola Reggio Calabria per la stagione 1989-1990 di Serie A1.\nPiazzamento finale: 7\u00ba posto, eliminata ai quarti di finale dalla Pallacanestro Varese.\nSponsor: \"nessuno\".\n Capocannoniere della Serie A1: Dan Caldwell"}
{"id": "2475753", "revid": "110157", "url": "https://it.wikipedia.org/wiki?curid=2475753", "title": "Chiesa di San Martino (Faido)", "text": "La chiesa parrocchiale di San Martino di Tours \u00e8 un edificio religioso che si trova a Calonico, frazione di Faido in Canton Ticino. L'edificio venne eretto in posizione isolata su di uno strapiombo in Valle Leventina.\nStoria.\nLa prima costruzione risale al XII secolo, in stile romanico, ma nel tempo la chiesa \u00e8 stata oggetto di numerosi rimaneggiamenti ed ampliamenti, fino al pi\u00f9 importante di essi effettuato nel XVII secolo. Il campanile \u00e8 rimasto quello della costruzione originaria.\nDescrizione.\nLa chiesa si presenta con una pianta ad unica navata, coperta da una volta a botte. Gli affreschi che ornano l'interno sono stati realizzati fra la fine del XIX e l'inizio del XX secolo."}
{"id": "2475754", "revid": "149727", "url": "https://it.wikipedia.org/wiki?curid=2475754", "title": "Imbshausen", "text": ""}
{"id": "2475755", "revid": "149727", "url": "https://it.wikipedia.org/wiki?curid=2475755", "title": "Lagershausen", "text": ""}
{"id": "2475756", "revid": "149727", "url": "https://it.wikipedia.org/wiki?curid=2475756", "title": "Langenholtensen", "text": ""}
{"id": "2475757", "revid": "149727", "url": "https://it.wikipedia.org/wiki?curid=2475757", "title": "Schnedinghausen", "text": ""}
{"id": "2475758", "revid": "123420891", "url": "https://it.wikipedia.org/wiki?curid=2475758", "title": "Cellai", "text": "Cellai \u00e8 una frazione del comune di Rignano sull'Arno, situata a circa 7\u00a0km dallo stesso, lungo l'antica strada che da Troghi raggiunge la val d'Arno, in provincia di Firenze. La Cassia Nova ha favorito da sempre il transito delle merci e delle derrate destinate al consumo ed al commercio con il capoluogo toscano, per una questione di alleanze politiche il territorio ha beneficiato anche dell'attivit\u00e0 bancaria praticata dalle famiglie potenti spesso vicine al casato de' Bardi.\nIl territorio si divide in Cellai di Sopra e Cellai di Sotto ed \u00e8 prevalentemente caratterizzato dalla presenza di coltivazioni e allevamenti.\nL'abitato ospita un complesso di residenze che si estende secondo la concezione di borgo medievale dove, attorniato da una ancor visibile doppia schiera di case che cinge l'altura centrale, su quest'ultima si concentra il gruppo abitativo centrale manifestazione di un ancestrale istinto difensivo. Il territorio a prevalente vocazione agricola ospita ville e case rurali che fino al XIX secolo erano rispettivamente abitazioni nobiliari e luoghi di aggregazione per le maestranze. Il territorio eterogeneo nella morfologia ben si \u00e8 prestato nel corso dei secoli alla coltivazione di cereali antichi per uso quotidiano e all'allevamento di bestiame con duplice funzione nell'impiego dell'aratro prima e successivamente con scopi di sostentamento.\nDocumenti ufficiali sulla storia dell'abitato sono custoditi negli archivi del Comune di Rignano sull'Arno e nella biblioteca della curia a Fiesole essendo l'abitato compreso da sempre nella Diocesi di Fiesole (FI).\nOrigini del nome.\nIl nome dell'abitato di Cellai ha origine dalla famiglia Cellai che risiedeva con il suo nucleo originario nella localit\u00e0 ancora oggi denominata del Ponte alla Luna dove \u00e8 ancora possibile trovare vicino la Villa Cellai. Il nome del Casato ha probabilmente origine dai luoghi freschi e ventilati, dove veniva custodito il vino e i generi alimentari (le celle appunto) ubicati sovente al piano terra delle case rurali. Nel Lazio \u00e8 presente la variante del cognome Cella ancora oggi presente nelle antiche famiglie partecipanti al Carnevale Veliterno a Velletri.\nCultura.\nNel locale circolo si svolge il festival rock dell\u2019area di Rignano.\nStoria.\nI Cellai, vetusto casato di origini immemorabili originari del Valdarno Fiorentino poi diffusosi nel XV secolo nelle campagne Aretine e Pisane diedero appunto origine al nome dell\u2019abitato originario ma il cognome si diffonde nei secoli anche nel Lazio con forme aferetiche e varianti quali Cella o Cellari. La famiglia Cellai annovera fra i suoi appartenenti personaggi illustri quali priori, gonfalonieri, commercianti, capitani di corazza, condottieri, militari, parroci, rettori, monsignori, commissari ripartitori e lanaioli. Quest\u2019ultimi iscritti tardivamente all\u2019Arte della Lana, la pi\u00f9 potente corporazione presente all\u2019epoca. I Cellai furono protagonisti della vita amministrativa ed economica del comprensorio fiorentino sin dal XVII secolo sviluppando alleanze strategiche e contraendo matrimonio con altre numerose famiglie nobili quali i Casini, i Betti, i Fa(n)ucci, i Bianchini. \nNel periodo della Toscana Napoleonica due rami della famiglia salirono al patriziato. \nEventi.\nOgni anno nel mese di giugno nella sede del locale Circolo e nell'abitato di Cellai si svolge la tradizionale Sagra del Tartufo che raccoglie la presenza di numerosi turisti e partecipanti appassionati di tartufo. Nella circostanza vengono effettuati abbinamenti fra vini locali e pietanze aromatizzate."}
{"id": "2475759", "revid": "834", "url": "https://it.wikipedia.org/wiki?curid=2475759", "title": "St\u00f6ckheim", "text": "St\u00f6ckheim \u00e8 il nome delle seguenti localit\u00e0:"}
{"id": "2475760", "revid": "149727", "url": "https://it.wikipedia.org/wiki?curid=2475760", "title": "Sudheim", "text": ""}
{"id": "2475761", "revid": "2029444", "url": "https://it.wikipedia.org/wiki?curid=2475761", "title": "Football League Championship 2009-2010", "text": "La Football League Championship 2009-2010 o Coca-Cola Championship per motivi di sponsorizzazione, fu la 107\u00aa edizione del campionato di calcio di seconda divisione."}
{"id": "2475764", "revid": "767487", "url": "https://it.wikipedia.org/wiki?curid=2475764", "title": "Xenoposeidon proneneukos", "text": "Lo xenoposeidon (Xenoposeidon proneneukos) era un dinosauro sauropode vissuto nel Cretaceo inferiore (Berriasiano - Valanginiano, circa 120 milioni di anni fa). I suoi resti sono stati ritrovati sull'Isola di Wight (Inghilterra).\nDescrizione.\nConosciuto solo per una singola vertebra dorsale, per di pi\u00f9 incompleta, questo dinosauro \u00e8 comunque abbastanza insolito da essere classificato come un genere a parte. La vertebra, infatti, \u00e8 diversa da quella di qualunque altro sauropode a causa della particolare conformazione: \u00e8 infatti inclinata in avanti di circa 35\u00b0. \u00c8 possibile che questa inclinazione fosse collegata a un profilo particolarmente elevato, ancor pi\u00f9 che in \"Brachiosaurus\" e forme analoghe.\nLa vertebra \u00e8 stata descritta nel 2007 da Taylor e Naish, dopo essere rimasta in un deposito del Natural History Museum di Londra per oltre un secolo."}
{"id": "2475765", "revid": "986213", "url": "https://it.wikipedia.org/wiki?curid=2475765", "title": "Roman Danilovi\u010d", "text": "Biografia.\nFu l'ultimogenito di Danilo di Galizia, un potente principe delle terre ad est della Polonia e successivamente re di questa regione, che per diverso tempo venne chiamata Volinia o Rutenia (attuale Bielorussia e Ucraina).\nPartecip\u00f2, in Europa occidentale, ai tentativi della moglie di ottenere la supremazia sul ducato rivendicata da altri pretendenti. Comunque, gi\u00e0 l'anno successivo il matrimonio sfoci\u00f2 in un divorzio e Roman torn\u00f2 in Rutenia dove, dal 1254 al 1258 fu principe di Navahrudak.\nMatrimoni e discendenza.\nRoman Danilovi\u010d spos\u00f2 Gertrude di Babenberg (1226 \u2013 1288) il 27 giugno 1252; ella era gi\u00e0 al suo terzo matrimonio e la coppia divorzi\u00f2 poco tempo dopo, attorno al 1253/54. Ebbero una sola figlia:\nSpos\u00f2 in seconde nozze Elena Glebovna di Volkovysk (1235 \u2013 1288) attorno al 1255; la coppia ebbe tre figli:"}
{"id": "2475766", "revid": "22356", "url": "https://it.wikipedia.org/wiki?curid=2475766", "title": "Xenoposeidon", "text": ""}
{"id": "2475771", "revid": "838137", "url": "https://it.wikipedia.org/wiki?curid=2475771", "title": "Regions Morgan Keegan Championships and the Cellular South Cup 2007 - Doppio maschile", "text": "Il doppio maschile del Regions Morgan Keegan Championships and the Cellular South Cup 2007 \u00e8 stato un torneo di tennis facente parte dell'ATP Tour.\nChris Haggard e Ivo Karlovi\u0107 erano i detentori del titolo, ma Karlovic ha deciso di non partecipare.\nSolo Haggard ha partecipato facendo coppia con James Auckland, ma ha perso nel 1\u00ba turno contro Simon Aspelin e Robert Lindstedt.\nEric Butorac e Jamie Murray hanno vinto in finale 7\u20135, 6\u20133, contro Julian Knowle e J\u00fcrgen Melzer."}
{"id": "2475773", "revid": "767487", "url": "https://it.wikipedia.org/wiki?curid=2475773", "title": "Viola Reggio Calabria 1990-1991", "text": "Rosa della Viola Reggio Calabria per la stagione 1990-1991 di Serie A1.\nPiazzamento finale: 12\u00ba posto, retrocessa in Serie A2 dopo i play-out. Eliminata ai 16.mi di finale della Coppa Kora\u0107 dal Panionios Atene.\nSponsor: Panasonic."}
{"id": "2475784", "revid": "486946", "url": "https://it.wikipedia.org/wiki?curid=2475784", "title": "Consiglio di Stato francese", "text": ""}
{"id": "2475787", "revid": "1059402", "url": "https://it.wikipedia.org/wiki?curid=2475787", "title": "Eug\u00e8ne Grasset", "text": "\u00c8 considerato uno dei pionieri del Liberty.\nBiografia.\nGrasset studiava architettura al Politecnico di Zurigo. Nel 1871 si trasferisce a Parigi dove, influenzato da Simbolismo, Preraffaelliti e dallo stile di Gustave Dor\u00e9 e Eug\u00e8ne Viollet-le-Duc, svolge varie attivit\u00e0 inerenti alla grafica e le arti applicate.\n\u00c8 cartellonista pubblicitario: tra i manifesti pi\u00f9 celebri vi sono quello per l\"'Op\u00e9ra\" (1886), per \"Jeanne D'Arc\" interpretato da Sarah Bernhardt (1890), per l'inchiostro \"Marquet\" (1892), nonch\u00e9 quello per l'esposizione dei propri lavori al Salons des Cents di Parigi (1894).\n\u00c8 illustratore: il lavoro pi\u00f9 importante \u00e8 rappresentato dalle tavole per l\"'Histoire des quatre fils Aymons\" del 1883. Qui Grasset riesce a fondere testo e immagini, rinnovando di fatto l'estetica del libro illustrato.\n\u00c8 inoltre disegnatore di copertine (dizionario \"Nouveau Larousse Illustr\u00e9\" della fine dell'Ottocento), fregi tipografici, iniziali dell'alfabeto, francobolli, mobili, tessuti, gioielli, e cartoni per mosaici e vetrate (Cattedrale di Orl\u00e9ans e Chiesa di Saint-\u00c9tienne a Briare).\nIn particolare, nel 1898, progetta un carattere tipografico di tipo calligrafico per la fonderia Deberny &amp; Peignot che prende il suo nome (Grasset, appunto).\nFu suo allievo e collaboratore il pittore Andr\u00e9 Eug\u00e8ne Costilhes (1865-1940).\nPer via del suo stile egli viene talvolta paragonato al britannico Walter Crane."}
{"id": "2475791", "revid": "256896", "url": "https://it.wikipedia.org/wiki?curid=2475791", "title": "Berlin-Brandenburgische Akademie der Wissenschaften", "text": ""}
{"id": "2475796", "revid": "21981", "url": "https://it.wikipedia.org/wiki?curid=2475796", "title": "Roman Danylovich", "text": ""}
{"id": "2475798", "revid": "58894", "url": "https://it.wikipedia.org/wiki?curid=2475798", "title": "Mercedes-Benz M137", "text": "La sigla Mercedes-Benz M137 indica una famiglia di motori a scoppio prodotti dal 1999 al 2002 dalla Casa tedesca Daimler-Benz per il suo marchio automobilistico Mercedes-Benz.\nProfilo e caratteristiche.\nI motori \"M137\" hanno affiancato nel 1999 gli ormai anziani motori M120 da 6 litri, con i quali condividono l'architettura generale di tipo V12 con angolo di 60\u00b0 tra le bancate.\nLe analogie terminano qui: infatti i motori \"M137\" sono molto pi\u00f9 affini ai motori M112 e M113, con i quali condividono molti pi\u00f9 aspetti tecnici, a cominciare dalla struttura interamente in lega di alluminio con canne cilindri in lega di alluminio e silicio. La distribuzione, poi, era monoalbero a tre valvole per cilindro, ovvero due valvole di aspirazione e una di scarico. Tale scelta non ha declassato i motori \"M137\" dal punto di vista prestazionale, ma anzi ne ha incrementato la fluidit\u00e0 di funzionamento e ne ha ridotto i consumi e le emissioni inquinanti.\nCome i motori \"M112\" e \"M113\", infatti, anche i motori \"M137\" sono stati progettati tenendo in considerazione sia la leggerezza dei motori stessi, che doveva essere portata al massimo possibile, sia la loro efficienza. Gi\u00e0 il fatto di avere un solo albero a camme consente sia un primo leggero risparmio di peso, sia una lieve riduzione degli attriti in gioco. In pi\u00f9, il solo albero a camme presente \u00e8 cavo, in modo da ridurre ulteriormente le masse in gioco. Sempre per quanto riguarda la distribuzione, le punterie sono in lega di alluminio e sono di tipo idraulico, con regolazione automatica del gioco valvole.\nNotevole anche l'aspirazione, con collettore in lega di magnesio (ancor pi\u00f9 leggera dell'alluminio) a lunghezza variabile a seconda del carico del motore: a regimi medio-bassi apposite valvole situate all'interno del collettore si azionano in modo da far passare la colonna d'aria lungo un percorso piuttosto lungo, mentre a regimi alti tali valvole si posizionano in modo tale che l'aria passi invece lungo un percorso pi\u00f9 breve. Mentre infatti un condotto breve riduce gli attriti della colonna d'aria lungo lo stesso, uno di opportuna lunghezza sfrutta l'inerzia dell'aria accelerata dall'apertura delle valvole per spingerne di pi\u00f9 verso la chiusura delle stesse, creando una certa sovralimentazione. Tale lunghezza ottimale \u00e8 funzione del tempo che l'onda di pressione richiede per accelerare la colonna e quindi percorre un tratto maggiore quando, a regimi inferiori, ha pi\u00f9 tempo. Cos\u00ec facendo viene incrementata la coppia ai bassi regimi senza penalizzare la potenza massima agli alti e quindi l'elasticit\u00e0 del motore a qualsiasi regime e l'erogazione viene portata a livelli ottimali in un range di funzionamento pi\u00f9 ampio.\nAnche i condotti di scarico son stati accorciati (pure a scapito di un analogo beneficio di condotti pi\u00f9 lunghi sull'estrazione dai cilindri ai bassi regimi) ed hanno una minor superficie (essendovi ora solo una valvola di scarico per cilindro) per ridurre la dispersione di calore dei gas combusti inviati al catalizzatore e portarlo cos\u00ec velocemente alla temperatura ideale di funzionamento.\nL'accensione \u00e8 a due candele per cilindro. Tali candele si accendono in tempi ravvicinati tra loro, ma non in contemporanea, per distendere l'aumento di pressione intorno al punto massimo superiore e anche la temperatura di picco (principale fattore della reazione endotermica -e perci\u00f2 energivora!- di sintesi di ossidi d'azoto da catalizzare in seguito) nonch\u00e9 la dispersione di calore soprattutto per irraggiamento a ridosso della fase d'espansione, entrambi gli effetti a beneficio dei consumi. Gli intervalli di accensione tra l'una e l'altra vengono decisi dalla centralina elettronica in funzione dei giri del motore, come la fasatura d'accensione. La doppia candela offre gi\u00e0 tradizionalmente (era applicata anche da Mercedes gi\u00e0 sui motori aeronautici della prima guerra mondiale) il vantaggio d'un miglior fronte di fiamma durante l'accensione (soprattutto agli alti regimi, nei grandi alesaggi e quando la posizione della candela non sia centrale per dar pi\u00f9 spazio alle valvole), ottimizzando cos\u00ec la combustione della miscela aria/benzina e riducendo il tasso di gas incombusti, inquinanti. La centralina elettronica gestisce anche l'iniezione, che in questo caso \u00e8 di tipo sequenziale indiretto al fine di raffreddar meglio per evaporazione nei condotti l'aria aspirata e quindi la massa, unico vantaggio sull'iniezione diretta, come noto gi\u00e0 dall'adozione di questa sui caccia della seconda guerra mondiale.\nUn'altra importante caratteristica dei motori \"M137\", condivisa anch'essa con i motori \"M112\" e \"M113\", sta nel sistema \"ZAS\", ovvero \"Zylinderabschaltung\", che in tedesco sta per \"disattivazione cilindri\". In pratica, ai carichi ridotti e fino a 3000 giri/minuto, a sei dei dodici cilindri viene inibita l'aspirazione (attraverso la chiusura delle valvole) ed il relativo lavoro di pompaggio. I rimanenti 6 beneficiano altres\u00ec della riduzione del lavoro di pompaggio grazie alla necessit\u00e0 d'alimentarli al doppio, col beneficio ulteriore di ridurre lo scambio di calore tra miscela combusta e pareti dei cilindri, ora solo 6. Ci\u00f2 porta a una significativa riduzione dei consumi in tale configurazione di circa il 15%.\nInfine vanno ricordati i pistoni in lega di alluminio ricoperti da un rivestimento in acciaio, le bielle fratturate in acciaio forgiato e l'albero a gomiti in un sol pezzo (anch'esso in acciaio forgiato) che poggia su 7 supporti di banco.\nRispetto al 6 litri \"M120\", i motori \"M137\" pesano mediamente 80 kg in meno.\nI motori \"M137\" sono due, uno da 5,8 litri e l'altro da 6,3 litri, entrambi utilizzati esclusivamente su modelli di punta della Casa tedesca. Il motore pi\u00f9 grande \u00e8 prodotto in collaborazione con Mercedes-AMG, il reparto sportivo della Casa di Stoccarda. I motori \"M137\" hanno conosciuto una carriera breve: gi\u00e0 nel 2002, infatti, hanno cominciato a essere sostituiti dai motori M275. Le ultime applicazioni dei motori \"M137\" sono state cancellate nel 2003.\nCaratteristiche ed applicazioni.\nDi seguito vengono riportate le caratteristiche e applicazioni dei motori \"M137\":"}
{"id": "2475800", "revid": "35813", "url": "https://it.wikipedia.org/wiki?curid=2475800", "title": "Cardinal-nipote", "text": ""}
{"id": "2475804", "revid": "287204", "url": "https://it.wikipedia.org/wiki?curid=2475804", "title": "Grasset", "text": ""}
{"id": "2475806", "revid": "123715137", "url": "https://it.wikipedia.org/wiki?curid=2475806", "title": "Matthew Marsden", "text": "In Gran Bretagna \u00e8 conosciuto per avere impersonato Chris Collins in Coronation street.\nNegli Stati Uniti \u00e8 invece conosciuto come attore di film. Ha recitato in \"Paris\", nella mini serie \"Elena di Troia\", in \"Anacondas: The Hunt for the Blood Orchid\", in \"\" e in diversi altri film.\nDoppiatori italiani.\nNelle versioni in italiano dei suoi film, \u00e8 stato doppiato da:"}
{"id": "2475807", "revid": "870065", "url": "https://it.wikipedia.org/wiki?curid=2475807", "title": "The Med\u00falla Videos", "text": "The Med\u00falla Videos \u00e8 la raccolta dei videoclip dei singoli del disco \"Med\u00falla\" dell'artista islandese Bj\u00f6rk. Il DVD contiene anche un documentario, intitolato \"Triumph of a Heart: Stories Behind the Music Video\", sulla realizzazione del video \"Triumph of a Heart\"."}
{"id": "2475809", "revid": "287204", "url": "https://it.wikipedia.org/wiki?curid=2475809", "title": "Reuel", "text": "Origine e diffusione.\nSignifica \"amico di Dio\" in ebraico, essendo composto da \u05e8\u05b0\u05e2\u05d5\u05bc\u05ea (\"re'ut\", \"amico\", da cui anche Rut) e da \"El\", un altro nome di Dio, comune a numerosi altri nomi biblici (Gabriele, Emanuele, Ismaele, Lemuel, Adriele, Elisabetta e via dicendo).\nIl nome \u00e8 portato da un figlio di Esa\u00f9 nell'Antico Testamento (Gn ), ed \u00e8 anche un altro nome con cui \u00e8 noto Ietro, il suocero di Mos\u00e8 (Es ). La forma \"Raguel\" \u00e8 portata da Raguel, uno dei sette arcangeli nella tradizione giudaica.\nOnomastico.\nIl nome \u00e8 adespota, ovvero non \u00e8 portato da alcun santo, quindi l'onomastico viene festeggiato il 1\u00ba novembre, giorno di Ognissanti."}
{"id": "2475813", "revid": "838137", "url": "https://it.wikipedia.org/wiki?curid=2475813", "title": "Regions Morgan Keegan Championships and the Cellular South Cup 2007 - Doppio femminile", "text": "Il doppio femminile del Regions Morgan Keegan Championships and the Cellular South Cup 2007 \u00e8 stato un torneo di tennis facente parte del WTA Tour 2007.\nLisa Raymond e Samantha Stosur erano le detentrici del titolo, ma a causa di un'influenza virale della Stosur sono uscite ai quarti prima di affrontare Jarmila Gajdo\u0161ov\u00e1 e Akiko Morigami.\nNicole Pratt e Bryanne Stewart hanno battuto in finale 7\u20135, 4\u20136, 10\u20135, Jarmila Gajdo\u0161ov\u00e1 e Akiko Morigami."}
{"id": "2475815", "revid": "1783371", "url": "https://it.wikipedia.org/wiki?curid=2475815", "title": "Dialetto lorenese", "text": "Il lorenese (conosciuto come lorrain in Francia o gaumais in Belgio) \u00e8 la variante della lingua d'o\u00efl parlata nella regione francese della Lorena e nella Gaume, regione meridionale del Belgio.\nRiconosciuta come lingua regionale della Francia ha lo status riconosciuto di lingua regionale anche in Vallonia, dove \u00e8 chiamata \"Gaumais\". \u00c8 fortemente influenzato da lingue germaniche vicine, parlate nelle aree circostanti, come il lussemburghese ed il francone della Lorena."}
{"id": "2475817", "revid": "729019", "url": "https://it.wikipedia.org/wiki?curid=2475817", "title": "Muscoli plantari interossei", "text": "Nell'anatomia umana i muscoli plantari interossei sono un gruppo di muscoli del piede. Agiscono sulle articolazioni metatarso-falangee e adducono il terzo, il quarto e il quinto dito del piede.\nAnatomia.\nSono 3 muscoli, si ritrovano vicino ai muscoli dorsali interossei del piede. Originano dai metatarsi del 3\u00b0,4\u00b0 e 5\u00b0 dito e si vanno ad inserire nelle corrispettive falangi prossimali."}
{"id": "2475821", "revid": "144796", "url": "https://it.wikipedia.org/wiki?curid=2475821", "title": "Aleksandr Ivanovi\u010d Osterman-Tolstoj", "text": "Militare di carriera.\nAleksandr Tolstoj era figlio del generale Ivan Matveyevi\u010d Tolstoy (1746-1808), la cui madre era figlia del conte Andrej Ivanovi\u010d Osterman, diplomatico e fedele alleato di Pietro il Grande. Suo nonno paterno era il generale M. A. Tolstoj, mentre suo nonno materno era il tenente generale I. A. Bibikov. \nEntr\u00f2 nel 1790, all'et\u00e0 di 18 anni, come volontario nell'esercito imperiale russo. Serv\u00ec sotto il comando di Aleksandr Suvorov nelle guerre contro i turchi e polacchi nel 1788. Colonnello nel 1796 venne promosso maggiore generale nel 1798.\nTenente generale nel 1805, comand\u00f2 il corpo russo incaricato di effettuare una diversione nel nord della Germania. Al suo ritorno in patria venne nominato governatore di San Pietroburgo nel 1806. Lo stesso anno comand\u00f2 una divisione dell'esercito di Levin August von Bennigsen alle forze di Napoleone. Degno di nota per il suo coraggio nella battaglia di Pu\u0142tusk e nella battaglia di Eylau ricette una spada d'oro con l'iscrizione \"Per il Coraggio\". Nel 1807 ricevette la Croce dell'Ordine Imperiale di San Giorgio. Il 5 giugno 1807 durante la battaglia di Guttstadt-Deppen venne ferito cos\u00ec gravemente che si temette per la sua vita.\nEredit\u00f2 nel 1811 il titolo di conte da suo zio Ivan Andreevi\u010d Osterman, ultimo degli Osterman.\nMassone, fu membro della Loggia degli \"Amici riuniti\", col grado di Rosa-Croce.\nPartecip\u00f2 alle campagne di 1812 come comandante del IV Corpo d'armata e fu battuto da Gioacchino Murat nella battaglia di Ostrovno, il 25 e il 26 luglio. Partecip\u00f2 il 7 settembre alla battaglia delle Moscova.\nFerito nella battaglia di Bautzen, il 20 e il 21 maggio 1813 continu\u00f2 ciononostante a comandare le sue truppe. Perse il braccio sinistro nella battaglia di Kulm, il 29 e il 30 agosto resistendo valorosamente contro un nemico di gran lunga superiore in numero comandato dal maresciallo Vandamme.\nL'11 novembre 1815 assieme a Johann von Klenau ricevette la capitolazione di Dresda. Fu poi per poco tempo assegnato a una missione diplomatica a Parigi. Nel 1816, comand\u00f2 il corpo dei granatieri della Guardia. Fu nominato generale di fanteria nel 1817.\nPensionamento.\nSi ritir\u00f2 nel 1825 per motivi di salute. Dopo alcuni anni trascorsi in Francia e in Italia accompagn\u00f2 Jakob Fallmerayer Philippe in un viaggio in Oriente nel 1831.\nOsterman-Tolstoj si trasfer\u00ec definitivamente nel villaggio di Le Petit-Saconnex sul Lago di Ginevra nel 1837 dove mor\u00ec senza discendenti venti anni pi\u00f9 tardi e dove \u00e8 sepolto."}
{"id": "2475822", "revid": "16953", "url": "https://it.wikipedia.org/wiki?curid=2475822", "title": "Coffea robusta", "text": ""}
{"id": "2475824", "revid": "599013", "url": "https://it.wikipedia.org/wiki?curid=2475824", "title": "Sant'Ellero (frazione)", "text": "Sant'Ellero \u00e8 una frazione situata a met\u00e0 tra i comuni di Pelago e Reggello nella Provincia di Firenze.\nStoria.\nIl centro abitato prende il nome dal vicino, antico Monastero di Sant'Ellero o di Sant'Ilario in Alfiano che sorse in epoca altomedioevale e fu poi fortificato con un castello, la cui alta torre sovrasta la frazione. Il complesso, oggi propriet\u00e0 privata, conserva la chiesa, trasformata nel Settecento, le celle, l'antico chiostro e le gallerie. Tra Seicento e Settecento il monastero ed il castello furono trasformati in villa.. Il Monastero ed il castello avevano un piccolo borgo attiguo ancora esistente, primo nucleo dell'attuale centro abitato. \nLa stazione ferroviaria sulla vecchia linea ferroviaria Firenze-Roma port\u00f2 ad un certo sviluppo della frazione presso di essa, che deve una certa notoriet\u00e0 anche grazie al fatto che \u00e8 stata capolinea della Ferrovia Sant'Ellero-Saltino, linea a cremagliera di funzione turistica che nei decenni a cavallo tra l'800 e il '900 serviva la localit\u00e0 di soggiorno del Saltino e la vicina Vallombrosa. La parte della frazione lungo l'Arno \u00e8 a divisa dal torrente Vicano che delimita i territori comunali di Pelago e Reggello.\nInfrastrutture e trasporti.\nLa Stazione di Sant'Ellero si trova sulla linea ferroviaria Firenze-Arezzo ed \u00e8 servita quotidianamente da numerosi treni regionali. L'abitato \u00e8 inoltre attraversato dalla strada regionale 69 ed \u00e8 servito dai bus di Autolinee Chianti Valdarno in direzione Pontassieve/Firenze ed Arezzo. In coincidenza con i treni ci sono bus verso Donnini e il capoluogo comunale di Reggello.\nCuriosit\u00e0.\nUna delle scene pi\u00f9 celebri del film \"Amici miei\", quella in cui i quattro amici guardano l'alluvione dell'Arno del 1966, \u00e8 stata girata in uno spiazzo lungo la Strada Regionale 69 (ex SS69) poco sopra la stazione, ancora oggi riconoscibile."}
{"id": "2475825", "revid": "119337931", "url": "https://it.wikipedia.org/wiki?curid=2475825", "title": "\u010cistopol'", "text": "\u010cistopol' ( o \u010cistaj (\u0427\u0438\u0441\u0442\u0430\u0439, \"\u00c7istay\" in tataro), \u00e8 una citt\u00e0 della Russia della Repubblica Autonoma del Tatarstan, situata sulla riva sinistra del fiume Kama, sulle sponde del bacino artificiale di Kuybyshev. Ha una popolazione di .\nStoria.\nLa citt\u00e0 compare per la prima volta nelle cronache tra la fine del XVII secolo e gli inizi del XVIII secolo. L'insediamento ebbe uno sviluppo molto rapido, e nel 1761 superava i mille abitanti.\nNel 1781, per ukas di Caterina II di Russia, la citt\u00e0 ricevette il grado di capoluogo, col diritto ad avere il proprio stemma.\nAlla fine del XIX secolo \u010cistopol' divenne un importante centro per il commercio del grano. Prima del 1917 era la seconda citt\u00e0 per popolazione della Gubernija di Kazan', dopo la stessa Kazan'.\nDurante la seconda guerra mondiale la citt\u00e0 divenne il rifugio dell'Unione degli Scrittori Sovietici, che comprendeva Boris Pasternak, Leonid Leonov ed altri notabili. Divenne inoltre la sede di alcune industrie trasferite da Mosca che rischiava l'occupazione, tra cui la \"Seconda fabbrica moscovita di orologi\", i cui stabilimenti rimasero attivi anche dopo la guerra prendendo, negli anni sessanta, il nome di \"Vostok\" (similmente, la \"Prima Fabbrica di Orologi Moscovita\", oggi nota come Poljot, nel 1941, con l'avanzata dell'esercito tedesco su Mosca, fu trasferita in tutta fretta a Zlatoust, per poi essere riportata a Mosca nel 1943, quando ebbe inizio la ritirata tedesca)."}
{"id": "2475829", "revid": "1573940", "url": "https://it.wikipedia.org/wiki?curid=2475829", "title": "Roxana Dumitrescu", "text": ""}
{"id": "2475830", "revid": "466539", "url": "https://it.wikipedia.org/wiki?curid=2475830", "title": "Claudia Grigorescu", "text": "Palmar\u00e8s.\nIn carriera ha conseguito i seguenti risultati:"}
{"id": "2475831", "revid": "287204", "url": "https://it.wikipedia.org/wiki?curid=2475831", "title": "Walter Rohrl", "text": ""}
{"id": "2475834", "revid": "984922", "url": "https://it.wikipedia.org/wiki?curid=2475834", "title": "Zsofia Laz\u0103r-Szabo", "text": "Palmar\u00e8s.\nIn carriera ha conseguito i seguenti risultati:"}
{"id": "2475835", "revid": "599013", "url": "https://it.wikipedia.org/wiki?curid=2475835", "title": "Jean-Philippe Daurelle", "text": ""}
{"id": "2475837", "revid": "1104133", "url": "https://it.wikipedia.org/wiki?curid=2475837", "title": "Live at Royal Opera House", "text": "Live at Royal Opera House \u00e8 un DVD pubblicato dalla cantante islandese Bj\u00f6rk il 18 novembre del 2002 e contiene la registrazione della sua esibizione del 7 dicembre 2001 al teatro d'opera Royal Opera House a Londra, Inghilterra. Con questo concerto, che \u00e8 stato uno degli ultimi del \"Vespertine Tour\", Bj\u00f6rk \u00e8 diventata la prima artista pop contemporanea ad esibirsi nel prestigioso teatro d'opera londinese. Il concerto fu trasmesso in esclusiva dalla televisione inglese BBC il 12 marzo del 2002 durante la settimana di lancio del nuovo canale digitale BBC Four. Come anche per tutte le altre date del \"Vespertine Tour\" sul palco collaborano con la cantante l'arpista Zeena Parkins, il duo di musica elettronica sperimentale Matmos, un coro femminile inuit groenlandese ed un'orchestra di 70 elementi diretta da Simon Lee.\nDescrizione.\nLe canzoni della prima parte del concerto sono prese tutte dall'allora pi\u00f9 recente album \"Vespertine\", ad esclusione di \"Overture e All is Full of Love\", mentre le canzoni della seconda parte sono per la maggior parte prese da tutto il precedente repertorio della cantante.\nLa canzone di chiusura \"It's In Our Hands\" fu presentata al pubblico per la prima volta quella sera e fu successivamente pubblicata come unico inedito nell'album antologico \"Greatest Hits\". La canzone \"Generous Palmstroke\" invece \u00e8 un b-side apparso in forma diversa nel singolo \"Hidden Place\". Sebbene elencato come \"Frosti\", il primo brano del concerto \u00e8 in realt\u00e0 una versione carillon di \"Pagan Poetry\", cos\u00ec come appare sul singolo \"Cocoon\". Il DVD (e la trasmissione televisiva) omette due canzoni che sono state eseguite durante la serata: \"Play Dead\" e \"Bachelorette\".\nNel DVD \u00e8 compreso un mini-documentario \"Touring Vespertine\", una versione ridotta di quello che sarebbe diventato successivamente il DVD \"Minuscule\". Tuttavia, il documentario \"Minuscule\" non comprende del materiale che \u00e8 invece incluso in \"Touring Vespertine\", come le brevi interviste con il compositore Simon Lee.\nLa copertina del DVD riporta una foto di Nick Knight, scattata in condizioni controllate, che ritrae un'eterea Bj\u00f6rk su sfondo neutro bianco intenta a suonare un carillon di plexiglas, lo stesso strumento usato durante i concerti del \"Vespertine Tour\". Sia lo strumento che le scarpe (anch'esse di plexiglas) sono stati disegnati dall'artista contemporaneo Matthew Barney (allora marito della cantante), mentre il vestito \u00e8 una creazione di Alexander McQueen, stilista che ha curato anche gli abiti di scena della cantante nel concerto."}
{"id": "2475838", "revid": "161374", "url": "https://it.wikipedia.org/wiki?curid=2475838", "title": "Stanislav Pozdnyakov", "text": ""}
{"id": "2475842", "revid": "119963595", "url": "https://it.wikipedia.org/wiki?curid=2475842", "title": "Vadym Hutcajt", "text": ""}
{"id": "2475843", "revid": "102632608", "url": "https://it.wikipedia.org/wiki?curid=2475843", "title": "Aleksandr \u0160ir\u0161ov", "text": "Palmar\u00e8s.\nIn carriera ha conseguito i seguenti risultati:"}
{"id": "2475845", "revid": "767487", "url": "https://it.wikipedia.org/wiki?curid=2475845", "title": "Warren G", "text": "Il suo pi\u00f9 importante singolo \u00e8 \"Regulate\" con Nate Dogg uscito nel 1994.\nBiografia.\nPrima che nascesse i suoi genitori si trasferirono in California. Il suo fratellastro Andre Young, meglio conosciuto come Dr. Dre, militava nel gruppo rap World Class Wreckin' Cru, a cui Warren G si ispira per i suoi primi rap. \nInsieme a Snoop Doggy Dogg e Nate Dogg, cugino di Snoop, forma il gruppo 213 (prefisso di Long Beach, citt\u00e0 dove i tre vivono).\nPartecipa a due album di debutto: The Chronic (di Dr. Dre) e Doggystyle (di Snoop Doggy Dogg), per poi collaborare con Mista Grimm a \"Indo Smoke\" e con Tupac Shakur in \"Thug Life\" nel brano \"How Long Will They Mourn Me\" del 1994.\nDebutta per l'etichetta Griffin con il nome di Warren G, il primo singolo solista \u00e8 \"Regulate\", con Nate Dogg, il suo album si intitola \"Regulate... G-Funk Era\", pubblicato da Violator e Def Jam nel 1994. L'album vende 3 milioni di copie. Dopo un tour promozionale con Heavy D e R. Kelly, Warren si dedica alla produzione dell'album di debutto dei Da Twinz.\nNel 1996 pubblica il singolo \"What's Love Got To Do With It\", tratto dalla colonna sonora della pellicola \"Super Cop\", che riscuote un grande successo. Nel 1997 esce \"Take A Look Over Your Shoulder\", con il singolo \"I Shot The Sheriff\" originale di Bob Marley.\nNello stesso anno esce il singolo Prince Igor, traccia contenuta nel disco The Rapsody Overture. Per la realizzazione di questo singolo Warren G ha collaborato con la cantante norvegese Sissel Kyrkjeb\u00f8: la traccia presenta una campionatura dell'opera lirica omonima del compositore russo Aleksandr Porfirjevi\u010d Borodin, e la stessa Sissel canta in russo il ritornello che caratterizza il pezzo. Nel 1999 esce \"I Want It All\", accompagnato dall'omonimo singolo e dal club anthem \"Game Don't Wait\".\nNel 2004 Warren si riunisce con Snoop Dogg e Nate Dogg e ri-costituisce la 213. Dopo \"I'm Fly\", esce un loro album: \"The Hard Way\", con i singoli \"Groupie Luv\" e \"Twist Ya Body\".\nWarren G ha partecipato ad alcune pellicole come attore cinematografico: \"The Show\" nel 1995, \"Il Mago Di Oz\" nel 1998 e \"Speedway Junky\" nel 1999.\nNel 2011 dedica una canzone al suo amico e collega scomparso ovvero Nate Dogg, la canzone \u00e8 una collaborazione con Latoya Williams dove quest'ultima canta nel ritornello, il brano \u00e8 intitolato \"This is dedicated to you\"\nNel 2020 ritorna dopo anni di assenza musicale col singolo \"And You Know That\" assieme a Ty Dolla $ign."}
{"id": "2475847", "revid": "108559", "url": "https://it.wikipedia.org/wiki?curid=2475847", "title": "Battaglia delle Moscova", "text": ""}
{"id": "2475848", "revid": "486946", "url": "https://it.wikipedia.org/wiki?curid=2475848", "title": "Giulia Cozzolino in Poggi", "text": ""}
{"id": "2475850", "revid": "599013", "url": "https://it.wikipedia.org/wiki?curid=2475850", "title": "Grigorij Kirienko", "text": ""}
{"id": "2475851", "revid": "76963", "url": "https://it.wikipedia.org/wiki?curid=2475851", "title": "Hunter Elliott", "text": "Carriera.\nHa interpretato vari ruoli nel cinema e tuttora il suo ruolo pi\u00f9 importante \u00e8 quello nel film \"Cani dell'altro mondo\" del 2003, dove ha interpretato il ruolo di Frankie.\nNei successivi anni Elliott ha alternato la recitazione allo studio e nel 2010 parteciper\u00e0 al film Dear Mr. Gracy, del quale sono ancora in corso le riprese cinematografiche."}
{"id": "2475852", "revid": "124123", "url": "https://it.wikipedia.org/wiki?curid=2475852", "title": "Valerij Zacharevi\u010d", "text": ""}
{"id": "2475854", "revid": "1573940", "url": "https://it.wikipedia.org/wiki?curid=2475854", "title": "Sergej Kostarev", "text": ""}
{"id": "2475855", "revid": "92723", "url": "https://it.wikipedia.org/wiki?curid=2475855", "title": "Serhij Krav\u010duk", "text": ""}
{"id": "2475856", "revid": "1573940", "url": "https://it.wikipedia.org/wiki?curid=2475856", "title": "P\u00e9ter Abay", "text": ""}
{"id": "2475860", "revid": "599013", "url": "https://it.wikipedia.org/wiki?curid=2475860", "title": "Csaba K\u00f6ves", "text": ""}
{"id": "2475862", "revid": "599013", "url": "https://it.wikipedia.org/wiki?curid=2475862", "title": "G\u00e1bor Totola", "text": ""}
{"id": "2475863", "revid": "599013", "url": "https://it.wikipedia.org/wiki?curid=2475863", "title": "Ferenc Heged\u0171s", "text": ""}
{"id": "2475864", "revid": "109085525", "url": "https://it.wikipedia.org/wiki?curid=2475864", "title": "Kriszti\u00e1n Kulcs\u00e1r", "text": ""}
{"id": "2475866", "revid": "984922", "url": "https://it.wikipedia.org/wiki?curid=2475866", "title": "Iv\u00e1n Kov\u00e1cs", "text": ""}
{"id": "2475867", "revid": "124123", "url": "https://it.wikipedia.org/wiki?curid=2475867", "title": "Ryszard Sobczak", "text": "Biografia.\n\u00c8 il marito della schermitrice Anna Sobczak.\nPalmar\u00e8s.\nIn carriera ha conseguito i seguenti risultati:"}
{"id": "2475868", "revid": "4175", "url": "https://it.wikipedia.org/wiki?curid=2475868", "title": "Clemens von Grumbkow", "text": "Biografia.\nClemens von Grumbkow inizi\u00f2 la pratica rugbistica giovanissimo, nel 1990; crebbe nel SC Neuenheim, club del Baden-W\u00fcrttemberg non lontano dalla sua citt\u00e0 natale e da Heidelberg; con tale squadra si aggiudic\u00f2, nel 2003 e nel 2004, due titoli consecutivi di campione di Germania.\nFu ingaggiato quindi in Francia dall'Orl\u00e9ans, club che milita in terza divisione, il campionato F\u00e9d\u00e9rale 1, e nel quale rimase tre stagioni.\nNel 2009 fu ingaggiato dai Cavalieri, club di Prato neopromosso in Super 10.\nNel 2012 si trasfer\u00ec di nuovo in Francia per giocare con il Dax, per poi tornare ai Cavalieri nel 2013.\nEsordiente in Nazionale tedesca nel 2006 vanta la partecipazione nel Campionato europeo FIRA, della cui prima divisione fu campione nell'anno di debutto."}
{"id": "2475870", "revid": "599013", "url": "https://it.wikipedia.org/wiki?curid=2475870", "title": "Cezary Siess", "text": ""}
{"id": "2475871", "revid": "1543377", "url": "https://it.wikipedia.org/wiki?curid=2475871", "title": "Giovanni Sabbatucci", "text": "Biografia.\nSi \u00e8 laureato a Roma nel 1968 con lo storico Renzo De Felice con una tesi in storia moderna sui rapporti fra irredentismo e nazionalismo. Assieme a Emilio Gentile (altro allievo di De Felice), \u00e8 attualmente uno dei pi\u00f9 accreditati storici del Ventennio, oltre che dell'epoca contemporanea e dell'Italia repubblicana. Ha insegnato a lungo all'Universit\u00e0 di Macerata. Dal 1997 \u00e8 professore ordinario di Storia Contemporanea presso la Sapienza - Universit\u00e0 di Roma.\nHa collaborato con \"L'Espresso\", poi alle pagine culturali del \"Corriere della Sera\". Dal 1994 \u00e8 stato editorialista del quotidiano \"Il Messaggero\" e collabora con \"Il Mattino\" di Napoli\".\" \u00c8 ospite di trasmissioni radiofoniche RAI e consulente delle trasmissioni televisive di Rai 3 e Rai Storia \"La grande storia,\" \"Il tempo e la storia\" e \"Passato e presente.\" Di questi ultimi due programmi \u00e8 stato membro del comitato scientifico, oltre che ad essere un ospite ricorrente .\nHa sostenuto la tesi innocentista a favore di Giovanni Scattone e Salvatore Ferraro, due assistenti della cattedra di Filosofia del diritto della Facolt\u00e0 di Giurisprudenza presso la Sapienza - Universit\u00e0 di Roma, accusati dell'omicidio della studentessa Marta Russo (1997)."}
{"id": "2475872", "revid": "1494169", "url": "https://it.wikipedia.org/wiki?curid=2475872", "title": "ATP Buenos Aires 2007 - Singolare", "text": "Il singolare del torneo di tennis ATP Buenos Aires 2007, facente parte dell'ATP Tour, ha avuto come vincitore Juan M\u00f3naco che ha battuto in finale Alessio Di Mauro 6-1, 6-2."}
{"id": "2475873", "revid": "101286361", "url": "https://it.wikipedia.org/wiki?curid=2475873", "title": "Adam Krzesi\u0144ski", "text": "Palmar\u00e8s.\nIn carriera ha conseguito i seguenti risultati:"}
{"id": "2475874", "revid": "101265276", "url": "https://it.wikipedia.org/wiki?curid=2475874", "title": "Piotr Kie\u0142pikowski", "text": "Palmar\u00e8s.\nIn carriera ha conseguito i seguenti risultati:"}
{"id": "2475875", "revid": "599013", "url": "https://it.wikipedia.org/wiki?curid=2475875", "title": "Hermenegildo Garc\u00eda", "text": ""}
{"id": "2475876", "revid": "109144579", "url": "https://it.wikipedia.org/wiki?curid=2475876", "title": "Tulio D\u00edaz", "text": "Biografia.\nHa partecipato ai Giochi della XXV Olimpiade di Barcellona nel 1992.\nPalmar\u00e8s.\nIn carriera ha conseguito i seguenti risultati:"}
{"id": "2475878", "revid": "984922", "url": "https://it.wikipedia.org/wiki?curid=2475878", "title": "Oscar Garc\u00eda", "text": "Palmar\u00e8s.\nIn carriera ha conseguito i seguenti risultati:"}
{"id": "2475879", "revid": "101265624", "url": "https://it.wikipedia.org/wiki?curid=2475879", "title": "Guillermo Betancourt", "text": "Biografia.\nHa partecipato ai Giochi della XXII Olimpiade di Mosca nel 1980 ed ai Giochi della XXV Olimpiade di Barcellona nel 1992.\nPalmar\u00e8s.\nIn carriera ha conseguito i seguenti risultati:"}
{"id": "2475882", "revid": "124123", "url": "https://it.wikipedia.org/wiki?curid=2475882", "title": "Uwe Proske", "text": ""}
{"id": "2475884", "revid": "1573940", "url": "https://it.wikipedia.org/wiki?curid=2475884", "title": "Robert Felisiak", "text": ""}
{"id": "2475885", "revid": "599013", "url": "https://it.wikipedia.org/wiki?curid=2475885", "title": "Ingo Wei\u00dfenborn", "text": ""}
{"id": "2475886", "revid": "287204", "url": "https://it.wikipedia.org/wiki?curid=2475886", "title": "Andy Soucek", "text": "Il padre \u00e8 austriaco (ma di origini ceche) ed egli ha la doppia cittadinanza sebbene sia nato in Spagna e vi abbia passato la maggior parte della vita. Corre con licenza spagnola in quanto ha affermato di sentirsi spagnolo.\nCarriera.\nLa sua carriera inizia coi karting nel 1997, sebbene il suo esordio con una vettura a ruote scoperte avvenga nel campionato portoghese di Formula Ford nel 2001.\nNel 2002 compete sia nei kart che nella F3 spagnola, mentre l'anno seguente termina la carriera nei kart passando all'EV team in Formula 3. \nNel 2004 corre anche due gare col \"GTA team\". Nel 2005 passa al \"Llusia team\" vincendo il titolo.\nDopo il 2006, in cui compete nella World Series by Renault, Soucek partecipa alla GP2 nel 2007 col la David Price Racing; Rimane col team anche per la prima gara della GP2 Asia 2008, passando poi alla Fisichella Motor Sport per la stagione principale della GP2. A 5 soli giorni dall'inizio del campionato la scuderia decide di terminare la collaborazione con Soucek, rimpiazzandolo con Rold\u00e1n Rodr\u00edguez e ci\u00f2 porta a una disputa legale fra le due controparti.; partecipa comunque al campionato sostituendo l'infortunato Christian Bakkerud alla Super Nova. Dopo due gare con la Super Nova, Soucek ritorna alla DPR dove sostituisce Giacomo Ricci, a sua volta subentrato all'infortunato Michael Herck segnando anche i suoi primi punti in categoria. Dopo questa parentesi alla DPR, Soucek torna di nuovo in Super Nova come sostituto definitivo di Bakkerud. Ottiene un podio (all'Hungaroring), finendo in classifica a pari punti con l'altro spagnolo, Rold\u00e1n Rodr\u00edguez.\nAndy Soucek rappresenta il club Corinthians (gestito dall'EuroInternational) nella prima gara della Superleague Formula 2008, in quanto il pilota titolare, Ant\u00f4nio Pizzonia, \u00e8 impegnato in una gara di stock car in Brasile.\nDalla seconda gara Soucek firma per l'Atl\u00e9tico Madrid con il quale termina la stagione 2008.\nNel 2009, Soucek gareggia nella rinata Formula 2, con la vettura numero 22 Soucek vince il campionato e ottiene la possibilit\u00e0 di testare una vettura Williams di Formula 1.\nNel test riservato ai giovani piloti del 1\u00ba dicembre 2009, sul circuito di Jerez, Soucek risulta il pi\u00f9 rapido.\nIl 23 febbraio 2010 viene indicato come collaudatore per la Virgin, al posto di \u00c1lvaro Parente; mantiene tale incarico fino all'agosto dello stesso anno. Dopo aver lasciato la Virgin disputa diverse gare in Superleague Formula\nA fine anno dichiara di essere pronto ad abbandonare la Formula 1 per emigrare in America con la IndyCar.\n2012 Blancpain Endurance Series Boutsen Ginion Racing gara 6\nART Grand Prix 2013 e 2014"}
{"id": "2475887", "revid": "599013", "url": "https://it.wikipedia.org/wiki?curid=2475887", "title": "Alexander Koch", "text": ""}
{"id": "2475889", "revid": "599013", "url": "https://it.wikipedia.org/wiki?curid=2475889", "title": "Vilmos Vancz\u00e1k", "text": "Carriera.\nClub.\nDurante la stagione 2011-2012 realizza 9 marcature divenendo il capocannoniere del Sion."}
{"id": "2475890", "revid": "599013", "url": "https://it.wikipedia.org/wiki?curid=2475890", "title": "Annette Dobmeier", "text": ""}
{"id": "2475892", "revid": "1522738", "url": "https://it.wikipedia.org/wiki?curid=2475892", "title": "Svedesi di Finlandia", "text": "Gli svedesi di Finlandia (in svedese \"finlandssvenskar\", talvolta soltanto \"svenskar\", in finlandese \"suomenruotsalaiset\") costituiscono una minoranza etnica e linguistica della Finlandia.\nGli svedesi di Finlandia parlano dialetti diversi a seconda della zona nella quale vivono e riconoscono come lingua standard lo svedese di Finlandia.\nIn Finlandia, gli svedesi madrelingua sono circa 275.000 nella Finlandia continentale e circa 25.000 nelle isole \u00c5land rappresentando complessivamente circa il 5,1% della popolazione totale del Paese, secondo un censimento del 2002, percentuale decisamente inferiore rispetto alle stime del 1815 del 15,5%, ma comunque stabile negli ultimi anni."}
{"id": "2475893", "revid": "287204", "url": "https://it.wikipedia.org/wiki?curid=2475893", "title": "Nicolas Chauvin", "text": "Dal suo nome deriva il termine \"sciovinismo\", cio\u00e8 nazionalismo fanatico.\nBiografia.\nColui che con ogni probabilit\u00e0 sarebbe solo un personaggio immaginario, secondo la leggenda sarebbe nato nel 1770 a Rochefort, pi\u00f9 volte ferito in numerose battaglie, con conseguente mutilazione. La sua fedelt\u00e0 ed il suo fanatismo sarebbero stati apprezzati da Napoleone Bonaparte, il quale gli avrebbe donato una Sciabola d'Onore ed una pensione di 200 franchi.\nCitazioni letterarie.\nChauvin \u00e8 il protagonista di \"La Cocarde Tricolore\", opera del 1831 dei fratelli Cogniard, alla quale il personaggio deve la sua fama."}
{"id": "2475895", "revid": "407378", "url": "https://it.wikipedia.org/wiki?curid=2475895", "title": "Abatessa", "text": ""}
{"id": "2475896", "revid": "10431", "url": "https://it.wikipedia.org/wiki?curid=2475896", "title": "Monte Sergief", "text": "Il Monte Sergief \u00e8 un piccolo stratovulcano, poco conosciuto e studiato, posto nella parte sud-occidentale dell'Isola Atka, nelle Aleutine.\nCollegamenti esterni.\nAlaska Volcano Observatory, USGS"}
{"id": "2475897", "revid": "98077", "url": "https://it.wikipedia.org/wiki?curid=2475897", "title": "Quai Branly", "text": ""}
{"id": "2475901", "revid": "1305772", "url": "https://it.wikipedia.org/wiki?curid=2475901", "title": "Fire Burning", "text": "Fire Burning \u00e8 il primo singolo estratto dal secondo album di Sean Kingston, \"Tomorrow\", prodotto da RedOne, Akon, T-Pain, Lucas Second e J.R. Rotem.\n\u00c8 stata utilizzata in una scena del film \"Il cacciatore di ex\"."}
{"id": "2475903", "revid": "1305772", "url": "https://it.wikipedia.org/wiki?curid=2475903", "title": "The Drill", "text": ""}
{"id": "2475906", "revid": "834", "url": "https://it.wikipedia.org/wiki?curid=2475906", "title": "The Peel Sessions Album", "text": ""}
{"id": "2475908", "revid": "1543377", "url": "https://it.wikipedia.org/wiki?curid=2475908", "title": "Java Architecture for XML Binding", "text": "Java Architecture for XML Binding (JAXB) \u00e8 una delle API della Java Enterprise Edition, fa parte del Java Web Services Development Pack (JWSDP) ed \u00e8 una delle tecnologie di base del progetto Web Services Interoperability Technology (WSIT) promosso dalla Sun Microsystems; inoltre, a partire dalla versione 1.6, JAXB \u00e8 inclusa anche in Java SE.\nJAXB permette agli sviluppatori Java di effettuare il mapping tra classi e una loro corrispondente rappresentazione XML. JAXB fornisce la possibilit\u00e0 di serializzare oggetti Java in XML (\"marshalling\") e di effettuare l'operazione inversa (\"unmarshalling\"), cio\u00e8 permette di ottenere a partire da un file XML la corrispondente rappresentazione a oggetti Java. JAXB permette quindi di manipolare file XML senza la necessit\u00e0 di implementare alcuna routine specifica per il salvataggio e la lettura di dati.\nJAXB 1.0 fu sviluppato nell'ambito del Java Community Process come JSR 31. Dal 2006, JAXB 2.0 viene sviluppata come JSR 222. L'implementazione delle specifiche di JAXB \u00e8 disponibile sotto licenza CDDL.\nUtilizzo.\nIl pacchetto JAXB include il compilatore \"xjc\", che viene usato per convertire XML Schema e altri formati di descrizione XML (a partire da Java 1.6, il supporto a RELAX NG, XML DTD e WSDL \u00e8 in fase di sperimentazione) in classi Java. Il meccanismo di \"mapping\" tra XML Schema e Java viene implementato mediante l'uso delle annotazioni definite nel package javax.xml.bind.annotation. Ad esempio @XmlRootElement e @XmlElement annotano le classi Java che rappresentano, rispettivamente, l'elemento radice del file XML e un elemento generico.\nIn aggiunta a \"xjc\", JAXB fornisce anche \"schemagen\", un compilatore che effettua l'operazione inversa di \"xjc\", cio\u00e8 la generazione di un file XML Schema a partire da un insieme di classi Java annotate secondo le specifiche di JAXB.\nBinding predefiniti.\nLa tabella seguente elenca il \"mapping\" di alcuni dei principali tipi definiti in XML Schema in tipi di dato Java."}
{"id": "2475911", "revid": "834", "url": "https://it.wikipedia.org/wiki?curid=2475911", "title": "Undertones", "text": ""}
{"id": "2475913", "revid": "110157", "url": "https://it.wikipedia.org/wiki?curid=2475913", "title": "Serie A2 2009-2010 (pallavolo maschile)", "text": "La Serie A2 italiana di pallavolo maschile 2009-2010 si \u00e8 svolta dal 27 settembre 2009 al 12 maggio 2010: al torneo hanno partecipato quattordici squadre di club italiane e la vittoria finale \u00e8 andata per la prima volta alla M. Roma Volley.\nRegolamento.\nLe squadre hanno disputato un girone all'italiana, con gare di andata e ritorno, per un totale di trenta giornate; al termine della \"regular season\":\nSquadre partecipanti.\nAl torneo dovevano prendere parte inizialmente sedici squadre; il ripescaggio della Yoga Forl\u00ec in A1 ridusse poi a quindici le formazioni al via. La Pallavolo Padova era la squadra retrocessa dall'A1 2008-09; Globo BPF Sora, Marcegaglia Ravenna e Quasar Massa erano le neopromosse dalla B1 2008-09. La quarta neopromossa, Cles, aveva rinunciato alla partecipazione in favore della Gherardi SVI Citt\u00e0 di Castello."}
{"id": "2475918", "revid": "729019", "url": "https://it.wikipedia.org/wiki?curid=2475918", "title": "Koniuji", "text": "Koniuji (in lingua aleutina \"Tan\u011dimax\"), anche \"Koniushi\", \"Konyuzhey\", \"Canooskie\", \"Kaniugi\", \"Koniougi\" o \"Koniouji\", \u00e8 una piccola isola vulcanica delle isole Andreanof, un sottogruppo delle Aleutine; si trova 16\u00a0km a nord dell'Isola Atka nel mare di Bering ed appartiene all'Alaska.\nLa parte che emerge dalle acque risulta essere uno stratovulcano nascente costituito da stratificazioni di colate laviche e duomi.\nL'isola \u00e8 disabitata e offre un habitat di nidificazione per quasi 300.000 uccelli marini. Circa il 70% della specie Oceanodroma furcata e il 17% di Oceanodroma leucorhoa. \u00c8 presente inoltre il Synthliboramphus antiquus e l'Aethia pygmaea."}
{"id": "2475924", "revid": "339392", "url": "https://it.wikipedia.org/wiki?curid=2475924", "title": "Censura degli anime negli Stati Uniti", "text": ""}
{"id": "2475931", "revid": "1442080", "url": "https://it.wikipedia.org/wiki?curid=2475931", "title": "Dubai Tennis Championships 2007 - Singolare maschile", "text": "Il singolare maschile del torneo di tennis Dubai Tennis Championships 2007, facente parte dell'ATP Tour, ha avuto come vincitore Roger Federer che ha battuto in finale Michail Ju\u017enyj 6-4, 6-3."}
{"id": "2475932", "revid": "125692978", "url": "https://it.wikipedia.org/wiki?curid=2475932", "title": "DJ Double S", "text": "Biografia.\nCostante fa la sua prima apparizione sulla scena nazionale all'et\u00e0 di 17 anni, al primo \"Hip hop Village\" del '95 a Torino. Dopo aver militato per diversi anni nella nota formazione della scena torinese The Next Level Crew, iniziano le sue apparizioni al fianco di vari artisti della scena hip hop nazionale, quali Neffa, Otierre, La Pina, Chief &amp; Soci, La Famiglia.\nIl suo personale approccio ai giradischi va dal \u201csemplice\u201d DJ da Club, quindi buon selezionatore e miscelatore musicale, all'evoluzione pi\u00f9 tecnica del manipolatore di dischi che diventa un vero e proprio musicista: un turntablist. Negli anni a seguire, i principali locali hip hop dello stivale fanno da palcoscenico per le sue serate; nelle Jam di alto livello e a sostegno di molti gruppi rap, durante i loro concerti, DJ Double S si impone sulla scena italiana.\nPer alcuni anni milita nella formazione di Turntablism pi\u00f9 quotata in Italia fondata da DJ Skizo e DJ Gruff: Alien Army. Durante questo periodo, Double S acquisisce un ricco bagaglio di esperienze nello spettacolo e nell'intrattenimento, ne sono testimonianza le numerose apparizioni in quasi tutti i dischi fino ad oggi usciti nel panorama hip hop nazionale nonch\u00e9 i numerosi mixtape (nastri e cd mixati) da lui prodotti, miscelati, registrati e poi pubblicati. Alcuni di questi diventano dei veri e propri classici come \"Lo capisci l'italiano?!\", che supera le 1.000 copie vendute, numeri astronomici per il mercato italiano che di fatto incentivano Double S a produrre successivamente anche il volume 2 e 3.\nNegli ultimi anni ha riscoperto la passione per la figura \u201cclassica\u201d del DJ da Club specializzato in black music tra cui la musica reggae e la dancehall, ma senza abbandonare per\u00f2 il suo ruolo come selezionatore di strumentali per le battle di freestyle. DJ Double S esprime uno stile e una selezione dal carattere moderno e diretto, tecnico ma mai pesante. Tenendo sempre in considerazione le origini musicali del genere stesso, propone nella sua personale selezione classici della \u201cOld School\u201d o dei primi anni '90, infiammando spesso le migliori serate e mantenendo sempre alta la temperatura nei dance floors.\nDa circa 5 anni \u00e8 il DJ ufficiale del Tecniche Perfette (Battle di freestyle per eccellenza in Italia creata da Mastafive), \u00e8 attualmente a supporto nei live di Ensi e dei OneMic al completo , oltre che a supportare Fabri Fibra nei live tutt'ora oggi. Ha infine fondato insieme a Mr. Phil il collettivo di DJ's, Once Were Warriorz che vede anche la presenza degli amici e colleghi DJ Shocca e Bassi Maestro.\nHa collaborato con Fabri Fibra nel \"Controcultura Tour\" 2010-2011 iniziato a Milano il 6 dicembre 2010 e, sotto etichetta Tempi Duri sempre di Fibra, ha pubblicato il mixtape volume 4 della serie \"Lo capisci l'italiano\" con collaborazioni di:\nEnsi, Entics, Fabri Fibra, Kiave e Maury B.\nDal gennaio 2012 collabora con il rapper Marracash in diverse puntate di MTV Spit, alternandosi nella scelta delle basi per le battle con DJ Tayone.\nIl 23 giugno esce il nuovo mixtape di DJ Double S \"Al centro della scena\", con le strofe inedite di artisti e gruppi di prim'ordine come Fabri Fibra, Kiave, Rapstar, Rocco Hunt, Ensi, Amir, Raige, Primo Brown e molti altri. Il giorno stesso dell'uscita, dalla mezzanotte, \u00e8 possibile scaricare il mixtape sul sito della Tempi Duri Records in free download.\nDal 2010 insieme a Zuli e Ensi \u00e8 impegnato nel progetto \"Gran Torino\". Il trio per\u00f2, non ha dato alla luce nessun album.\nNel 2014 ha preso parte al documentario \"Numero zero - Alle origini del rap italiano\"."}
{"id": "2475935", "revid": "36426", "url": "https://it.wikipedia.org/wiki?curid=2475935", "title": "Centauromachia (Michelangelo)", "text": ""}
{"id": "2475938", "revid": "297059", "url": "https://it.wikipedia.org/wiki?curid=2475938", "title": "Simeoni", "text": "Il cognome Simeoni pu\u00f2 riferirsi a diverse persone:"}
{"id": "2475942", "revid": "1318658", "url": "https://it.wikipedia.org/wiki?curid=2475942", "title": "Nuoto sincronizzato ai Campionati mondiali di nuoto 2009 - Singolo Technical Routine", "text": "La fase preliminare si \u00e8 svolta il 19 luglio 2009 e vi hanno partecipato 28 atlete. Le prime 12 hanno avuto accesso alla finale del 20 luglio 2009"}
{"id": "2475943", "revid": "1149807", "url": "https://it.wikipedia.org/wiki?curid=2475943", "title": "Fight Night (serie)", "text": "Fight Night \u00e8 una serie di videogiochi prodotta da EA Sports.\nSerie \"Fight Night\".\n\"Knockout Kings\".\n\"Knockout Kings\" \u00e8 una serie di videogiochi prodotta da EA Sports. Dal 2003 in poi \u00e8 stata sostituita dai titoli \"Fight Night 2004\" a seguire.\n\"Fight Night Round 4\".\nQuesta nuova modalit\u00e0 permette di creare un pugile da zero oppure di selezionare un pugile reale. All'inizio si garegger\u00e0 in un torneo da dilettanti, dopo il quale si entrer\u00e0 tra i professionisti. La modalit\u00e0 Legacy \u00e8 strutturata molto realisticamente: dopo ogni combattimento il nostro pugile passer\u00e0 un periodo indeterminato di convalescenza e per ottenere le simpatie del pubblico bisogner\u00e0 combattere nel modo pi\u00f9 pulito possibile.\nSe il pubblico \u00e8 dalla tua parte il tuo atleta sar\u00e0 pi\u00f9 determinato a vincere rispetto all'avversario. In \"Fight Night Round 4\" \u00e8 possibile utilizzare 48 pugili, incluso Mike Tyson, non presente nel capitolo precedente."}
{"id": "2475950", "revid": "35813", "url": "https://it.wikipedia.org/wiki?curid=2475950", "title": "Cardinal nepote", "text": ""}
{"id": "2475959", "revid": "767487", "url": "https://it.wikipedia.org/wiki?curid=2475959", "title": "Alain Vertot", "text": "Caratteristiche tecniche.\nGioca come difensore.\nCarriera.\nClub.\nHa giocato dal 2001 al 2017 con L'\u00c9toile de Morne-\u00e0-l'Eau, societ\u00e0 calcistica della Guadalupa, con la quale ha vinto 3 titoli nazionali e una coppa nazionale.\nNazionale.\nCon la ha giocato 43 partite, segnando due volte e partecipando alla CONCACAF Gold Cup 2007, competizione nella quale la selezione del Dipartimento d'Oltremare francese si classific\u00f2 al terzo posto ex aequo con il dopo aver perso per 1-0 contro il il semifinale."}
{"id": "2475961", "revid": "1543377", "url": "https://it.wikipedia.org/wiki?curid=2475961", "title": "She Wolf (singolo)", "text": "She Wolf \u00e8 un singolo della cantante colombiana Shakira, pubblicato il 17 luglio 2009 come primo estratto dall'album omonimo.\nDescrizione.\nIl brano, scritto dalla cantante assieme a John Hill e Sam Endicott, contiene un campionamento di \"Good Times\", celebre brano degli Chic del 1979. Shakira ha raccontato durante una intervista a \"Rolling Stone\" che l'ispirazione per il brano \"She Wolf\" le \u00e8 arrivata in modo molto misterioso. La cantante ha infatti raccontato che mentre si trovava in studio di cattivo umore, improvvisamente ha avuto l'ispirazione, ed il testo e la melodia del brano sono arrivati in dieci minuti insieme all'immagine della lupa. Shakira ha inoltre aggiunto durante un'intervista ad \"Access Hollywood\" che il brano racconta del lato animalesco di ogni persona.\nDel brano esiste anche una versione in lingua spagnola intitolata \"Loba\", usata per promuovere l'album nei paesi di lingua spagnola. \"Loba\" \u00e8 entrato in rotazione radiofonica il 29 giugno 2009.. In Italia, invece, il brano in lingua spagnola \u00e8 in rotazione radiofonica dal 28 agosto 2009. \"She-Wolf\" invece \u00e8 stato trasmesso a partire dal 21 luglio 2009, dopo l'anteprima sulle emittenti radio Z100 e KIIS-FM, che hanno iniziato a trasmetterlo dal 13 luglio. Il 14 luglio 2009 \"She Wolf\" e \"Loba\" sono stati resi scaricabili da iTunes.\nSuccesso commerciale.\nIl brano si \u00e8 piazzato al 7\u00ba posto dei brani pi\u00f9 venduti in Italia nel 2009.\nVideo musicale.\nIl videoclip \u00e8 stato diretto da Jake Nava, che ha effettuato le riprese fra il 9 e il 12 giugno 2009 a Los Angeles. Il video \u00e8 stato annunciato sul sito ufficiale della cantante per la fine di luglio.\nNel video Shakira si sveglia in piena notte, attirata dalla luna piena, per poi trovare un passaggio all'interno del proprio guardaroba, che la conduce in un antro irregolare e di colore rosso scintillante. Contemporaneamente vengono mostrate sequenze della cantante all'interno di una gabbia ed altre che la vedono impegnata a danzare insieme ad altre persone.\nTracce.\nCD mediorientale"}
{"id": "2475965", "revid": "24823", "url": "https://it.wikipedia.org/wiki?curid=2475965", "title": "A. E. Waite", "text": ""}
{"id": "2475966", "revid": "339392", "url": "https://it.wikipedia.org/wiki?curid=2475966", "title": "Aerostazione &quot;Falcone e Borsellino&quot;", "text": ""}
{"id": "2475969", "revid": "984922", "url": "https://it.wikipedia.org/wiki?curid=2475969", "title": "Roxana Scarlat", "text": "Palmar\u00e8s.\nIn carriera ha conseguito i seguenti risultati:"}
{"id": "2475970", "revid": "287204", "url": "https://it.wikipedia.org/wiki?curid=2475970", "title": "Enter", "text": ""}
{"id": "2475971", "revid": "599013", "url": "https://it.wikipedia.org/wiki?curid=2475971", "title": "J\u00f3zsef Navarrete", "text": ""}
{"id": "2475974", "revid": "101265178", "url": "https://it.wikipedia.org/wiki?curid=2475974", "title": "Sophie Moress\u00e9e-Pichot", "text": "Palmar\u00e8s.\nIn carriera ha conseguito i seguenti risultati:"}
{"id": "2475976", "revid": "709565", "url": "https://it.wikipedia.org/wiki?curid=2475976", "title": "Antonio Woodville", "text": "Origine.\nEra figlio di Richard Woodville (o Wydeville) dal 1448, barone e poi, dal 1464, conte di Rivers, e di sua moglie, Giacometta di Lussemburgo, figlia del conte di Saint Paul, Pietro I del Lussemburgo, del ramo della famiglia Lussemburgo che governava anche Ligny-en-Barrois, e di Margherita del Balzo.\nBiografia.\nAlla nascita di Antonio, il padre, che militava nella fazione dei Lancaster, il 9 maggio 1448, fu fatto signore e barone di Rivers dal re Enrico VI.\nAll'inizio della Guerra delle due rose, nel 1455, il giovane Antonio come il padre, Riccardo era un fautore della causa dei Lancaster, ma, dopo che nel 1460, il padre era stato fatto prigioniero a Calais, dal conte di March, Edoardo, che alla fine di quell'anno, sarebbe divenuto il capo del casato di York, dopo la morte di suo padre, Riccardo di York, ma soprattutto, dopo che Edoardo era divenuto re Edoardo IV, Antonio, come tutta la famiglia Woodville, pass\u00f2 dalla parte del casato di York.\nIl primo maggio del 1464, una delle sue sorelle, Elisabetta Woodville, vedova di John Grey, cavaliere della fazione dei Lancaster, spos\u00f2 segretamente il re, Edoardo IV.Antonio col padre Riccardo ed i componenti della famiglia Woodeville, poveri, ma molto ambiziosi, in quanto parenti della neo-regina, Elisabetta, si premurarono di chiedere onori e titoli mentre la madre, Jacquetta si prodig\u00f2, attraverso diversi convenienti matrimoni, per sistemare i numerosi figli. I Woodeville ricevettero numerosi titoli, ottenendo per\u00f2 in compenso poca terra (che era la vera fonte del potere) che cos\u00ec non costituivano una minaccia per il dominio del consigliere del re, Richard Neville, duca di Warwick, che governava il regno. Quest'ultimo tuttavia prov\u00f2 irritazione per l'influenza che i suddetti esercitavano sul re, cos\u00ec, con l'aiuto del giovane fratello del sovrano, Giorgio Plantageneto, I duca di Clarence, che l'11 luglio del 1469, aveva sposato sua figlia, Isabella, e quindi era divenuto suo genero, prese le armi contro Edoardo.\nIl padre di Antonio, Riccardo, col grosso dell'esercito reale, privo di re Edoardo, fu sconfitto nella \"battaglia di Edgecote Moor\", presso Banbury, e fu imprigionato col figlio, Giovanni Woodville, dal duca di Warwich. Richard Woodville e Giovanni Woodville, in base a false accuse, dopo un processo-farsa, furono decapitati a Kenilworth, il 12 agosto 1469. Cos\u00ec, alla sua morte, Antonio gli succedette nel titolo di conte di Rivers.Antonio rimase accanto al re, anche quando l'anno dopo, Warwich lo depose per rimettere sul trono Enrico VI e segu\u00ec Edoardo IV in esilio in Francia e Borgogna.\nWarwick governava per conto di Enrico VI, ma, nell'arco di pochi mesi, si inimic\u00f2 il duchi di Borgogna, Carlo I che reag\u00ec fornendo ad Edoardo IV l'aiuto necessario per riprendersi il trono con la forza. Antonio torn\u00f2 in Inghilterra con re Edoardo che si valse di una flotta messagli a disposizione da diverse citt\u00e0 anseatiche con un contingente relativamente piccolo, che, evitando la cattura si present\u00f2 alle porte della citt\u00e0 di York, che non gli apr\u00ec le porte. Allora marciarono verso sud, dove riuscirono a raccogliere consensi e addirittura, Clarence, tradito Warwich, si un\u00ec alle forze yorkiste che sconfissero Warwick nella battaglia di Barnet, del 14 aprile 1471, dove Antonio fu ferito, mentre Warwich cadde in combattimento; e dopo la riconquista del potere da parte della casa di York, l'ultima resistenza Lancaster fu debellata nella battaglia di Tewkesbury del 4 maggio 1471, a cui molto probabilmente Antonio non prese parte, per le ferite ricevute circa 20 giorni prima.\nNel 1473, Antonio rimase vedovo e in quanto barone di Scales entr\u00f2 a far parte del parlamento. Sempre in quell'anno, Antonio ricevette l'incarico di tutore del principe di Galles, Edoardo, per cui, dopo essersi installato nel castello di Ludlow, assieme al principe Edoardo, si occup\u00f2 dell'amministrazione della giustizia nel principato.\nIl re, Edoardo IV, si ammal\u00f2 nella Pasqua del 1483, e prima di morire aggiunse alcuni codicilli testamentari, di cui il pi\u00f9 importante era la nomina del fratello, il duca di Gloucester, Riccardo (il futuro Riccardo III) a capo del consiglio di reggenza, dopo la sua morte. Edoardo IV mor\u00ec il 9 aprile 1483 a Westminster e Riccardo fu nominato Lord Protettore del Regno nel volere di suo fratello. Ma i rapporti tra il duca di Gloucester e i membri della famiglia Woodville, presenti nel consiglio di reggenza non erano buoni e Riccardo si sent\u00ec minacciato dalla famiglia dei Woodville, di cui Antonio era il capo e che aveva un certo ascendente su Edoardo V.I due figli maschi del defunto re, Edoardo V, dodicenne, e Riccardo di Shrewsbury, duca di York, di nove anni, eredi e successori di Edoardo IV, si trovavano nel castello di Ludlow, in Galles e quando la scorta del re bambino (composta dai membri della famiglia Woodville, guidata da Antonio) si mise in cammino dal Galles a Londra per l'incoronazione, Riccardo e Henry Stafford, conte di Buckingham, si unirono alla suddetta presso Northampton. Riccardo di Gloucester arrest\u00f2 il custode del re, Antonio, e gli altri consiglieri, portandoli al castello di Pontefract, dove vennero immediatamente decapitati (giustiziati o assassinati), presumibilmente con l'accusa di aver progettato di assassinare Edoardo V. Alla morte di Antonio, come terzo conte di Rivers, gli succedette il fratello, Richard Woodville (? - 6 marzo 1491), mentre la baronia di Scales torn\u00f2 nei diritti della corona e non fu pi\u00f9 assegnata.\nMatrimoni e figli.\nAntonio si spos\u00f2 due volte:"}
{"id": "2475978", "revid": "121479489", "url": "https://it.wikipedia.org/wiki?curid=2475978", "title": "Damien Touya", "text": "Proviene da una famiglia di sportivi. Il padre \u00e8 stato vice presidente della F\u00e9d\u00e9ration fran\u00e7aise d'escrime, ed \u00e8 il fratello di Anne-Lise Touya e di Ga\u00ebl Touya.\nInizia la sua formazione sportiva all'Amicale Tarbaise d'Escrime, e nel 1993 raggiunge suo fratello Ga\u00ebl all'INSEP, che raccoglie l'\u00e9lite della scherma francese. \nPalmar\u00e8s.\nIn carriera ha conseguito i seguenti risultati:"}
{"id": "2475981", "revid": "1573940", "url": "https://it.wikipedia.org/wiki?curid=2475981", "title": "Robert Leroux", "text": ""}
{"id": "2475983", "revid": "1851848", "url": "https://it.wikipedia.org/wiki?curid=2475983", "title": "Elisa Uga", "text": "Palmar\u00e8s.\nIn carriera ha conseguito i seguenti risultati:"}
{"id": "2475984", "revid": "1851848", "url": "https://it.wikipedia.org/wiki?curid=2475984", "title": "Tonhi Terenzi", "text": "Palmar\u00e8s.\nIn carriera ha conseguito i seguenti risultati:"}
{"id": "2475987", "revid": "149485", "url": "https://it.wikipedia.org/wiki?curid=2475987", "title": "Rolando Tucker", "text": "Palmar\u00e8s.\nIn carriera ha conseguito i seguenti risultati:"}
{"id": "2475988", "revid": "287204", "url": "https://it.wikipedia.org/wiki?curid=2475988", "title": "All I Need", "text": ""}
{"id": "2475989", "revid": "599013", "url": "https://it.wikipedia.org/wiki?curid=2475989", "title": "Jaros\u0142aw Rodzewicz", "text": ""}
{"id": "2475990", "revid": "599013", "url": "https://it.wikipedia.org/wiki?curid=2475990", "title": "Julija Garaeva", "text": ""}
{"id": "2475992", "revid": "92723", "url": "https://it.wikipedia.org/wiki?curid=2475992", "title": "Marija Valer'evna Mazina", "text": "Palmar\u00e8s.\nIn carriera ha conseguito i seguenti risultati:"}
{"id": "2475993", "revid": "697352", "url": "https://it.wikipedia.org/wiki?curid=2475993", "title": "The Howling", "text": ""}
{"id": "2475994", "revid": "125814794", "url": "https://it.wikipedia.org/wiki?curid=2475994", "title": "Labdaco", "text": "Labdaco () \u00e8 un personaggio della mitologia greca figlio di Polidoro, nipote di Cadmo.\nAttraverso la madre Nitteide, Labdaco \u00e8 nipote di Ctonio, uno degli uomini nati dai denti del drago che fu ucciso da Cadmo.\nMitologia.\nSuo padre Polidoro mor\u00ec quand'egli aveva soltanto un anno e la reggenza al trono fu assicurata dal nonno Nitteo. \nAlla morte del nonno pass\u00f2 a Lico (fratello di Nitteo) per poi passare a Labdaco ed essere passato a suo figlio Laio, il padre d'Edipo. \nLabdaco mosse una guerra contro Pandione il re d'Atene e durante questa guerra, Tereo il re di Tracia, accorse in aiuto di Pandione.\nLabdaco, come Penteo fu ostile al dio del vino Dioniso ed alle baccanti, sue sacerdotesse.\nFu padre di Laio, alla morte del padre aveva un anno, da lui discesero Edipo e tutti gli altri labdacidi.\nSecondo una tradizione rappresentata dal solo Apollodoro, Labdaco per\u00ec come Penteo straziato dalle Baccanti per aver combattuto il culto di Dioniso.."}
{"id": "2475995", "revid": "2101433", "url": "https://it.wikipedia.org/wiki?curid=2475995", "title": "Karina Aznavurjan", "text": "Palmar\u00e8s.\nIn carriera ha conseguito i seguenti risultati:"}
{"id": "2475997", "revid": "599013", "url": "https://it.wikipedia.org/wiki?curid=2475997", "title": "Sergej \u0160arikov", "text": "\u00c8 scomparso nel 2015 all'et\u00e0 di 40 anni a seguito di un incidente stradale.\nPalmar\u00e8s.\nIn carriera ha conseguito i seguenti risultati:"}
{"id": "2475999", "revid": "1573940", "url": "https://it.wikipedia.org/wiki?curid=2475999", "title": "Vladislav Pavlovi\u010d", "text": ""}
{"id": "2476000", "revid": "475276", "url": "https://it.wikipedia.org/wiki?curid=2476000", "title": "Franco Della Peruta", "text": "Biografia.\nDocente di Storia del Risorgimento all'Universit\u00e0 di Milano, \u00e8 stato socio corrispondente dell'Accademia dei Lincei, presidente dell'Istituto Lombardo di Storia Contemporanea; ha diretto o condiretto importanti riviste quali \"Movimento operaio\", \"Studi storici\", \"Societ\u00e0 e storia\", \"Storia in Lombardia, Calendario del Popolo.\" Studioso del Risorgimento di ispirazione marxista, ha indagato con particolare attenzione le correnti democratiche e socialiste, curando, tra l'altro, scritti di Carlo Pisacane, Filippo Buonarroti e l'importante raccolta degli \"Scrittori politici dell'Ottocento\" (Milano-Napoli, Riccardo Ricciardi, 1969).\nNel 2006 gli \u00e8 stata conferita la Laurea ad Honorem da parte dell'Universit\u00e0 di Bologna.\n\u00c8 morto nel 2012 all'et\u00e0 di 87 anni.\nLa sua universit\u00e0 ne ha commemorato l'anniversario con il convegno di tre giorni \"Fare e praticare la storia secondo Franco Della Peruta\", dal 29 al 31 gennaio 2013."}
{"id": "2476002", "revid": "1745361", "url": "https://it.wikipedia.org/wiki?curid=2476002", "title": "Nitteide", "text": "Nitteide \u00e8 un personaggio della mitologia greca, figlia di Nitteo e sposa del re di Tebe, Polidoro.\nIl mito.\nDa tale unione nacque un figlio: Labdaco, da lui discese Edipo e tutti gli altri labdacidi."}
{"id": "2476003", "revid": "1305772", "url": "https://it.wikipedia.org/wiki?curid=2476003", "title": "Ivan Regen", "text": "Biografia.\nNato nel villaggio di Laj\u0161e, nell'attuale Slovenia, si interess\u00f2 ai suoni prodotti dagli insetti fin da bambino. La sua famiglia non aveva il denaro sufficiente per pagargli gli studi, quindi frequent\u00f2 dapprima il locale seminario, per il quale aveva ricevuto una borsa di studio, e gradualmente riusc\u00ec ad accumulare la somma necessaria per la retta all'Universit\u00e0 di Vienna. L\u00ec studi\u00f2 storia naturale con Grobben, Exner e Claus. Consegu\u00ec il dottorato nel 1897 e inizi\u00f2 a lavorare come professore di liceo, dapprima a Vienna, quindi a Hranice (Moravia). Grazie a una raccomandazione di Exner pot\u00e9 per\u00f2 essere trasferito di nuovo in una scuola di Vienna, dove lavor\u00f2 fino al suo pensionamento, nel 1918.\nInizi\u00f2 le sue ricerche nel campo della fisiologia animale: fu uno dei primi scienziati sloveni a lavorare all'estero dopo la prima guerra mondiale. Grazie a uno studio attento del suono prodotto tramite sfregamento dalle cavallette e dai grilli, dimostr\u00f2 che gli insetti rispondono agli stimoli acustici che ricevono da altri individui, e riusc\u00ec a provocare i suoi soggetti a rispondere a stimoli artificiali usando degli altoparlanti. In seguito, dimostr\u00f2 che l'udito degli insetti dipende dall'organo timpanale, delle cui funzioni fu il primo a fornire una descrizione. Grazie a queste scoperte, Regen viene oggi considerato il fondatore della moderna bioacustica. Studi\u00f2 anche altri fenomeni fisiologici negli insetti, come la respirazione, l'ibernazione, lo sviluppo di pigmenti in differenti condizioni ambientali, e la muta.\nIl progetto pi\u00f9 ambizioso di Regen fu il cosiddetto \"laboratorio geobiologico\", un grande terrario nel quale studi\u00f2 la fonotassi su larga scala: servendosi di circa 1.600 femmine con organi dell'udito intatti o danneggiati pot\u00e9 elaborare statisticamente il loro comportamento.\nRegen rimase sempre legato al suo paese d'origine, Slovenia, sostenendo varie societ\u00e0 e istituzioni culturali locali, e introducendo termini della lingua slovena nel campo da lui studiato. Nel 1921 rifiut\u00f2 la proposta di divenire professore all'Universit\u00e0 di Lubiana, ma nel 1940 divenne un membro associato della Slovenska akademija znanosti in umetnosti (Accademia slovena di scienze e arti), e fu anche membro onorario della societ\u00e0 slovena di storia naturale."}
{"id": "2476005", "revid": "336009", "url": "https://it.wikipedia.org/wiki?curid=2476005", "title": "Volvo Cars", "text": ""}
{"id": "2476007", "revid": "1104133", "url": "https://it.wikipedia.org/wiki?curid=2476007", "title": "Where Is the Line", "text": "Where Is the Line \u00e8 un singolo promozionale estratto dal disco di Bj\u00f6rk, \"Med\u00falla\".\nDescrizione.\nIn occasione del Bj\u00f6rk Orkestral, serie di concerti del 2021 in cui ha celebrato la sua carriera, Bj\u00f6rk ha affermato sulla canzone:\nIl videoclip.\nIl video di \"Where Is the Line\" \u00e8 stato diretto dall'artista islandese Gabr\u00edela Fri\u00f0riksd\u00f3ttir.\nIl video mostra Bj\u00f6rk in uno scenario completamente ricoperto di paglia e fieno, la cantante indossa un vestito fatto di sacchi di sabbia, delle scarpe di paglia e uno strano copricapo. Da sotto questo vestito esce una creatura gelatinosa, poi ci sono una serie di esplosioni che danno vita a delle creature di erba e fieno che circondano la cantante fino a non farla pi\u00f9 vedere."}
{"id": "2476016", "revid": "80339", "url": "https://it.wikipedia.org/wiki?curid=2476016", "title": "Dimitrii Ivanovich Jourawski", "text": ""}
{"id": "2476021", "revid": "125061045", "url": "https://it.wikipedia.org/wiki?curid=2476021", "title": "DJ Fede", "text": "Biografia.\nLa sua carriera ha inizio nel 1989, con le prime serate in discoteca come aiuto dj e in radio come fonico.\nFede lavora su pi\u00f9 versanti, uno \u00e8 quello dell'hip hop, a cui si \u00e8 avvicinato nel 1994: la sua serata \"Vibe Session\", nata nel 1997, ha ospitato tutti gli esponenti dell'hip hop italiano, tenendo concerti, intrattenimento e dj set, che sono i segreti della longevit\u00e0 del progetto. \nL'altro versante \u00e8 quello dei \"Rare Grooves\": Fede \u00e8 uno dei pi\u00f9 accaniti collezionisti di funk, soul e jazz. Migliaia di dischi, lp, 12\u201d e 7\u201d, compongono la sua personale collezione, che ha cominciato a prendere forma nel 1991 con l'avvento dell'acid jazz londinese. Accanto a questi due aspetti della sua movimenta vita, si affiancano le professioni di beatmaker, di fonico radio e di produttore discografico. \nProprio in questo ambito troviamo le compilation, ora distribuite in tutto il mondo, dedicate al rare grooves: \"Deep Funk Theory Vol.1\" e \"2\", \"Incredibile Suond Of Deep Funk Vol.1 e 2\", \"Dj Fede Presents Cosmic Jazz\", \"Vibe Session Vol. 1,2,3 e 4\", \"EBlood R.Evolutionary Hit Vol.1 e 3\", \"Il suono Del Sottosuolo\" e molte altre; oltre ai suoi primi due album \"The Beatmaker\" e \"Rock the Beatz\", ai quali hanno collaborato tra gli altri Tormento, Esa, Mondo Marcio, Primo Brown (Cor Veleno), Gu\u00e8 Pequeno (Club Dogo), Vacca, Amir, Inoki, Bassi Maestro, Master Freez, Giaime, Ghali, Fred De Palma e tanti altri. Dopo arriva la sua ultima creazione \"Original Flavour\": 16 tracce prodotte da Dj Fede e fatte rappare dai migliori mcees in circolazione.\nNel corso degli anni oltre a suonare nella sua citt\u00e0, Torino, ha avuto la possibilit\u00e0 di essere ospitato, grazie anche ad un'eco creato dai suoi progetti discografici, in club di Milano, Roma, Genova, Monaco, Londra e New York, dividendo la consolle con Dj's del calibro di Eddie Piller, Jazzman, Keb Darge, Andy Smith, Snowboy, Partick Forge, Mushroom e tanti altri.\nLe sue selezioni rare grooves spaziano dal soul al funk, fino al northern soul e attraversando tutte quelle che sono le buone vibrazioni che la musica black pu\u00f2 offrire; mentre quelle hip hop sono prettamente da club, per far ballare e divertire il pubblico. Nel corso degli ultimi dieci anni \u00e8 stato anche direttore artistico vari club della sua citt\u00e0 e della provincia, con i quali ha portato avanti progetti sempre strettamente legati alla musica black.\nMilita nella La Suite Records, dove lavora come label manager e responsabile della promozione.\nDal 2015 frequenta le consolle dei pi\u00f9 importanti club di Ibiza, tra cui Sankeys, Privilege, H\u00ef e Swag.\nCollegamenti esterni.\nwww.djfede.com \nNote.\nIntervista su OnRap.tk "}
{"id": "2476024", "revid": "767487", "url": "https://it.wikipedia.org/wiki?curid=2476024", "title": "Capo Lopez", "text": "Il capo Lopez \u00e8 l'estrema propaggine occidentale di una penisola dell'Africa Occidentale in corrispondenza della costa centrale del Gabon.\nGeografia.\nSi trova poco a sud dell'Equatore (circa 60\u00a0km) ed \u00e8 il punto pi\u00f9 occidentale del continente africano a sud dell'Equatore. Separa il Golfo di Guinea (ed il golfo del Biafra) a nord dall'Atlantico meridionale. Sulla penisola di capo Lopez \u00e8 situata la citt\u00e0 portuale di Port-Gentil. Sul capo \u00e8 posto un faro costruito nel 1911.\nStoria.\nPrende il nome da Lopes Gon\u00e7alves, navigatore portoghese che nel 1473 fu il primo europeo a doppiare questo capo."}
{"id": "2476027", "revid": "287204", "url": "https://it.wikipedia.org/wiki?curid=2476027", "title": "Serie A 1993-1994 (calcio femminile)", "text": "L'edizione 1993-1994 \u00e8 stata la ventisettesima edizione del campionato di Serie A femminile italiana di calcio.\nLa ha conquistato lo scudetto per la prima volta nella sua storia. Il titolo di capocannoniere della Serie A \u00e8 andato a Carolina Morace, calciatrice della Torres, autrice di 33 gol. Sono retrocessi in Serie B il Milan 82, il Pordenone e il Carrara. Al termine del campionato il Bologna e il Napoli hanno rinunciato a iscriversi alla Serie A.\nStagione.\nNovit\u00e0.\nAl termine stagione 1992-1993 l', la e l' sono stati retrocessi in Serie B. Al loro posto sono stati promossi il e il , vincitori dei due gironi della Serie B 1992-1993, pi\u00f9 il , vincitore dello spareggio promozione.\nA seguito della rinuncia a iscriversi alla Serie A delle campionesse d'Italia della , del e del Monteforte Irpino, l'Agliana \u00e8 stato riammesso e il assieme al sono stati ripescati dalla Serie B.\nFormato.\nLe 16 squadre partecipanti si affrontano in un girone all'italiana con partite di andata e ritorno per un totale di 30 giornate.\nLe ultime tre classificate retrocedono in Serie B.\nClassifica finale.\nLegenda:\nNote:"}
{"id": "2476031", "revid": "287204", "url": "https://it.wikipedia.org/wiki?curid=2476031", "title": "San Giacomo (Rezzato)", "text": "San Giacomo \u00e8 una localit\u00e0 del comune di Rezzato, in provincia di Brescia. Essa si trova a sud del paese, vicino al confine con Castenedolo.\nPrende il nome dalla chiesetta intitolata a san Giacomo. Questa si trova nell'area agricola del comune, al centro di un importante complesso edilizio articolato attorno a quattro corti: una padronale, una dedicata all'ospizio di assistenza ai viandanti e due a destinazione agricola.\nStoria.\nL'Ospedale detto di San Giacomo in Castenedolo, detto anche di Buffalora, situato sulla strada fra Rezzato e Castenedolo verso Buffalora viene eretto nel 1102 e fa parte dei possedimenti del monastero di sant'Eufemia della fonte. La chiesa fu consacrata nel 1121 dal vescovo di Brescia, Villano, e dal vescovo di Verona, Bernardo. \nL'indulgenza e la scomunica (per coloro che avrebbero osato profanare il luogo) furono pi\u00f9 volte riconfermate da diverse bolle nel corso dei secoli: nel 1132 da papa Innocenzo XII e successivamente da papa Alessandro III nel 1170, dove ne confermano anche i beni.\nNel corso del Medioevo la zona dell'ospedale e della chiesa era diventata anche luogo di riferimento per i contadini dei campi circostanti.\nNei primi anni del XIV secolo l'abate del monastero di sant'Eufemia della fonte, Inverardo Confalonieri, fa ricostruire l'ospedale presente. \nEt\u00e0 Moderna.\nNel corso del Quattrocento la corruzione degli ambienti ecclesiastici colp\u00ec gravemente anche l'ospedale di San Giacomo; a questo si aggiunsero guerre, carestie ed epidemie. Papa Eugenio IV nella sua bolla dell 1444 al monastero di sant'Eufemia intima ai monaci il recupero dei beni dell'ospedale di San Giacomo che erano stati usurpati da privati.\nNel Cinquecento, con la realizzazione della nuova strada per Mantova, l'ospedale cess\u00f2 di esistere e si trasform\u00f2 in una semplice fattoria.\nLa chiesetta venne ristrutturata per\u00f2 nel 1542, in seguito ad un risveglio della vita religiosa.\nDal secondo dopoguerra.\nLa piccola chiesa \u00e8 stata per tutto il Novecento il punto di incontro della popolazione che a Rezzato occupava la moltitudine di cascine vicine (al tempo infatti una cascina era abitata da pi\u00f9 di 40 famiglie).\nFino alla costruzione della chiesa di San Carlo (1967), qui si celebrava la messa tutte le domeniche e si svolgeva anche l'attivit\u00e0 catechistica per tutti i bambini che abitavano la parte sud di Rezzato.\nOggi la chiesa \u00e8 pressoch\u00e9 dimenticata. Ogni anno la tradizione si ripete con la celebrazione della messa il giorno del 25 luglio (ricorrenza di san Giacomo) per ricordare la consacrazione della chiesa che per molti anni \u00e8 stata simbolo della cristianit\u00e0 rezzatese.\nDal 1797 la zona della cascina \u00e8 di propriet\u00e0 dell'ospedale civile di Brescia.\nChiesa di San Giacomo.\nCostruita tra il 1102 e il 1122 in completo stile romanico, \u00e8 stata ristrutturata nel 1542 e riaffrescata interamente tra il 1589 e il 1601 da Pier Maria Bagnadore, conosciuto come \"Il Bagnatore\".\nLa chiesa, secondo l'Anelli, \u00e8 l'unico complesso freschivo ad opera del Bagnatore."}
{"id": "2476034", "revid": "984922", "url": "https://it.wikipedia.org/wiki?curid=2476034", "title": "Nicolas Lopez", "text": "Palmar\u00e8s.\nIn carriera ha conseguito i seguenti risultati:"}
{"id": "2476036", "revid": "767487", "url": "https://it.wikipedia.org/wiki?curid=2476036", "title": "Vladyslav Tretjak", "text": "Palmar\u00e8s.\nIn carriera ha conseguito i seguenti risultati:"}
{"id": "2476038", "revid": "599013", "url": "https://it.wikipedia.org/wiki?curid=2476038", "title": "Wiradech Kothny", "text": ""}
{"id": "2476040", "revid": "984922", "url": "https://it.wikipedia.org/wiki?curid=2476040", "title": "Mathieu Gourdain", "text": "Palmar\u00e8s.\nIn carriera ha conseguito i seguenti risultati:"}
{"id": "2476043", "revid": "98970572", "url": "https://it.wikipedia.org/wiki?curid=2476043", "title": "Mihai Covaliu", "text": "Biografia.\n\u00c8 sposato con la ex schermitrice Irina Covaliu.\nPalmar\u00e8s.\nIn carriera ha conseguito i seguenti risultati:"}
{"id": "2476047", "revid": "196390", "url": "https://it.wikipedia.org/wiki?curid=2476047", "title": "Libert\u00e0 di stampa in Italia", "text": ""}
{"id": "2476049", "revid": "11266", "url": "https://it.wikipedia.org/wiki?curid=2476049", "title": "Gianni Lapo", "text": ""}
{"id": "2476052", "revid": "15756", "url": "https://it.wikipedia.org/wiki?curid=2476052", "title": "Lygia Bojunga", "text": "Biografia.\nHa dato l'avvio alla sua carriera come attrice, dedicandosi alla radio e al teatro, fino ad approdare poi alla letteratura. Con l'opera \"Os colegas\" (1972) ha conquistato un pubblico che \u00e8 andato crescendo con \"Ang\u00e9lica\" (1975), \"A casa da madrinha\" (1978), \"Corda bamba\" (1979), \"O sof\u00e1 estampado\" (1980) e \"A bolsa amarela\" (1981). Per queste opere ha ricevuto, nel 1982, il Premio Hans Christian Andersen, il pi\u00f9 importante premio letterario dedicato alla letteratura infantile, assegnato a cadenza biennale dalla IBBY. Tale premio le \u00e8 stato conferito dall'International Board on Books for Young People, affiliata all'UNESCO. Con Os colegas aveva gi\u00e0 conquistato il primo posto al Concorso di Letteratura Infantile dell'Instituto Nacional do Livro (INL), nel 1971, edita con illustrazioni del disegnatore Gian Calvi.\nLa scrittrice e lo stile.\nLygia Bojunga Nunes ha conquistato svariati elogi da parte della critica specializzata, sia brasiliana che di altri paesi. Sulla scena brasiliana, \u00e8 stata spesso definita come l'erede di Monteiro Lobato per la sua capacit\u00e0 di creare uno spazio nel quale il bambino trova - attraverso l'immaginazione- una chiave per risolvere i conflitti, capacit\u00e0 che Lobato padroneggiava con maestria. Alcune volte, sulla scena internazionale, viene accostata a Saint-Exup\u00e9ry e a Maurice Druon. In effetti, mescolando abilmente realt\u00e0 e fantasia, Lygia riesce ad instaurare, attraverso uno stile fluente che si colloca tra colloquiale e monologo interiore, una perfetta comunicazione con il suo lettore.\nCosciente che la letteratura \u00e8 comunicazione, l'autrice tratta temi piuttosto scottanti, come il suicidio in\n\"7 cartas e 2 sonhos\" (1983) e\" O meu amigo pintor\" (1987); l'omicidio, in \"N\u00f3s tr\u00eas\" (1987) e l'abbandono dei figli da parte della madre, nel racconto \"Tchau\", contenuto nel volume omonimo (1985).\nCon l'opera \"Um encontro com Lygia Bojunga Nunes\" (1988), riunisce testi che trattano del suo rapporto con la letteratura, presentando, in forma teatrale, il risultato del suo lavoro. \nQuesta tappa segna anche l'inizio di un periodo di riflessione metaletteraria, che si estende a \"Paisagem\" e \"Fazendo Ana Paz\", entrambi datati 1992, nei quali riflette su cosa significhi \"fare letteratura\", obiettivo che si realizza pienamente in \"Feito \u00e0 m\u00e3o\" (1996), opera interamente realizzata in carta riciclata e fotocopiato - un'alternativa alla produzione industriale.\nCon \"Seis vezes Lucas\" e \"O abra\u00e7o\", anch'essi datati 1996, riprende un tema molto diffuso alla fine del secolo, quello di una letteratura diretta a qualunque tipologia di lettore: ogni libro contiene in s\u00e9 la possibilit\u00e0 di essere adattato alle diverse tappe della vita umana.\n\u00c8 uno dei nomi pi\u00f9 famosi della letteratura infantile brasiliana e mondiale, apprezzata per la qualit\u00e0 della sua opera e la caratterizzazione dei problemi del bambino, soprattutto all'interno del nucleo familiare.\nLe sue opere sono state pubblicare in italiano, tedesco, francese, spagnolo, svedese, norvegese, islandese, olandese, danese, giapponese, catalano, ungherese, bulgaro e finlandese.\nI suoi libri sono stati altamente raccomandati dalla critica europea, e sono stati trasformati per la radio in vari paesi; uno di essi, Corda Bamba, \u00e8 stato trasformato in una produzione televisiva in Svezia.\nSposata con un inglese, trascorre parte del suo tempo a Londra e parte a Rio de Janeiro."}
{"id": "2476059", "revid": "3115", "url": "https://it.wikipedia.org/wiki?curid=2476059", "title": "Andy Goldsworthy", "text": "Vive in Scozia e realizza sculture e opere di \"Land Art\" sia nella natura che negli spazi urbani. La sua arte viene realizzata con elementi naturali, oggetti trovati che compongono opere sia temporanee che permanenti, lavori nei quali emerge la natura stessa dell'ambiente nelle quali sono situate.\nBiografia.\nFiglio di F.Allin Goldsworthy (1929-2001), professore di matematica all'Universit\u00e0 di Leeds, Andy Goldsworthy pass\u00f2 la sua giovinezza ed adolescenza ad Harrogate (periferia di Leeds, West Yorkshire) in una casa vicina alla zona agricola della citt\u00e0. Fin dall'et\u00e0 di 13 anni lavor\u00f2 nelle fattorie come fattore e come aiutante. Gli piaceva il lavoro ripetitivo che si svolgeva in fattoria, infatti affermava divertito \"Il mio lavoro mi ricorda la raccolta delle patate, devi trovare il giusto ritmo per farlo!\"\nStudi\u00f2 \"Fine art\" al Bradford College of Art (1974-1975) e al Preston Polytechnic (1975-1978) (ora University of Central Lancashire) a Preston dove prese il suo diploma.\nFinito il college, Goldsworthy visse in Yorkshire, Lancashire e Cumbria. Nel 1985 si trasfer\u00ec a Langholm, nel Dumfriesshire (Dumfries and Galloway, Scozia), ed un anno dopo a Penpont. Ha detto che questa sua deriva verso il nord dell'Inghilterra fu dovuta a una \"Vita della quale non avevo un completo controllo\" ma elementi importanti di questo spostarsi furono anche dettati dalle opportunit\u00e0 e da motivi economici.\nNel 1993 ricevette un diploma onorario dalla Universit\u00e0 di Bradford. \u00c8 attualmente un \"A.D. White professor\" alla Cornell University.\nNel 2001 venne realizzato un documentario su di lui da Tomas Riedelsheimer, dal titolo \"Rivers and Tides\".\nStile.\nI materiali utilizzati da Andy Goldsworthy includono spesso fiori dai colori sgargianti, foglie, fango, e tutti i vari elementi naturali che riesce a raccogliere nell'ambiente dove realizza l'opera.\nSpesso afferma \"Penso ci voglia un bel coraggio a lavorare con i fiori e le foglie e i petali stessi, ma devo; non posso scegliere i materiali da usare, devo rassegnarmi a lavorare insieme alla natura\"\nConsiderato uno tra i pionieri del \"rock balancing\" (movimento che si esprime con virtuosi assemblaggi di pietre) contemporaneo, Goldsworthy, per la natura effimera del suo lavoro opera a mani nude o con i denti e quegli strumenti di fortuna messi a disposizione dal caso. Anche se per le sue opere permanenti come \"Roof\", \"Stone River\", \"Three Cairns\", \"Moonlit Path\" (Petworth, West Sussex, 2002) e \"Chalk Stones\" che si trova a South Downs, vicino a West Dean, West Sussex ha dovuto avvalersi di strumenti meccanici.\nPer realizzare \"Roof\" (tetto) Goldsworthy ha lavorato con cinque tagliatori di pietra inglesi, specializzati nella costruzione di muri a secco, in modo da realizzare strutture capaci di resistere al tempo e alle intemperie.\nLa fotografia gioca un ruolo cruciale nelle opere di Andy Goldsworthy, visto che il suo lavoro \u00e8 spesso fragile e transizionale: Ogni lavoro passa da una fase di sviluppo a quella di maturit\u00e0 per poi decadere. La fotografia allora raccoglie il punto di massima maturit\u00e0 dell'opera che si esprime proprio attraverso l'immagine. Successivamente l'opera incontra la sua decadenza, processo di per s\u00e9 implicito.\nGoldsworthy ha realizzato varie commissioni come l'ingresso del \"San Francisco De Young Museum\" con l'opera \"Drawn Stone\", influenzata dai frequenti terremoti della zona. La sua installazione \u00e8 composta da una enorme crepa nel pavimento che si dirada in fratture pi\u00f9 piccole e in blocchi di calcare che possono essere anche utilizzati come panche.\nLe spaccature pi\u00f9 piccole sono state realizzate da colpi di martello, cos\u00ec come la materia si \u00e8 involontariamente spezzata."}
{"id": "2476063", "revid": "86587", "url": "https://it.wikipedia.org/wiki?curid=2476063", "title": "Organizzazione &quot;O&quot;", "text": ""}
{"id": "2476065", "revid": "599013", "url": "https://it.wikipedia.org/wiki?curid=2476065", "title": "Geert Buv\u00e9", "text": "Carriera.\nCon la Nazionale di calcio a 5 del Belgio ha partecipato allo European Futsal Tournament 1996 (dove i diavoli rossi hanno vinto il bronzo), al FIFA Futsal World Championship 1996 (eliminati al secondo turno) e infine all'UEFA Futsal Championship 1999 (primo turno). In totale, ha disputato 66 incontri con la Nazionale di calcio a 5 del Belgio."}
{"id": "2476068", "revid": "599013", "url": "https://it.wikipedia.org/wiki?curid=2476068", "title": "Abdelhafid El-Guir", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Belgio, al FIFA Futsal World Championship 1996 in Spagna dove i belgi sono giunti al secondo turno, nel girone comprendente , e . In totale, ha disputato 45 incontri con i \"diavoli rossi\", realizzando 11 reti."}
{"id": "2476072", "revid": "834", "url": "https://it.wikipedia.org/wiki?curid=2476072", "title": "Restless (canzone Status Quo)", "text": ""}
{"id": "2476079", "revid": "161819", "url": "https://it.wikipedia.org/wiki?curid=2476079", "title": "JAXB", "text": ""}
{"id": "2476081", "revid": "1543377", "url": "https://it.wikipedia.org/wiki?curid=2476081", "title": "Guido Ugolotti", "text": "Carriera.\nGiocatore.\nPrelevato in giovane et\u00e0 dalla dalla compagine spezzina della Migliarinese, compie con i giallorossi la trafila delle giovanili per poi esordire in prima squadra nella stagione 1977-1978, mettendosi subito in luce realizzando 3 reti nelle prime 3 giornate di campionato contro Torino, e , senza per\u00f2 riuscire in quel campionato a imporsi come titolare (10 presenze complessive e 4 reti).\nLa presenze aumentano nella stagione successiva, quando scende in campo in 22 incontri di campionato con 6 reti all'attivo (secondo marcatore dei giallorossi dopo Roberto Pruzzo ), mentre nell'annata 1979-1980, pur aggiudicandosi la Coppa Italia e disputando il Campionato europeo Under-21, ricopre essenzialmente il ruolo di riserva (10 presenze e 1 rete).\nA partire dal 1980 viene prestato prima all', e poi, dopo un'altra stagione a Roma, al non riuscendo a imporsi come titolare in massima serie. Nel 1983 accetta quindi di scendere di categoria per vestire la maglia del Campobasso in Serie B. Con i rossoblu molisani segna una rete a suo modo storica, quella che permette al Campobasso di battere la Juventus di Platini e Boniek nell'andata degli ottavi di finale della Coppa Italia 1984-1985, nel giorno dell'inaugurazione dello stadio Nuovo Romagnoli.\nFra i cadetti Ugolotti trova la sua dimensione disputando cinque campionati da titolare, due col Campobasso e tre con l', con cui nell'annata 1985-1986 ottiene il suo record personale di realizzazioni in un campionato, con 11 centri. Dopo la retrocessione degli amaranto nella stagione 1987-1988 prosegue la carriera fra Serie C1 e Serie C2.\nIn carriera ha collezionato 72 presenze e 17 reti in Serie A e 140 presenze e 28 gol in Serie B.\nAllenatore.\nCessata l'attivit\u00e0 agonistica, ricopre per oltre un decennio il ruolo di allenatore nel settore giovanile della Roma. Nella stagione 2003-2004 esordisce alla guida di una prima squadra col Gela in Serie C2, quindi sale di categoria guidando per due stagioni l' in Serie C1.\nSeguono altre cinque stagioni in terza serie con , Arezzo, e , per poi essere chiamato a esordire in Serie B nella stagione 2011-2012, sedendo sulla panchina del ; il 30 ottobre 2011 viene sostituito da Giuseppe Giannini. Il 1\u00ba febbraio 2012, a seguito dell'esonero di Fabio Viviani, viene reintegrato alla guida della prima squadra della compagine maremmana; il 14 maggio seguente, a seguito della sconfitta per 2-1 contro il , viene nuovamente esonerato.\nIl 15 ottobre dello stesso anno viene chiamato sulla panchina del Benevento da cui viene esonerato il 17 gennaio 2013. Il successivo 16 settembre subentra a Ezio Capuano alla guida della Casertana. Il 28 ottobre 2014 subentra a Giovanni Bucaro sulla panchina del Savoia, ma il 7 gennaio 2015 chiede e ottiene la rescissione consensuale del contratto. Il 24 novembre seguente diventa il nuovo mister del Melfi, in Lega Pro.\nSuccessivamente, il 13 febbraio 2017 viene chiamato sulla panchina del al posto dell'esonerato Lamberto Zauli, fino al termine della stagione.\nIl 14 novembre 2018 viene ingaggiato dal Floriana, club del campionato maltese. Dopo una sola stagione, conclusasi con il raggiungimento dell'ottavo posto in campionato, viene esonerato il 14 maggio 2019.\nIl 31 dicembre 2019 Ugolotti viene ingaggiato dai , club di prima divisione di Gozo, con il quale sigla un contratto fino al termine della stagione."}
{"id": "2476082", "revid": "1543377", "url": "https://it.wikipedia.org/wiki?curid=2476082", "title": "Marcel Claesen", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Belgio, all'European Futsal Tournament 1996 nel quale i \"diavoli rossi\" hanno conquistato il bronzo, nonch\u00e9 al successivo FIFA Futsal World Championship 1996 concluso al secondo turno, nel girone comprendente , e . In totale, ha disputato 30 incontri con la Nazionale di calcio a 5 del Belgio, realizzando 6 reti."}
{"id": "2476083", "revid": "338769", "url": "https://it.wikipedia.org/wiki?curid=2476083", "title": "Marc Claesen", "text": ""}
{"id": "2476088", "revid": "124123", "url": "https://it.wikipedia.org/wiki?curid=2476088", "title": "Paata Burchuladze", "text": "Biografia.\nStudi\u00f2 canto con Olimpi Chelaschwili a Tblisi al Conservatorio statale e inoltre si laurea in ingegneria all'Universit\u00e0 di Mosca. Debutt\u00f2 nella sua citt\u00e0 nel ruolo di Mefistofele nel 1975. Grazie al suo talento ottenne una borsa di studio per proseguire nella sua preparazione a Milano con Giulietta Simionato ed Eduardo M\u00fcller.\nNel 1981 conquist\u00f2 il primo premio al concorso di canto \"Voci verdiane\" di Busseto, e l'anno seguente ottenne la medaglia d'oro e il primo posto nel prestigioso Concorso internazionale \u010cajkovskij di Mosca. Nel 1985 trionf\u00f2 al concorso \"Luciano Pavarotti\" di Philadelphia. A seguito di questi importanti riconoscimenti, inizi\u00f2 una brillante carriera nei teatri europei e americani: ebbe grande successo al debutto al Covent Garden nel ruolo di Ramfis in \"Aida\" nel 1984, accanto al tenore Luciano Pavarotti (Radam\u00e9s), alla Scala di Milano e alla Staatsoper di Vienna, nella \"Luisa Miller\", di nuovo assieme a Pavarotti.\nLa sua prima apparizione alla Metropolitan Opera di New York fu come Don Basilio ne \"Il barbiere di Siviglia\" nel 1989. Herbert von Karajan, che lo definiva \"un secondo \u0160aljapin\", lo volle al Festival di Salisburgo, dove torn\u00f2 varie volte. Un'altra tappa importante della sua carriera fu l'interpretazione del \"Boris Godunov\" all'inaugurazione della stagione 1990-1991 del Metropolitan.\nRepertorio.\nIl repertorio comprende, innanzi tutto, i grandi ruoli verdiani da basso come il re Filippo II nel \"Don Carlos\", ma si \u00e8 cimentato anche nel repertorio russo (\"Boris Godunov\", il principe Gremin in \"Eugenio Onieghin\", Dosifei in \"Kovancina\", il Khan Koncak de \"Il principe Igor\"'), nonch\u00e9 i ruoli del repertorio francese.\nOltre che nel repertorio operistico, \u00e8 anche interprete di canzoni di diversi compositori russi, ed \u00e8 compositore egli stesso."}
{"id": "2476093", "revid": "767487", "url": "https://it.wikipedia.org/wiki?curid=2476093", "title": "Bai Hong", "text": "Negli anni '40, divenne una delle \"Sette grandi star del canto\".\nBiografia.\nIn giovane et\u00e0 Bai fu ammessa alla \"Bright Moonlight Song and Dance Troupe\", grazie alla quale entr\u00f2 nell'industria dell'intrattenimento di Shanghai. Usava il nome d'arte Bai Hong (\u767d\u8679), che veniva tradotto in \"Arcobaleno Bianco\". Viene anche categorizzata come una delle \"Tre Bianche di Beiping\" (\u5317\u5e73\u4e09\u767d), insieme a Bai Guang (\u767d\u5149) e Bai Yang (\u767d\u6768).\nCarriera.\nLa sua carriera musicale inizi\u00f2 alla giovane et\u00e0 di 13 anni. Negli anni '30 era una icona delle popstar, con canzoni quali \u90ce\u662f\u6625\u65e5\u98ce. Nel 1934 fu indetta una competizione canora a Shanghai, dove lei ottenne pi\u00f9 di 200 voti, aggiudicandosi il primo posto. Era conosciuta per la sua maestria nel padroneggiare la lingua, e la chiarezza dei testi delle sue canzoni fu uno dei motivi che la aiut\u00f2 a raccogliere tanti fan.\nNegli anni '30, era riconosciuta come una delle tre pi\u00f9 grandi cantanti mandopop, insieme a Zhou Xuan e Gong Qiuxia.\nLa sua carriera ebbe il periodo d'oro negli anni '40, quando i ritmi delle sue canzoni mutarono in melodie jazz pi\u00f9 vivaci. Alcune delle canzoni che le portarono maggior successo furono \u5f97\u4e0d\u5230\u7684\u7231\u60c5, \u607c\u4eba\u7684\u79cb\u96e8, \u7231\u60c5\u4e0e\u9ec4\u91d1, \u96e8\u4e0d\u6d12\u82b1\u82b1\u4e0d\u7ea2. Era anche famosa per la sua canzone \u90ce\u5982\u6625\u65e5\u98ce, che aveva ritmi tendendi al tango.\nEra sposata con il compositore \u9ece\u9526\u5149, da cui per\u00f2 divorzi\u00f2 negli anni '50. Bai Hong mor\u00ec nel 1992 all'et\u00e0 di 73 anni ."}
{"id": "2476096", "revid": "298055", "url": "https://it.wikipedia.org/wiki?curid=2476096", "title": "Violet Turner", "text": ""}
{"id": "2476100", "revid": "804", "url": "https://it.wikipedia.org/wiki?curid=2476100", "title": "ASP loophole", "text": "L'ASP loophole \u00e8 un problema che si verifica quando un'azienda fa uso di software libero licenziato sotto GNU GPL per creare applicazioni web, le quali non vengono utilizzate direttamente dall'utente finale, il quale si limita a sfruttarne i servizi tramite una web application remota. A causa di una lacuna in tale licenza, l'azienda in questione pu\u00f2 usare e modificare il codice sorgente senza dover distribuire le modifiche effettuate, violando di fatto il concetto di software libero, volto alla diffusione della conoscenza."}
{"id": "2476102", "revid": "1573940", "url": "https://it.wikipedia.org/wiki?curid=2476102", "title": "Concattedrale di San Nicola (Pre\u0161ov)", "text": "La concattedrale di San Nicola \u00e8 la pi\u00f9 importante chiesa cattolica di rito romano a Pre\u0161ov e una delle pi\u00f9 antiche e notevoli della Slovacchia. Dal 2008 \u00e8 concattedrale dell'arcidiocesi di Ko\u0161ice.\n\u00c8 un edificio tardogotico, del tipo dell'\"Hallenkirche\", cio\u00e8 presenta navate di eguale altezza sotto la medesima copertura. Ha tre navate e tre absidi.\nLe dimensioni interne della concattedrale sono di 54,7 metri di lunghezza e di 34,45 metri di larghezza. L'altezza della navata raggiunge i 16 metri, mentre la torre \u00e8 alta 71 metri. \u00c8 la seconda maggiore \"Hallenkirche\" della Slovacchia, dopo la cattedrale di San Martino a Bratislava.\nStoria.\nOrigini.\nLa chiesa fu costruita verso la met\u00e0 del XIV secolo nella parte pi\u00f9 larga della strada maestra della citt\u00e0, sul luogo di un preesistente edificio sacro del XIII secolo, con le forme di un'ampia edificio a tre navate. Di quest'edificio si conservarono le mensole nella parte anteriore dell'arco trionfale medioevale, le colonnette di contrafforte e un mensole a forma di testa maschile sul muro perimetrale della navata settentrionale. Il portale settentrionale con la cornice del cosiddetto stile dolce fu scolpita attorno al 1400. Un incendio dell'anno 1418 colp\u00ec l'edificio, ma fu prontamente estinto, negli anni 1420-1440 i lavori proseguirono con il completamento di due campate del presibiterio settentrionale coperte da volte a crociera, riconducibili all'architettura gotica ceca della scuola di Peter Pal\u00e9\u0159. Verso il 1440 fu completato l'arco trionfale, che fu rialzato prima del 1489, quando fu anche allungata l'abside centrale coperto da una volta a raggiera. L'abside rimase comunicante con l'antica parte settentrionale mediante basse arcate.\nImportanti ampliamenti.\nLa terza tappa, che doveva concettualmente riunificare l'eterogeneo complesso, si associa al nome dell'architetto J\u00e1n Brengyszeyn, personalit\u00e0 emergente nelle opere tardogotiche della chiesa negli anni 1502-1515. In collaborazione con il maestro scalpellino Nicola da Levo\u010da costru\u00ec innanzitutto le tre navate e nel 1511 l'ingresso meridionale con il relativo oratorio. Le balaustre di pietra dell'oratorio presentano un motivo tardogotico. Allo stesso tempo furono intraprese piccole opere di completamento. Come risulta dai rilievi pi\u00f9 recenti, i raccordi delle volte della navata meridionale avevano aspetto policromo. I bassorilievi lapidei che ritraggono i re d'Ungheria, san Ladislao, santo Stefano e sant'Emerico sulle volte della navata meridionale furono dipinti da Peter Moler. Le cornici delle finestre erano dipinte di rosso, i costoloni della volte nelle navate di bianco o di incarnato. Nell'arco trionfale della navata meridionale \u00e8 dipinto un nastro che reca la data dell'inizio dei lavori (1502). Negli anni 1514-1515 maestro Giovanni eresse la torre. A piano terra vi \u00e8 una volta ad anello, unica nella Slovacchia orientale.\nAltari e decorazioni.\nContemporaneamente ai lavori di ampliamento di epoca tardogotica furono commissionati anche gli altari laterali. Domina l'interno della cattedrale l'altar maggiore, realizzato fra il 1490 e il 1506 e attribuito al minusiere pressoviense J\u00e1n Weiss. In un altare ad armadio gotico si trovano tre nicchie dorate, nelle quali si trovano tre statue lignee: al centro la Madonna col Bambino, a sinistra di chi guarda san Nicola e a destra sant'Adalberto. Dopo l'incendio del 1673 si conserv\u00f2 solo la predella e l'armadio dell'altar maggiore con le tre statue a grandezza naturale e tre delle quattro statue degli evangelisti sulle mensole con i baldacchini. In epoca barocca (1696) l'altare fu sopraelevato aggiungendovi statue di santi e angeli opera di J. Hartman. Sopra l'armadio dell'altare \u00e8 scolpita una cortina in rilievo, su cui campeggia il monogramma della Vergine circondato da raggi e da putti. La statua maggiore nell'ordine superiore dell'altar maggiore \u00e8 di san Sebastiano martire. A fianco di san Sebastiano si trovano a sinistra di chi guarda san Pietro e a destra san Paolo. Sulla sommit\u00e0 dell'altare vi \u00e8 una statua della Santissima Trinit\u00e0. La mensa antistante risale alla met\u00e0 del XVIII secolo. Sopra di essa vi \u00e8 un trono barocco per l'esposizione del Santissimo Sacramento con un tabernacolo girevole, su cui vi \u00e8 una croce.\nNella chiesa si trovano anche alcuni altari secondari:\nDella moltitudine di statue gotiche si sono conservate un san Gabriele arcangelo, un Crocifisso e una Passione della bottega di maestro Pavol di Levo\u010da. Le statue originali del Calvario poste sull'architrave dell'arco trionfale si presume che furono danneggiate dall'incendio del XVII secolo. Un Crocifisso monumentale di eccezionale qualit\u00e0 artistica e di forte espressivit\u00e0 trae origine dall'influsso dell'arte tedesca della prima met\u00e0 del XIV secolo. Fu trasportato sulla nuova croce, completata da medaglioni degli evangelisti, dopo l'anno 1440.\nDegli altari laterali gotici ci sono pervenute 14 tavole dipinte su entrambi i lati, che appartenevano originariamente all'altare di san Nicola e Maria Vergine. Tradizionalmente sono attribuite ai maestri Peter e Albert di Pre\u0161ov, che vi lavorarono fra il 1497 e il 1506. Antichi documenti ricordano anche una pala di sant'Anna, che fu trasferita al Museo nazionale ungherese di Budapest. Al patrimonio gotico della chiesa appartengono anche gli affreschi sul lato settentrionale dell'abside centrale della fine del XV secolo e inizio del successivo, raffiguranti un cavaliere e figure femminili.\nAccessori e decorazioni.\nNella seconda met\u00e0 del XVI secolo il tempio fu riarrangiato in stile rinascimentale. Rimangono due stalli da quattro e da sei posti, datati 1568 e 1569. Sono opera di Georg Tischler di Ke\u017emarok. Sulla tribuna occidentale nel 1634 fu costruito un grande organo con ornamenti del primo barocco e statua di san Michele arcangelo sulla sommit\u00e0. L'organo possiede 43 registri in 3 casse, che contano complessivamente 3480 canne e 20 campanelli. La parete settentrionale dell'abside centrale presenta sotto le arcate gotiche due tribune con balaustre del primo barocco. Accanto alle tribune \u00e8 ospitato l'organo piccolo con una ricca decorazione policroma. Conta 378 canne di differente misura. In cima alla cassa centrale dell'organo campeggia una statua di re Davide e ai lati statue di angeli opera di minusieri pressoviensi. Addossata ad una colonna fra le absidi delle navate centrale e meridionale si trova un fonte battesimale di marmo rosso con un coperchio di rame. Di fronte, sul lato settentrionale dell'abside centrale si ammira un pulpito con una decorazione dorata in rilievo e un'alta statua del Buon Pastore sulla copertura. Fu costruita per la chiesa evangelica tedesca di Pre\u0161ov e originariamente vi si accedeva direttamente dal tempio, mentre ora l'accesso \u00e8 dalla sacrestia. Nell'anno 1634 le pareti interne della chiesa furono intonacate per motivi igienici e nel 1641 fu riparata la torre.\nIl Settecento.\nLavori di restauro interessarono la chiesa anche dopo i grandi incendi degli anni 1711 e 1788, quando furono costruiti il portale meridionale in stile barocco-neoclassico con porta scolpita. Nella prima met\u00e0 del XVIII secolo furono costruiti anche gli altari di sant'Antonio di Padova, della Risurrezione e pi\u00f9 tardi l'altare della Santa Croce.\nOpere recenti.\nAll'inizio del XIX secolo fu costruito il portico settentrionale, nel 1823 furono demoliti il cimitero e la recinzione in pietra attorno alla chiesa. Negli anni 1903 e 1904 la torre fu restaurata sotto la guida dell'architetto F. Schulek, che le diede un aspetto gotico. I restauri degli interni del 1914 e degli anni trenta riguardarono la pavimentazione e l'eliminazione della tinteggiatura monocroma degli elementi architettonici lapidei. Negli anni cinquanta furono installate vetrate artistiche alle finestre meridionali e una via crucis in vetro colorato retroilluminato. Fra il 1981 e il 1989 fu compiuto l'ultimo grande restauro della chiesa."}
{"id": "2476104", "revid": "297745", "url": "https://it.wikipedia.org/wiki?curid=2476104", "title": "Abbazia di Nervesa", "text": ""}
{"id": "2476105", "revid": "1566286", "url": "https://it.wikipedia.org/wiki?curid=2476105", "title": "Archie Kao", "text": "\u00c8 conosciuto principalmente per il ruolo di Archie Johnson nella serie televisiva \"CSI - Scena del crimine\" e anche per il ruolo di Kai Chen in \"Power Rangers Lost Galaxy\".\nBiografia.\nArchie Kao nasce a Washington D.C. da genitori di origini cinesi. Frequenta la George Mason University, dove \u00e8 membro della confraternita Sigma Chi e si laurea in Comunicazione e Linguaggio. Sempre alla George Mason University viene eletto \"Homecoming King\" e nominato presidente del corpo studentesco. Prima di diventare attore, aveva progettato di frequentare una scuola di giurisprudenza poich\u00e9 il suo sogno era quello di lavorare nella politica.\nKao parla e capisce un rudimentale cinese in quanto \u00e8 cresciuto in una famiglia bilingue, e ha studiato francese per sei anni. Ha due sorelle.\nCondivide lo stesso giorno di nascita con l'attrice Thuy Trang (1973-2001) famosa per aver recitato nella serie televisiva \"Mighty Morphin Power Rangers\" dal 1993 al 1994, nel ruolo di Trini Kwan, la prima Yellow Ranger.\nNel 2006 \u00e8 stato nominato uno degli \"Hottest Bachelors\" dalla rivista People Magazine. Attualmente vive a Los Angeles."}
{"id": "2476108", "revid": "1889177", "url": "https://it.wikipedia.org/wiki?curid=2476108", "title": "Ca' Zenobio degli Armeni", "text": "Ca' Zenobio degli Armeni \u00e8 un palazzo di Venezia, situato nel sestiere di Dorsoduro, sulla fondamenta del Soccorso, nel tratto tra Campo dei Carmini e Campo San Sebastian, a pochi passi da Palazzo Ariani (a cui si collega tramite il ponte del Soccorso) e Palazzo Foscarini (tramite ponte Foscarini).\nStoria.\nProgetto realizzato a cavallo tra XVII e XVIII secolo da Antonio Gaspari (allievo del pi\u00f9 noto architetto Baldassarre Longhena), l'attuale Ca' Zenobio \u00e8 costruita a partire da un edificio gotico preesistente, gi\u00e0 sede dal 1664 della nobile famiglia di origine veronese degli Zenobio, per i quali l'edificio fu progettato e al quale diedero il nome.A met\u00e0 Ottocento, estintasi la casata e passati pi\u00f9 proprietari tra i quali gli Albrizzi, diviene sede dei Mechitaristi Armeni di Venezia, ai quali si deve la seconda parte del nome.Nel primo Novecento la struttura ha beneficiato di un restauro ad opera dell'architetto veneziano Vincenzo Rinaldo.Attualmente ancora di propriet\u00e0 degli Armeni, il palazzo \u00e8 spesso parzialmente affittato per essere sede di mostre, concerti o ricevimenti.\nLe sontuose sale barocche del palazzo sono state luogo di ambientazione di celebri videoclip musicali: nel 1984 vi fu girato il video di \"Like a Virgin\" di Madonna, nel 2004 il videoclip di \"Vivimi\" di Laura Pausini.\nDescrizione.\nEsterni.\nCa' Zenobio \u00e8 un edificio barocco, con un'importante facciata che si allunga sul rio che collega la Chiesa dei Carmini alla Chiesa dell'Angelo Raffaele. Tale facciata, su tre livelli pi\u00f9 ammezzato di sottotetto rispettanti una rigorosa simmetria, si caratterizza per la lunghezza e per le tante aperture: ben 46 monofore, alle quali si aggiungono tre ingressi al pian terreno e la forometria della parte centrale dei due piani nobili; al primo piano nobile \u00e8 presente una serliana con mascherone, mentre al secondo tre aperture rettangolari sono inscritte in una cornice lapidea terminata da un grande timpano occupante l'altezza del mezzanino.\nUn grande giardino sul retro confina col complesso dei Carmini: tale spazio \u00e8 coerente con la struttura \"a U\" del palazzo, dovuta a due braccia che si allungano a partire dai lati del blocco principale dell'edificio, una delle quali ospita ancora la biblioteca. Sulla facciata che guarda sul giardino sono presenti due serliane, poste nella parte centrale pi\u00f9 alta, culminante in un frontone.\nInterni.\nDentro vanno citate almeno alcune delle numerose e ricche parti:"}
{"id": "2476113", "revid": "768068", "url": "https://it.wikipedia.org/wiki?curid=2476113", "title": "Raimondo Inconis", "text": "Biografia.\nInfanzia e formazione.\nInconis, nasce a San Gavino Monreale, figlio di un pirotecnico proprietario di una fabbrica di fuochi artificiali sarda. Fin dall'et\u00e0 di sei anni ricevette i primi rudimenti di teoria musicale e pianoforte da padre Ambrogio, frate del convento del suo paese.\nSuccessivamente Inconis si iscrive al Conservatorio di Musica \"Giovanni Pierluigi da Palestrina\"\nin Cagliari e il suo insegnante di educazione musicale, Luciano Senis, gli consiglia il fagotto. Si diploma col massimo dei voti nel 1981 col maestro Orlando Pittau.\nStudi all'estero.\nNel 1978, vince una borsa di studio per frequentare l'alto corso di specializzazione col maestro Iwein D'Haese presso l'Acad\u00e9mie Internationale d'Et\u00e9 a Saint-Hubert (Belgio).\nNel 1979 e nel 1980, frequenta la scuola di specializzazione presso l'Universit\u00e0 dell'Acad\u00e9mie Internationale d'Et\u00e9 a Nizza (Francia) col maestro Michel Denize ed \u00e8 premiato con una borsa di studio per le sue grandi qualit\u00e0 timbriche, tecniche ed espressive. Durante il corso fu scelto per suonare con l'Orchestre de Chambre de Paris dal maestro Jean-Claude Montac.\nSempre nel 1980 gli fu offerta una borsa di studio dalla JMC Orford Arts Centre Canada Magog, (Qu\u00e9bec) e un'altra dal Centre Musical International D'Annecy (Francia).\nNel 1982, inizi\u00f2 un percorso di studi col maestro Karl \u00d6hlberger, I fagotto dei Wiener Philharmoniker, e Inconis fu subito scelto per suonare come I fagotto all'Internationale Orchesterwochen in Austria. Subito dopo Karl \u00d6hlberger lo segnal\u00f2 ai Wiener Philharmoniker per le sue spiccate ed evidenti qualit\u00e0 e vi rimase per circa un mese.\nNel 1983 gli fu offerta una borsa di studio per frequentare l'Internationaal Muziekkamp, van Jeugd en Muziek Belgi\u00eb che lo vide impegnato come fagottista nell'orchestra del Music Camp.\nOrchestre internazionali giovanili.\nDurante il suo percorso scolastico Inconis ha suonato: nel 1979 con l'orchestra dell'Universit\u00e0 dell'Acad\u00e9mie Internationale d'Et\u00e9 a Nizza (Francia).\nDal 1978 e 1980 e dal 1983 al 1984 \u00e8 stato membro dell'Orchestra Giovanile Internazionale ().\nNel 1982 nell'Internationale Orchesterwochen (Austria).\nNel 1983 nell'Internationaal Muziekkamp, van Jeugd en Muziek Belgi\u00eb.\nNel 1984 nell'International Chamber Orchestra a Rovigno (Croazia), Koper (Slovenia) e Porec (Croazia).\nLa carriera.\nAncora studente Inconis vince tre audizioni presso l'Orchestra Lirico-Sinfonica di Cagliari, suonando dal 1979 a luglio del 1984 come I e II fagotto.\nInconis ha collaborato per brevissimi periodi con le pi\u00f9 importanti orchestre europee in Germania, Belgio, Austria, Francia e Svezia.\nNel settembre del 1984 inizia la sua carriera come controfagottista nell'Orchestra Sinfonica Siciliana e da allora si impegna per la valorizzazione del suo strumento. Per questo motivo nel 1994 lavor\u00f2 per la casa Ricordi di Milano alla realizzazione del libro: Il Contrafagotto, Storia e Tecnica - ER 3008 / ISMN 979-0-041-83008-7. Adoperato in tutte le Universit\u00e0 del mondo, adesso il Metodo INCONIS, \u00e8 considerato un\u2019autorevole guida ai fondamentali tecnico-espressivi e storici del controfagotto.\nParallelamente all'attivit\u00e0 orchestrale ha tenuto master class e corsi di perfezionamento in Italia e all'estero ed \u00e8 presente in commissione d'esame come commissario esterno presso le Universit\u00e0 Musicali e, come membro di giuria nei concorsi internazionali.\nDopo l'incidente del 2009 \u00e8 costretto a rinunciare all'attivit\u00e0 orchestrale ma continua la sua opera di divulgazione, conoscenza e crescita del controfagotto.\nPremi, riconoscimenti e dediche.\nNel corso della sua carriera Inconis ha ricevuto numerosi premi, riconoscimenti e dediche: nel 1984 a Gro\u017enjan la consegna del diploma Orkestar dalla Federation of the Jeunesses Musicales.\nNel 1979 il compositore Camillo Moser gli ha dedicato un concerto per fagotto e pianoforte: Flash; eseguito lo stesso anno a Nizza.\nNel 1984 il compositore Nenad Fir\u0161t gli dedic\u00f2 un concerto: Pezzo Rusticano per fagotto Solo; successivamente eseguito e trasmesso in diretta dalla TV Jugoslava a Grisignana nel mese di luglio dello stesso anno.\nConcerti.\nInconis, ha suonato nelle pi\u00f9 importanti e prestigiose sale concertistiche del mondo: Tokio, \u014csaka, Nagoya, Praga, Torino, Milano, Napoli, Pechino, Venezia, Taormina, Oslo, Nizza ed altri teatri.\nDirettori.\nInconis, durante la sua carriera, \u00e8 stato diretto da grandi direttori d'orchestra dal nome di: Yuri Temirkanov, Krzysztof Penderecki, Aldo Ceccato, Claudio Abbado, Peter Maag, Georges Pr\u00eatre, Franz Welser-M\u00f6st, Hubert Soudant, Rudolf Barshai, Gary Bertini, Zoltan Pesko, Alain Lombard, Riccardo Chailly, Yoel Levi, Gorge Pehlivanian, Rafael Fr\u00fchbeck de Burgos, Vladimir Delman, Giuseppe Sinopoli, Daniel Oren, Gabriele Ferro, Claudio Abbado, Ottavio Ziino e tanti altri.\nDiscografia.\nFonit Cetra, Masters, Pentagramma S.r.l."}
{"id": "2476115", "revid": "122906495", "url": "https://it.wikipedia.org/wiki?curid=2476115", "title": "Fuck You (Lily Allen)", "text": "Fuck You \u00e8 una canzone della cantante britannica Lily Allen, estratta come terzo singolo dall'album \"It's Not Me, It's You\".\nDescrizione.\n\"Fuck You\" \u00e8 stata scritta da Lily Allen e Greg Kurstin, che \u00e8 anche il produttore del brano. La canzone era stata ufficialmente presentata sul MySpace della cantante nel 2008 insieme a \"I Could Say\" e \"The Fear\", all'epoca intitolata \"I Don't Know\". Il titolo del brano era originariamente \"Guess Who Batman\", in seguito cambiato in \"Get Wit the Brogram\" ed infine \"GWB\". Il tema della canzone \u00e8 l'omofobia.\nVideo musicale.\nIl video musicale prodotto per \"Fuck You\" \u00e8 stato prodotto dalla compagnia francese \"Frenzy Paris\" e presentato sul canale YouTube dell'etichetta Parlophone il 15 giugno 2009. L'intero video \u00e8 visto dal punto di vista della cantante (lo si intuisce quando questa si scatta da sola una fotografia), e la segue dalla sua stanza in albergo sino ad uno studio televisivo. Nel percorso, Lily Allen altera lo stato delle cose, semplicemente usando le proprie mani, ad esempio allungando la Torre Eiffel o allargando i capelli di un passante."}
{"id": "2476122", "revid": "928766", "url": "https://it.wikipedia.org/wiki?curid=2476122", "title": "Bastien Chesaux", "text": "Anche suo padre, Robert Chesaux, ha corso come pilota motociclistico professionista.\nCarriera.\nEsordisce nella classe 125 del motomondiale nel 2008 a bordo di un'Aprilia nel team WTR San Marino, in sostituzione di Stefano Bianco, senza ottenere piazzamenti a punti. Nel 2009 passa alla classe 250 con la Honda RS250R del Racing Team Germany, per poi spostarsi, a partire dal Gran Premio del Portogallo, all'Aprilia RSW 250 LE del team Matteoni Racing. Conclude la stagione al 25\u00ba posto con 3 punti.\nNel 2010 partecipa al campionato mondiale Supersport con una Honda CBR600RR del team Harms Benjan Racing. Si piazza al ventiquattresimo posto nella classifica generale con 8 punti, ottenendo come miglior risultato in gara il quattordicesimo posto in tre gran premi. Continua nel mondiale Superport anche nel 2011, correndo ancora con una Honda CBR600RR ma spostandosi al team MACH Racing. Si posiziona 26\u00ba con 6 punti in graduatoria iridata.\nA partire dal 2012 si sposta nel campionato europeo Superstock 600, ingaggiato dal team EAB Ten Kate Junior, ottenendo come risultati di rilievo, una pole position in occasione della gara olandese ed un piazzamento a podio con il terzo posto nella gara di Monza. Al termine della stagione \u00e8 decimo nella classifica piloti con 59 punti. Confermato dal team Ten Kate nell'europeo Superstock 600 anche nel 2013, migliora i riscontri della stagione precedente, racimolando 5 posizionamenti a podio ed un giro veloce, posizionandosi quarto con 126 punti nella graduatoria piloti.\nDopo aver corso nel 2014 nel campionato spagnolo nella classe Moto2, nei primi mesi del 2015 decide di ritirarsi dall'agonismo."}
{"id": "2476125", "revid": "767487", "url": "https://it.wikipedia.org/wiki?curid=2476125", "title": "Bai Guang", "text": "Negli anni '40, divenne una delle \"Sette grandi star del canto\".\nBiografia.\nIn giovane et\u00e0, Bai era una studentessa del \"Beiping Salon Theatrical Troupe\" (\u5317\u5e73\u6c99\u9f99\u5267\u56e2), esibendosi una volta nell'opera di C\u00e1o Y\u01d4 \"Sunrise\". Nel 1937 si \u00e8 iscritta al dipartimento musicale dell'Universit\u00e0 di Tokyo, fino all'avvento della Seconda guerra mondiale nel 1942.\nDopo la scuola d'arte drammatica, era sua intenzione diventare un'attrice cinematografica. Come proclamato da lei stessa, voleva essere come i raggi di luce provenienti dai proiettori che andavano ad illuminare il grande schermo. Fu grazie a questa metafora che le fu dato il nome d'arte \u767d\u5149, che viene tradotto in \"Luce Bianca\".\nCarriera.\nLe sue canzoni mandopop erano spesso usate nelle colonne sonore di diversi film. Aveva una voce leggermente profonda e rauca, che la aiut\u00f2 a divenire una grande star nella scena musicale di Shanghai.\nLa carriera di Bai sugli schermi cinematografici inizi\u00f2 nel 1943. Era conosciuta per aver rappresentato sugli schermi diversi ruoli di seduttrice, grazie alla sua immagine civettuola; diverse volte ha recitato il ruolo della cattiva.\nDopo la fondazione della Repubblica Popolare Cinese nel 1949, il suo \"A Forgotten Woman\" fu il primo film proveniente dalla RPC ad essere proiettato ad Hong Kong. Perfino il governatore di Hong Kong, Alexander Grantham, divenne suo fan.\nNel 1950 Bai si ritir\u00f2 dalla scena musicale cinese, e si trasfer\u00ec nella capitale della Malaysia Kuala Lumpur. Nel 1953 apr\u00ec un nightclub nel distretto giapponese di Ginza, a Tokyo. Pi\u00f9 tardi si stabil\u00ec ad Hong Kong, apparendo per l'ultima volta in televisione nel 1995, come presentatrice ai \"Top 10 Chinese Singer Awards\" di Hong Kong..\nIl 27 agosto 1999 mor\u00ec a Kuala Lumpur a causa di un cancro al colon, all'et\u00e0 di 78 anni.\nEredit\u00e0.\nLa tomba di Bai si trova a Semenyih, in Malaysia. \u00c8 un modello unico, in quanto \u00e8 rappresentata da un pianoforte che suona la sua musica. Il suo sepolcro attrae visitatori da ogni parte del mondo, tra cui Cina, Hong Kong, Germania, Danimarca e Spagna."}
{"id": "2476126", "revid": "339392", "url": "https://it.wikipedia.org/wiki?curid=2476126", "title": "Frances MacNair", "text": ""}
{"id": "2476127", "revid": "287204", "url": "https://it.wikipedia.org/wiki?curid=2476127", "title": "Down to Earth (album)", "text": ""}
{"id": "2476128", "revid": "149587", "url": "https://it.wikipedia.org/wiki?curid=2476128", "title": "Concattedrale di San Nicola a Pre\u0161ov", "text": ""}
{"id": "2476130", "revid": "880827", "url": "https://it.wikipedia.org/wiki?curid=2476130", "title": "Concattedrale di San Nicola", "text": ""}
{"id": "2476131", "revid": "834", "url": "https://it.wikipedia.org/wiki?curid=2476131", "title": "Eivets Rednow (album)", "text": ""}
{"id": "2476132", "revid": "767487", "url": "https://it.wikipedia.org/wiki?curid=2476132", "title": "Viola Reggio Calabria 1991-1992", "text": "Rosa della Viola Reggio Calabria per la stagione 1991-1992 di Serie A2.\nPiazzamento finale: 1\u00ba posto, promossa in Serie A1.\nSponsor: Panasonic."}
{"id": "2476133", "revid": "834", "url": "https://it.wikipedia.org/wiki?curid=2476133", "title": "I Was Made to Love Her (brano musicale)", "text": ""}
{"id": "2476134", "revid": "1305772", "url": "https://it.wikipedia.org/wiki?curid=2476134", "title": "I Was Made to Love Her", "text": ""}
{"id": "2476136", "revid": "1369234", "url": "https://it.wikipedia.org/wiki?curid=2476136", "title": "Lorenzo Carotti", "text": "Carriera.\nClub.\nCresciuto nelle giovanili del . Nel 2004 si trasferisce al dove gioca da titolare una stagione in Serie C1. Nel 2005 passa alla Cremonese dove gioca 25 partite in Serie B e poi colleziona oltre cento presenze in Serie C1. Il 17 agosto 2010 il ufficializza l'ingaggio del giocatore. Dopo due anni con complessive 44 presenze, il 26 giugno 2012 firma per il Benevento, sempre in Lega Pro Prima Divisione. Dopo essere tornato al Pavia, in cui milita per altre due stagioni, il 7 luglio 2015 passa alla Maceratese, neopromossa in Lega Pro. Nella stagione 2018/2019 si trasferisce al Montefano Calcio neo promossa in Eccellenza Marche collezionando 30 presenze e 4 gol contribuendo alla salvezza della matricola Maceratese.\nNazionale.\nHa fatto parte di tutte le Nazionali giovanili fino all'Under-20 con la quale ha preso parte al Mondiale di categoria del 2005, segnando complessivamente 2 gol in 11 partite."}
{"id": "2476137", "revid": "37401", "url": "https://it.wikipedia.org/wiki?curid=2476137", "title": "With a Song in My Heart", "text": ""}
{"id": "2476143", "revid": "118872010", "url": "https://it.wikipedia.org/wiki?curid=2476143", "title": "Macbeth (Gargoyles)", "text": "Macbeth \u00e8 un personaggio della serie televisiva a cartoni animati \"Gargoyles - Il risveglio degli eroi\" realizzata dalla Disney e andata in onda dal 1994 al 1997. In italiano \u00e8 doppiato da Dario Penne.\nCome il nome lascia intuire, il personaggio \u00e8 ispirato al protagonista dell'omonima tragedia di William Shakespeare.\nCaratteristiche del personaggio.\nMacbeth \u00e8 l'umano immortale magicamente legato a D\u00e8mona per l'eternit\u00e0; fu re di Scozia dal 1040 al 1057.\nMacbeth \u00e8 uno dei personaggi di maggior valore etico della serie; da sempre si presenta come un cattivo anomalo; contraddistinto da un forte senso dell'onore e della giustizia (non aggredisce i gargoyles mentre sono di pietra in quanto lo considera un gesto di vilt\u00e0), se deve affrontare una battaglia Macbeth si assicura prima che il suo avversario lo possa combattere ad armi pari e si aspetta che chiunque altri faccia lo stesso (impedisce a D\u00e8mona, che si trova in forma umana, di usare un bazooka contro Elisa e la costringe ad affrontarla in un corpo a corpo); \u00e8 conscio della vera natura guardiana dei gargoyle e disprezza le persone che li considerano dei mostri.\nIn realt\u00e0 Macbeth non \u00e8 affatto malvagio, ma \u00e8 pur sempre un mercenario che su pagamento agisce per conto di chiunque e, dunque a seconda dell'obbiettivo che deve raggiungere e di chi lo paga per raggiungerlo si adatta alle circostanze.\nSolitamente lavora da solo, ma in un paio di occasioni si \u00e8 visto affiancato da altri due mercenari di nome Banquo e Fleance.\nMacbeth non lega con nessun gargoyle in particolare a parte Golia con cui divide un muto e reciproco rispetto e Broadway, in cui susciter\u00e0 la passione per la lettura.\nOdia Demona in quanto responsabile del suo lungo esilio forzato e della caduta del suo regno ed \u00e8 deciso a toglierle la vita egli stesso sebbene ci\u00f2 significhi andare incontro anche alla sua morte.\nMacbeth si presenta con un uomo anziano ma ancora in una perfetta forma fisica, ha i capelli corti ed una folta barba bianca, i lineamenti marcati ed un viso sormontato da rughe che ne marca l'espressione severa ed i taglienti occhi verdi come smeraldi.\nVeste sempre con una divisa rinforzata in Kevlar che lo protegge dai colpi avversari e gli consente una maggiore resistenza a cadute, proiettili ed elettricit\u00e0 e che contiene tutte le sue armi pi\u00f9 fidate; sopra di tale suite inoltre, porta un lungo cappotto nero.\nOccasionalmente ha indossato la maschera del Cacciatore di Gargoyles.\nBiografia del personaggio.\nInfanzia.\nMacbeth nasce in Scozia, nel 1005, dal re Findlaech e da sua moglie Doada; sappiamo che la madre mor\u00ec quando Macbeth aveva meno di cinque anni e che il padre lo addestr\u00f2 fin da bambino all'arte della spada.\nMacbeth si dimostra subito molto pi\u00f9 controllato ed imparziale di suo cugino Duncan, legittimo erede al trono. E questo provoca l'invidia del parente.\nNel 1020, un quindicenne Macbeth conosce la giovane e bella Gruoch, coetanea figlia di Lord Boite (vecchio amico del padre) e suo primo amore; La sera stessa del loro incontro per\u00f2, al castello Moray sopraggiunge Gillemcongaim, nei panni del cacciatore (il quale \u00e8 stato assoldato da Duncan per uccidere Findlaech); nello scontro che segue, Macbeth si difende coraggiosamente ma suo padre viene ucciso in duello, prima che lui possa fare la stessa fine una gargoyle dai capelli rossi lo soccorre affrontando in cacciatore (essa aveva ricevuto una soffiata sulla posizione del suo nemico di vecchia data dalle Strane Sorelle); sfortunatamente il giovane cade dalle mura del castello e Gruoch da sola non riesce a tirarlo su, quindi la Gargoyle interrompe la sua battaglia per soccorrerlo lasciando cos\u00ec fuggire il Cacciatore; in seguito la creatura fugge lasciando soli Gruoche e Macbeth, che si abbracciano felici di essere sopravvissuti.\nNegli anni i due fanciulli svilupperanno i loro sentimenti.\nAttraverso il millennio.\nNel 1032, un Macbeth, ormai adulto progetta di proporre a Gruoch di sposarlo, ma si trova con le spalle al muro quando la ragazza viene promessa a Lord Gillemcongaim, (nominato tale da Duncan, ora re di Scozia grazie al suo aiuto).\nPer il bene della fanciulla, Macbeth non far\u00e0 obiezioni al matrimonio; in seguito per\u00f2, Duncan (per liberarsi di Gillemcomgaim, il quale sta diventando un elemento scomodo) rivela a Macbeth la vera identit\u00e0 del Lord: il Cacciatore che uccise suo padre.\nMacbeth si reca dall'uomo e lo affronta in duello; quando questi per\u00f2 si fa scudo minacciando di morte Gruoch, in soccorso dei Macbeth arriva nuovamente la misteriosa Gargoyle (l\u00ec, sempre per lo stesso motivo); i due combattono assieme contro il Cacciatore uccidendolo e stavolta \u00e8 Macbeth a salvare la vita della creatura, la quale se ne va dopo averlo ringraziato dicendo che \"ora sono pari\".\nIn seguito alla morte del Cacciatore, Macbeth diviene signore di Moray e sposa l'amata Gruoch. La quale gli dar\u00e0 un figlio: Lulach.\nNel 1040, Macbeth, ora trentacinquenne, si trova a fare i conti con Duncan, il quale lo vede come una minaccia al trono e decide di fargli guerra.\nMentre le truppe del cugino si muovono verso la sua fortezza, egli si reca nelle lande alla ricerca della Gargoyle con cui ha precedentemente sconfitto il cacciatore e la incontra; la creatura per\u00f2 \u00e8 cocciuta e non vuole fidarsi delle sue promesse di protezione verso la sua specie in cambio del suo aiuto in battaglia; qui intervengono le Strane Sorelle, che per far s\u00ec che i due stabiliscano un'alleanza propongono loro di legare insieme le loro vite; l'uomo e la Gargoyle accettano, e cos\u00ec, mentre il primo acquisisce l'immortalit\u00e0 la seconda giura fedelt\u00e0 a lui e al suo clan.\nNonostante non ne siano consapevoli questo faceva parte di un disegno predefinito dalle Strane Sorelle e dall'Arcimago.\nGrazie all'aiuto della Gargoyle e del suo clan di ultimi della specie, Macbeth sconfigge in battaglia il cugino Duncan e diviene re di Scozia; in seguito nominer\u00e0 suo consigliere la gargoyle, cui d\u00e0 nome D\u00e8mona, causa la sua spietatezza in battaglia.\nI due esilieranno a Londra il figlio di Duncan; Canmore, il quale prima di andarsene raccoglier\u00e0 la maschera del cacciatore.\nIl regno di Macbeth prosegue nella pace e nell'abbondanza per diciassette anni.\nNel 1057 per\u00f2, Canmore torner\u00e0, a capo dell'esercito inglese, i consiglieri di Macbeth gli suggeriranno di consegnare loro i gargoyles per far terminare le ostilit\u00e0; idea che l'uomo prender\u00e0 brevemente in considerazione.\nD\u00e8mona, venuta al corrente di ci\u00f2 far\u00e0 s\u00ec che i suoi gargoyles disertino condannando il regno di Macbeth.\nL'uomo fugge con la sua sposa, ma viene raggiunto da Canmore e da D\u00e8mona, il nuovo Cacciatore uccide Macbeth colpendolo alle spalle e ci\u00f2 provoca anche la morte di D\u00e8mona. In seguito a ci\u00f2 Canmore fugge per tornare dalle sue truppe e sul posto sopraggiungono Boite e Lulach; l'uomo, visto il cadavere di Macbeth decide di nominare Lulach nuovo re di Scozia, in seguito i due lasciano da soli Macbeth e Gruoch, e davanti agli occhi della donna i due (D\u00e8mona e Macbeth) resuscitano, la gargoyle scappa, e l'uomo riabbraccia sua moglie deciso a vendicarsi di Canmore, sfortunatamente la donna lo persuade che se si rifacesse vedere sarebbe accusato di stregoneria e, dunque l'unica possibilit\u00e0 per l'uomo \u00e8 fuggire dalla sua casa e mai pi\u00f9 farvi ritorno; angosciato Macbeth d\u00e0 il triste ma inevitabile addio all'amata e, in seguito fugge dal suo paese.\nPer i secoli a seguire Macbeth fuggir\u00e0 da un paese all'altro cambiando nome di continuo; la sua unica ragione di vita sar\u00e0 cercare D\u00e8mona per vendicarsi di lei ed ucciderla, mettendo cos\u00ec fine anche alla sua indesiderata lunga vita.\nNel 1606, conosce William Shakespeare e gli racconta la sua storia, dandogli cos\u00ec lo spunto per la famosa tragedia Macbeth.\nSecondo quanto detto dall'autore Greg Weisman, Macbeth mise piede in America prima ancora che venisse cos\u00ec nominata.\nNel natale del 1950; visiter\u00e0 l'abbazia di Westminster assieme ad un gruppo di studenti scozzesi per vedere La Pietra del Destino.\nIn seguito diventer\u00e0 un cacciatore di taglie e mercenario.\nComprer\u00e0 o si far\u00e0 costruire poi, pi\u00f9 ville sparse per il mondo, di cui nella serie vediamo quella di New York e quella di Parigi.\nNella serie.\nNel 1994, verr\u00e0 assunto da David Xanatos per liberare il suo neo-acquistato castello dai gargoyles; saputo che il clan era lo stesso di cui era originaria D\u00e8mona; sperer\u00e0 di avere da loro informazioni per rintracciarla; sfortunatamente scoprir\u00e0 che la creatura \u00e8 ora un nemico del clan e nello scontro che ne segue con Golia la sua villa a New York brucer\u00e0 in un incendio.\nIn seguito cercher\u00e0 di rubare i rotoli di Merlino, scoprendo per\u00f2 che sono soltanto la sua biografia e che non contengono incantesimi; da questa avventura far\u00e0 capire l'importanza dei libri a Broadway.\nInfine rincontrer\u00e0 D\u00e8mona e si scontrer\u00e0 finalmente con lei; nella battaglia interverranno per\u00f2 le Strane Sorelle; le quali addormenteranno entrambi e li porteranno via con un teletrasporto.\nIn seguito sotto controllo mentale delle tre streghe, collaborer\u00e0 con D\u00e8mona e riuscir\u00e0 a sottrarre ai Gargoyles il \"Grimorun Arcanorum\", \"l'Occhio di Odino\" e il \"Portale della Fenice\".\nSempre sotto controllo mentale combatter\u00e0 contro Golia e gli altri su Avalon.\nLo ritroviamo poi a Parigi, dove D\u00e8mona, con l'alias di \"Dominique Destine\", lo ha raggirato e convinto a sposarla, in combutta con Ailog, il quale progetta in realt\u00e0 di far s\u00ec che i due si uccidano a vicenda per poter entrare in possesso delle loro fortune. Fortunatamente per lui i piani del clone vengono ostacolati da Elisa, Golia, Bronx e Angela, che metteranno in fuga i due.\nIn seguito annuller\u00e0 il matrimonio con Dominique e torner\u00e0 a New York con l'intenzione di prendere la spada magica Excalibur ma verr\u00e0 fermato dal clan di Manhattan.\nNell'ultimo episodio canonico della serie, Macbeth comparir\u00e0 come ospite ad un telegiornale sul tema della persecuzione sui gargoyle difendendoli strenuamente.\nI fumetti della SLG.\nPoco tempo dopo gli eventi dell'ultimo episodio canonico della serie \"Amico o nemici\", Macbeth si reca al castello di Xanatos per chiedere aiuto al clan di Manhattan per portare la Pietra del Destino in Scozia, che ora si trova a Londra sotto la custodia dei gargoyle londinesi e di Re Art\u00f9. Il clan di Manhattan accetta di aiutare Macbeth e con lui vanno Hudson e Lexington a Londra.\nNel frattempo per\u00f2 anche Xanatos \u00e8 intenzionato ad appropriarsi della pietra. Gli Illuminati gli hanno affidato la missione di recuperarla e portarla a Washington, ma Xanatos vuole prendersi l'originale e dare un falso alla sua organizzazione. Dopo aver preparato nuovi robot-gargoyle, un nuovo prototipo di Coyote e chiamato Freddoacciaio per fargli da assistenza, parte anche lui a Londra con anche sua moglie suo figlio.\nQualche notte dopo Re Art\u00f9, Macbeth e i gargoyle si preparano per portare la pietra in Scozia. Ma vengono attaccati dai robot di Xanatos a Westminster Abbey e scoppia lo scontro. Nel frattempo Xanatos riesce a prendere la pietra. Il combattimento dura tutta la notte fino al sorgere del sole, ma grazie all'intervento di Pietrafredda e Fuocofreddo i robot di Xanatos vengono tutti distrutti e Freddoacciaio \u00e8 costretto alla ritirata.\nXanatos non potr\u00e0 tenere per s\u00e9 la pietra poich\u00e9 lo Spirito del Destino, che vive nella pietra glielo proibir\u00e0. Il ricco miliardario allora, a malincuore, sar\u00e0 costretto a consegnare la pietra alla sua organizzazione.\nDopo Re Art\u00f9 il clan di Londra si congedano con il quattro membri del clan di Manhattan che ritornano a New York accompagnati da Macbeth.\nPoteri e abilit\u00e0.\nMacbeth, a causa del patto con D\u00e8mona ha ceduto la sua giovinezza alla gargoyle, e dunque si presenta come un uomo anziano; tuttavia la sua apparenza non ha nulla a che fare col le sue effettive abilit\u00e0; difatti il corpo di Macbeth non \u00e8 deteriorato dalla vecchiaia, ed ha ancora un fisico prestante ed atletico; \u00e8 un lottatore di prim'ordine, capace di destreggiarsi in pi\u00f9 discipline ed affrontare innumerevoli avversari; sa maneggiare la spada e qualunque arma da fuoco o laser gli capiti tra le mani ed \u00e8 in grado di pilotare qualsiasi mezzo.\n\u00c8 un genio della scienza e della meccanica, essendo l'inventore della sua suite da battaglia e di tutte le armi e gli strumenti da lui usati nelle sue imprese.\n\u00c8 inoltre in grado di usare la Magia, seppur ne abbia conoscenze limitate. Spesso lo si vede usare incantesimi molto potenti.\nGrazie al patto stipulato con D\u00e8mona usando la magia delle Strane Sorelle, Macbeth \u00e8 virtualmente immortale; le tre streghe spiegano che \"se uno dei due muore anche l'altro muore...ma se uno dei due vive anche l'altro vive\" quindi i due non possono essere uccisi da un estraneo ma soltanto vicendevolmente, poich\u00e9 se a ucciderli \u00e8 un'altra persona essi ritornerebbero in vita in quanto al momento della morte dell'uno l'altro era vivo; invece se si uccidono a vicenda sono definitivamente morti.\nIl loro legame impone che il dolore sia condiviso, ma solo se si trovano molto vicini tra loro: ad esempio se si trovano nella stessa stanza e D\u00e8mona viene colpita o ferita, Macbeth sente il suo stesso dolore, nello stesso punto e con la medesima intensit\u00e0 e viceversa se a essere colpito o ferito \u00e8 lui.\nMacbeth \u00e8 anche un ottimo stratega ed un esperto di trappole."}
{"id": "2476149", "revid": "1305772", "url": "https://it.wikipedia.org/wiki?curid=2476149", "title": "Shaksgam", "text": "La Valle Shaksgam o Trans-Karakorum \u00e8 un'area dello Xinjiang ricompresa nella regione del Kashmir. Amministrativamente appartiene alla Prefettura di Kashgar.\nStoria.\nPrima del 1947 Shaksgam era formalmente controllata dal Maharaja del Kashmir. Nel 1887 venne portata a termine la prima spedizione nella valle di un \"occidentale\", Francis Younghusband.\nPrecedentemente controllato dal Pakistan, e parte della regione del Baltistan, venne ceduta alla Cina il 3 marzo 1963 mentre ancora non era stata risolta la disputa territoriale sul Kashmir. Per questo l'India non ha riconosciuto la cessione e ne rivendica il possesso.\nL'accordo di frontiera sino-pakistano.\nNelle premesse dell'accordo si cita la volont\u00e0 dei due Paesi di delimitare il confine in uno spirito di ragionevolezza e mutua comprensione, sulla base dei principi enunciati nella Conferenza di Bandung, e col proposito non solo d'instaurare relazioni amichevoli ma anche di preservare la pace in Asia e nel mondo.\nIl documento parte dalla considerazione che il confine tra il cinese Sinkiang e le aree contigue, in quel momento sotto il controllo pakistano, non era mai stato formalmente definito ed esprime il proposito di farlo in base ai confini tradizionalmente in uso e ad una logica di benefici reciproci. Quindi individua e descrive i punti principali attraversati dalla linea di confine e affida a una commissione congiunta la definizione del tracciato della frontiera nel dettaglio.\nVenne sottoscritto dagli allora ministri degli esteri plenipotenziari dei due Paesi, il pakistano Zulfiqar Ali Bhutto e il cinese Chen Yi, ed entr\u00f2 in vigore il giorno stesso della firme, il 3 marzo 1962."}
{"id": "2476151", "revid": "1632387", "url": "https://it.wikipedia.org/wiki?curid=2476151", "title": "2 plus 1", "text": "I 2 plus 1 sono un gruppo musicale polacco, fondato a Varsavia da Janusz Kruk ed El\u017cbieta Dmoch nel 1971."}
{"id": "2476153", "revid": "767487", "url": "https://it.wikipedia.org/wiki?curid=2476153", "title": "Viola Reggio Calabria 1992-1993", "text": "Rosa della Viola Reggio Calabria per la stagione 1992-1993 di Serie A1.\nPiazzamento finale: 6\u00ba posto, eliminata ai quarti di finale dalla Pallacanestro Treviso\nSponsor: Panasonic."}
{"id": "2476154", "revid": "1573940", "url": "https://it.wikipedia.org/wiki?curid=2476154", "title": "Hystricidae", "text": "Gli Istricidi (Hystricidae ) sono una famiglia di Roditori, del sottordine degli Istricomorfi comunemente noti come \"istrici\" o \"porcospini del vecchio mondo\". \nDescrizione.\nDimensioni.\nQuesta famiglia comprende roditori di grandi dimensioni con una lunghezza della testa e del corpo tra 350 e 930\u00a0mm, una lunghezza della coda tra 25 e 260\u00a0mm e un peso fino a 30\u00a0kg.\nCaratteristiche craniche e dentarie.\nIl cranio presenta una cresta sagittale ben sviluppata, gli zigomi semplificati e la tendenza in alcune forme ad avere le ossa nasali allungate e rigonfie. La bolla timpanica \u00e8 piccola, il processo para-occipitale non allungato. La mandibola \u00e8 di tipo istricognato (\"Fig.1\"), il foro infra-orbitale \u00e8 grande e la disposizione del muscolo massetere \u00e8 di tipo istricomorfo (\"Fig.2\"). I denti masticatori sono quattro su ogni semi-arcata ed hanno la corona pi\u00f9 o meno elevata, con delle radici parziali e con la superficie occlusale formata da rientranze profonde che isolano porzioni di smalto.\nAspetto.\nIl corpo \u00e8 robusto e ricoperto di aculei, estremamente lunghi sulla groppa, i quali raggiungono una struttura talmente specializzata non osservabile in nessun altro roditore. La testa \u00e8 grande, gli occhi sono relativamente piccoli e le orecchie sono corte ed arrotondate. Gli arti sono corti, l'andatura \u00e8 plantigrada ed ogni zampa possiede cinque dita fornite di artigli. Il palmo e le piante sono lisce. La coda pu\u00f2 essere lunga ed avere un ciuffo terminale di setole oppure pi\u00f9 corta e provvista di un gruppo di aculei particolarmente modificati. Le femmine hanno 2-3 paia di mammelle laterali.\nDistribuzione e habitat.\nQuesta famiglia \u00e8 diffusa nel Vecchio Mondo, dall'Europa e l'Africa attraverso il Medio Oriente e il Subcontinente Indiano fino all'Asia sudorientale, Filippine e Sulawesi.\nTassonomia.\nLa famiglia si suddivide 3 generi viventi ed altrettanti estinti:\nEvoluzione.\nLa famiglia \u00e8 presente in Asia dal Miocene, dal Pliocene in Europa e dal Pleistocene in Africa."}
{"id": "2476155", "revid": "1305772", "url": "https://it.wikipedia.org/wiki?curid=2476155", "title": "Gambler", "text": ""}
{"id": "2476157", "revid": "309289", "url": "https://it.wikipedia.org/wiki?curid=2476157", "title": "Samotlor", "text": "Samotlor \u00e8 il pi\u00f9 grande campo petrolifero russo e uno dei dieci pi\u00f9 grandi al mondo. Scoperto nel 1967, si trova nei pressi del lago dal nome medesimo, in Siberia occidentale (), nel cuore di una delle zone petrolifere maggiori al mondo.\n\u00c8 stato il giacimento che ha trasformato Ni\u017enevartovsk da piccolo villaggio a citt\u00e0 petrolifera.\nConteneva riserve iniziale per 44.6\u00a0Gbbl, di cui da 20 a 23 recuperabili e dei quali 20 sono gi\u00e0 state estratte (erano 16 nel 1997). Il giacimento fu sviluppato aggressivamente (massicce iniezioni d'acqua), la produzione part\u00ec nel 1970 per raggiungere nel 1980 il picco di 3,5\u00a0Mbbl/die (e non 7,4 come affermano molte fonti che confondono il giacimento con l'insieme della regione), che ne faceva il secondo al mondo dopo Ghawar.\nQuesta produzione rapida, motivata dal bisogno di energia dell'URSS, esaur\u00ec il giacimento (e danneggi\u00f2 anche le sue riserve) e la produzione cadde rapidamente nei decenni successivi. Il declino di Samotlor e degli altri giacimenti pes\u00f2 sul destino dell'URSS. La produzione cadde a 300\u00a0kbbl/die.\nA partire dal 1999 sotto l'egida di TNK-BP (compagnia russa che appartiene per il 50% a British Petroleum) il giacimento fu recuperato, grazie a 4500 nuovi pozzi che permisero di stabilizzare la produzione prima a 450 e poi a 500\u00a0kbbl/die. A luglio 2009 il giacimento resta il primo in Russia in termini di produzione giornaliera."}
{"id": "2476159", "revid": "287204", "url": "https://it.wikipedia.org/wiki?curid=2476159", "title": "Gambler (album)", "text": ""}
{"id": "2476161", "revid": "599013", "url": "https://it.wikipedia.org/wiki?curid=2476161", "title": "The Gambler", "text": ""}
{"id": "2476164", "revid": "767487", "url": "https://it.wikipedia.org/wiki?curid=2476164", "title": "Viola Reggio Calabria 1993-1994", "text": "Rosa della Viola Reggio Calabria per la stagione 1993-1994 di Serie A1.\nPiazzamento finale: eliminata ai quarti di finale dalla Victoria Libertas Pesaro.\nCoppe europee: 7\u00ba posto, eliminata agli ottavi di finale della Coppa Kora\u0107 dall'Estudiantes Madrid.\nSponsor: Pfizer."}
{"id": "2476165", "revid": "30445", "url": "https://it.wikipedia.org/wiki?curid=2476165", "title": "Istricidi", "text": ""}
{"id": "2476166", "revid": "183694", "url": "https://it.wikipedia.org/wiki?curid=2476166", "title": "Marcello Sorce Keller", "text": "Biografia.\nNato a Milano da madre svizzera e padre italiano, si laure\u00f2 in Sociologia a Milano. Successivamente consegu\u00ec un Ph.D in Musicologia all'Universit\u00e0 dell'Illinois e si dedic\u00f2 alla carriera accademica insegnando in universit\u00e0 statunitensi (Universit\u00e0 dell'Illinois Urbana e Chicago, Northwestern University) e italiane (Trento, Scuola di Musicologia e Pedagogia Musicale di Fermo, Conservatorio Giuseppe Verdi). Nel 1993 si trasfer\u00ec a Lugano; dopo di allora ha insegnato saltuariamente in alcun universit\u00e0 europee (Svizzera, Malta), statunitensi e australiane.\nTra i temi che caratterizzano il suo pensiero: la rivalutazione del dilettantismo in musica, l'attenzione per i compositori minori, l'analisi delle caratteristiche costitutive delle musiche di tradizione orale, il rapporto tra musica classica e inibizione corporea, i problemi legati all'educazione musicale. Oltre che nel saggio \"Musica e sociologia\", ha esposto le sue concezioni con articoli e recensioni su riviste di musicologia, contributi a opere di consultazione (Utet, Garzanti, Einaudi, Grove, Garland, Scarecrow Press, Lyrebird Melbourne); \u00e8 noto inoltre presso il pubblico svizzero per trasmissioni di argomento musicale che ha realizzato per numerosi anni per la Radiotelevisione della Svizzera italiana (RSI)."}
{"id": "2476169", "revid": "1821847", "url": "https://it.wikipedia.org/wiki?curid=2476169", "title": "Jes\u00fas Flores Mag\u00f3n", "text": "Biografia.\nFlores Mag\u00f3n nacque a San Sim\u00f3n, nello stato di Oaxaca, il 6 gennaio del 1871, primomogenito dei quattro figli (il secondogenito, Cipriano, nato nel 1872, mor\u00ec poche settimane dalla propria nascita) di Teodoro Flores, militare liberale di etnia zapoteca, che in passato aveva combattuto, sino a raggiungere il grado di tenente colonnello, nelle file dell'esercito di Benito Ju\u00e1rez, e di Margarita Mag\u00f3n, nativa di Puebla de Zaragoza (nello stato di Puebla) e di origini miste spagnole e mazateche. Trascorse i suoi i primi anni di vita nello Stato in cui nacque, Oaxaca, finch\u00e9 non si trasfer\u00ec con la famiglia a Citt\u00e0 del Messico.\nComplet\u00f2 gli studi da avvocato e nel 1900 fond\u00f2 con i suoi fratelli il giornale \"Regeneraci\u00f3n\". Fu il primo dei tre fratelli ad andare in prigione per essersi opposto al regime di Porfirio D\u00edaz. Quando il generale D\u00edaz venne destituito fu chiamato a collaborare con Francisco Madero, capo del nuovo governo. Jes\u00fas fu nominato prima sottosegretario alla Giustizia poi segretario di Governo.\nJes\u00fas fu il meno radicale dei tre fratelli al punto da rompere con Ricardo ed Enrique a causa del loro estremismo. Quando gli altri due organizzarono dei gruppi di anarchici di diverse nazionalit\u00e0 per tentare di invadere la Bassa California per creare una repubblica socialista indipendente da Messico e Stati Uniti, tent\u00f2 di intervenire diplomaticamente ma senza successo. Al suo ritorno, in contrasto con Madero rinunci\u00f2 al suo incarico. Durante gli anni seguenti visse a Citt\u00e0 del Messico fino all'ascesa di Venustiano Carranza. Abbandon\u00f2 allora il suo paese, restandone lontano fino alla morte di Carranza. Mor\u00ec a Citt\u00e0 del Messico il 7 dicembre 1930."}
{"id": "2476170", "revid": "767487", "url": "https://it.wikipedia.org/wiki?curid=2476170", "title": "Scherzi maligni", "text": "Scherzi maligni \u00e8 un film del 1993 diretto da Stephan Elliott, interpretato dalla pop star Phil Collins.\nFu presentato in concorso al 46\u00ba Festival di Cannes.\nTrama.\nL'investigatore assicurativo Roland Copping ha come hobby studiare e mettere in atto le cattiverie pi\u00f9 ingegnose ai danni di qualunque persona gli capiti a tiro. Quando i coniugi Wheats fanno richiesta del risarcimento di un servizio di preziose posate che dicono esser stato loro rubato e che poi si scopre essere stato nascosto dal capofamiglia Jonathan per truffare l'assicurazione, Roland comincia a perseguitare i due con continue telefonate, minacce, scherzi e dispetti; Roland riesce ad estorcere ai Wheats una forte somma di denaro e a farsi consegnare la loro BMW (dietro la minaccia di denunciarli alla polizia per simulazione di reato), ma dopo aver continuamente sub\u00ecto le angherie Jonathan decide di reagire: organizza egli stesso un grandioso scherzo a Roland e, attraverso il fratello di lui Matthew, internato in una clinica, riesce a prendersi una bella rivincita. Alla fine, Roland e Jonathan, entrambi stupiti della trovata di quest'ultimo, si fanno delle pazze risate."}
{"id": "2476173", "revid": "97701", "url": "https://it.wikipedia.org/wiki?curid=2476173", "title": "Shaksgam valley", "text": ""}
{"id": "2476174", "revid": "111765623", "url": "https://it.wikipedia.org/wiki?curid=2476174", "title": "Laghetti di Timau", "text": "La localit\u00e0 in questione \u00e8 sita immediatamente a nord del paese di Timau, in comune di Paluzza (UD). Anticamente vi era un lago creato da una frana che aveva sbarrato il corso del torrente But; successivamente il lago venne a poco a poco colmato dai depositi alluvionali trasportati dal torrente stesso.\nAttualmente durante la stagione invernale i Laghetti di Timau sono sede di una pista di sci nordico, abbastanza nota localmente."}
{"id": "2476176", "revid": "97701", "url": "https://it.wikipedia.org/wiki?curid=2476176", "title": "Valle Shaksgam", "text": ""}
{"id": "2476178", "revid": "97701", "url": "https://it.wikipedia.org/wiki?curid=2476178", "title": "Trans-Karakorum", "text": ""}
{"id": "2476179", "revid": "287204", "url": "https://it.wikipedia.org/wiki?curid=2476179", "title": "Il giorno del giudizio (romanzo)", "text": ""}
{"id": "2476187", "revid": "767487", "url": "https://it.wikipedia.org/wiki?curid=2476187", "title": "BoBo (gruppo musicale)", "text": "BoBo [\u7ec4\u5408] \u00e8 una boy band cinese formata da due membri, Jing Boran (cinese semplificato: \u4e95\u67cf\u7136; cinese tradizionale: \u4e95\u67cf\u7136) e Fu Xinbo (cinese semplificato: \u4ed8\u8f9b\u535a; cinese tradizionale: \u4ed8\u8f9b\u535a). I due divennero famosi dopo aver partecipato ad una competizione canora del 2007, inclusa nel programma televisivo \"My Hero\" (cinese semplificato: 07\u52a0\u6cb9\uff01\u597d\u7537\u513f; cinese tradizionale: 07\u52a0\u6cb9\uff01\u597d\u7537\u5152), nella quale Jing Boran arriv\u00f2 al primo posto e Fu Xinbo al terzo. Nel 2008 i due pubblicarono il loro primo EP, \"Glory\" (cinese semplificato: \u5149\u8363; cinese tradizionale: \u5149\u69ae), e poi l'album \"The Big World\" (cinese semplificato: \u4e16\u754c\u4e4b\u5927; cinese tradizionale: \u4e16\u754c\u4e4b\u5927). \nSin dal loro debutto, hanno vinto diversi premi come \"Migliori Artisti\".\nNel 2008 si sono esibiti durante la pre-cerimonia di apertura delle Paralimpiadi. \nI due hanno anche dato avvio alle proprie carriere di attori nel 2008, quando Fu Xinbo ha recitato in \"I am Veeker\" (cinese semplificato: \u5fae\u5ba2\u5e1d\u56fd; cinese tradizionale: \u5fae\u5ba2\u5e1d\u570b) e Jing Boran in \"A Tribute to Stephen Chow\" (cinese semplificato: \u5411\u5468\u661f\u9a70\u81f4\u656c\u5148; cinese tradizionale: \u5411\u5468\u661f\u99b3\u81f4\u656c\u5148).\nNota sul nome.\nA causa del fatto che entrambi i membri hanno il suono Bo nel loro nome (il \"Bo\" di Jing Boran viene trascritto in cinese semplificato come \u67cf, quello di Fu Xinbo come \u535a), il due suoni sono stati combinati per formare il nome BoBo.\nRiconoscimenti.\n2007 \"Competizione Nazionale My Hero\"\n2007 \"BQ\"\n2007 \"FM 917 Vacation Awards Ceremony\"\n2007 \"QQ Starlight Ceremony\"\n2007 \"Sina Internet Awards\"\n2007 \"Music Radio Top Chinese Charts\"\n2008 \"Festival Musicale degli Studenti Universitari\""}
{"id": "2476189", "revid": "767487", "url": "https://it.wikipedia.org/wiki?curid=2476189", "title": "Essenza (gruppo musicale)", "text": "Gli Essenza sono una heavy metal band italiana, formatasi nel 1993 per idea del chitarrista cantante Carlo Rizzello e del bassista Alessandro Rizzello. La band, che non ha mai raggiunto gli apici del successo commerciale, gode della stima degli appassionati delle sonorit\u00e0 \u201cold school\u201d a livello mondiale.\nStoria.\nPrima fase.\nGli \u201cEssenza\u201d si formarono a Spongano, comune della provincia di Lecce nel 1993, grazie ad un'idea del chitarrista Carlo Rizzello e del fratello, il bassista Alessandro Rizzello. Ricopr\u00ec il ruolo di batterista della band, sino al 2003, il giovanissimo Luca Rizzello, fratello dei due fondatori. Lo stile della band nei primi anni di attivit\u00e0 si rifaceva ad un hard rock con influenze rock-blues, con il cantato in lingua italiana. Con questa formazione, la band incise due demo cd, \u201cEssenza\u201d e \u201cAlgoritmo60\u201d, rispettivamente nel 1996 e nel 1998, e i due studio album (autoprodotti) Suggestioni (2000) e Contrasto (2002). In studio, Luca ha suonato delle parti minori di tastiera e violino. La band ricevette gli onori della critica specializzata e intraprese una fitta serie di concerti ed eventi mediatici su tutto il territorio nazionale.\nL'evoluzione.\nNel 2003 Luca lasci\u00f2 la band e venne sostituito dal batterista Paolo Colazzo, gi\u00e0 coinvolto in progetti metal, fusion e progressive della scena underground locale e nazionale. Contemporaneamente, la band intraprese un nuovo corso, abbandonando definitivamente la lingua italiana per l'inglese. La nuova formazione registra, nel 2006 il live \u201cXIII Anniversary Live\u201d, che pone la basi per la pubblicazione dell'EP \u201cDance of liars\u201d, il lavoro della svolta, in cui il nuovo stile del gruppo viene delineato chiaramente. Ispirato all'hard rock classico dei '70, caratterizzato dalla tecnica strumentale non indifferente del trio e da forti influenze thrash metal e power metal, l'EP viene accolto caldamente dal pubblico e porta la band nella scuderia dell'etichetta olandese BigMud Records. Nel maggio 2009 viene pubblicato e distribuito \"Devil's Breath\", in cui gli spunti che avevano delineato l'evoluzione stilistica della band vengono definitivamente evidenziati e messi a fuoco. Grazie al successo riscontrato, la seconda ristampa del cd \"Devil's Breath\" avviene a meno di un mese dalla data di pubblicazione. Carlo e Alessandro sottoscrivonno un contratto di endorsment come testimonial italiani del prestigioso marchio di liuteria B.C. Rich nel 2013. Nell'aprile 2014 la band pubblica, su etichetta SG Records, il nuovo album \"Blind Gods and Revolutions\".\nInfluenze musicali e tematiche dei testi.\nStando alle dichiarazioni della band stessa, la musica degli Essenza attinge principalmente da tre filoni: l'hard'n'heavy anni '70 di Black Sabbath, Deep Purple, Rainbow, l'hard rock degli '80 (Van Halen, Mr. Big, Whitesnake) e il metal classico (Iron Maiden, Megadeth, Rage). Le tematiche trattate nelle canzoni degli Essenza riguardano principalmente lo strapotere dei mass media e il risveglio della coscienza individuale; tuttavia, nella discografia passata come in quella recente non mancano cenni alle problematiche ambientali e allo stile di vita rock and roll."}
{"id": "2476192", "revid": "287204", "url": "https://it.wikipedia.org/wiki?curid=2476192", "title": "Il giorno del giudizio (album)", "text": ""}
{"id": "2476194", "revid": "111765658", "url": "https://it.wikipedia.org/wiki?curid=2476194", "title": "Laghetto Pelas", "text": "Il Laghetto Pelas (Lac di Pelasc) \u00e8 un piccolo lago alpino sito nella frazione Borgo San Giacomo del comune di Venzone.\nDescrizione.\nGrazie all'apporto di alcune falde freatiche mantiene un livello delle acque costante anche durante la stagione secca."}
{"id": "2476196", "revid": "117630715", "url": "https://it.wikipedia.org/wiki?curid=2476196", "title": "Delirium (disambigua)", "text": ""}
{"id": "2476200", "revid": "76963", "url": "https://it.wikipedia.org/wiki?curid=2476200", "title": "Jill Remez", "text": ""}
{"id": "2476201", "revid": "339392", "url": "https://it.wikipedia.org/wiki?curid=2476201", "title": "Delirium (album)", "text": ""}
{"id": "2476202", "revid": "406204", "url": "https://it.wikipedia.org/wiki?curid=2476202", "title": "Discriminatore a frazione costante", "text": "Un discriminatore a frazione costante (CFD) \u00e8 uno strumento usato nell'elaborazione di segnali elettrici; pi\u00f9 in particolare agisce per individuare il picco di un segnale, in correlazione allo zero della derivata del segnale. Alcuni segnali non presentano un chiaro massimo ma sono caratterizzati da un tempo di salita formula_1 breve.\nAd esempio, si utilizza un CFD all'uscita di un fotomoltiplicatore, in apparecchiature di spettroscopia, o in misure sui decadimenti di particelle in fisica delle alte energie, dove solitamente i tempi di salita del segnale sono molto pi\u00f9 brevi della risoluzione temporale data dal segnale in uscita del fotomoltiplicatore stesso. Questo impedisce una calibratura unica per segnali che si possono presentare con caratteristiche differenti, ad esempio con l'utilizzo di discriminatori a soglia."}
{"id": "2476206", "revid": "1887832", "url": "https://it.wikipedia.org/wiki?curid=2476206", "title": "Galleria nazionale dello Jeu de Paume", "text": "Lo Jeu de Paume (: ) \u00e8 uno spazio espositivo d'arte contemporanea e di fotografia con una superficie di m\u00b2 situato nel giardino delle Tuileries, all'estremit\u00e0 occidentale della Terrasse des Feuillants in Place de la Concorde, a Parigi. Risulta della fusione nel 2004 della Galleria nazionale dello Jeu de Paume, del Centro nazionale delle fotografia e di Patrimoine Photographique. Lo Jeu de Paume \u00e8 un'associazione finanziata dal ministero della Cultura francese. \nL'edificio.\nStoria.\nL'edificio fu costruito nel 1861 sotto il regno di Napoleone III per ospitare dei campi da pallacorda (in francese \"jeu de paume\"), l'antenato del tennis. A partire dal 1909 fu dedicato all'arte, assieme al Museo dell'Orangerie e al Louvre. Durante la Seconda guerra mondiale, le opere d'arte ebraiche confiscate e delle altre trafugate dai nazisti vi furono immagazzinate o vi transitarono prima di partire per la Germania (si veda Rose Valland).\nDal 1947 al 1986 (data dell'apertura del Museo d'Orsay), la galleria dello Jeu de Paume presentava le tele degli impressionisti. Dopo alcuni aggiustamenti, la galleria riapr\u00ec all'inizio degli anni novanta per iniziativa di Jack Lang, divenendo la \u00abGalleria nazionale dello Jeu de Paume\u00bb. Il nuovo spazio espositivo fu da allora dedicato all'arte moderna e contemporanea in tutte le sue forme, prima di trasformarsi nel 2004 in un luogo dedicato esclusivamente alla fotografia contemporanea e alla videoarte.\nGestione.\nLo stesso anno, tre associazioni consacrate alla fotografia e all'arte contemporanea (la Galleria nazionale dello Jeu de Paume, il Centro nazionale di Fotografia e il Patrimonio fotografico) si fusero per dare alla luce lo \u00abJeu de Paume\u00bb, nuova associazione sovvenzionata dal Ministero della Cultura, presieduta da Alain-Dominique Perrin e diretta, dal 1\u00ba ottobre 2006, da Marta Gili (che \u00e8 succeduta a R\u00e9gis Durand). Oltre all'edificio situato in Place de la Concorde, l'associazione dispone di un altro sito per organizzare le sue esposizioni: il Castello di Tours nella regione Centre-Val de Loire."}
{"id": "2476208", "revid": "228587", "url": "https://it.wikipedia.org/wiki?curid=2476208", "title": "Preston (disambigua)", "text": ""}
{"id": "2476210", "revid": "834", "url": "https://it.wikipedia.org/wiki?curid=2476210", "title": "Stakk Attak", "text": ""}
{"id": "2476211", "revid": "339392", "url": "https://it.wikipedia.org/wiki?curid=2476211", "title": "Jeu de Paume (museo)", "text": ""}
{"id": "2476213", "revid": "1543377", "url": "https://it.wikipedia.org/wiki?curid=2476213", "title": "MLS All-Star Game", "text": "Il Major League Soccer All-Star Game, spesso abbreviato in MLS All-Star Game, \u00e8 una partita di calcio organizzata annualmente dalla Major League Soccer.\nSi tiene nel periodo estivo, a fine luglio o inizio agosto, e la squadra delle \"All-Star\" viene scelta in base ad un sondaggio d'opinione.\nStoria.\nIl Major League Soccer All-Star Game \u00e8 nato ispirandosi agli \"All-Star Game\" che le altre leghe professionistiche nordamericane gi\u00e0 organizzavano da tempo.\nDalla prima edizione del 1996 fino a quella del 2001 ad affrontarsi furono una selezione della \"Eastern Conference\" ed una della \"Western Conference\", fatta eccezione per l'edizione del 1998 in cui si gioc\u00f2 una partita tra una formazione di calciatori statunitensi ed una formata da stranieri militanti nella MLS.\nNel 2002 la squadra delle \"MLS All-Stars\" affront\u00f2 la Nazionale statunitense, mentre nel 2003 gioc\u00f2 contro i messicani del Chivas.\nDopo un'altra partita tra le due \"Conference\" avvenuta nel 2004, dal 2005 al 2019 a sfidare le \"MLS All-Stars\" \u00e8 stata una squadra europea invitata dalla lega.\nDal 2020 si sarebbero dovute sfidare le due selezioni All-Stars della MLS e della Liga MX, ma l'edizione \u00e8 stata cancellata a causa della pandemia di COVID-19 del 2019-2021. Il nuovo formato \u00e8 stato comunque confermato dall'edizione 2021."}
{"id": "2476214", "revid": "36426", "url": "https://it.wikipedia.org/wiki?curid=2476214", "title": "Lago di Ospedaletto", "text": "Il Lago di Ospedaletto (in friulano \"L\u00e2t di Ospedal\u00e9t\"), detto anche lago Minisini, \u00e8 un piccolo specchio d'acqua prealpino di origine periglaciale situato presso la frazione Ospedaletto del comune di Gemona, provincia di Udine, in Friuli-Venezia Giulia.\nEtimologia.\nIl lago prende il nome dal vicino centro abitato di Ospedaletto. La denominazione \"Lago Minisini\" \u00e8 un antropotoponimo che deriva dal nome di una delle famiglie locali che ne ha detenuto la propriet\u00e0. Si \u00e8 imposta per l'uso nelle carte topografiche dalla met\u00e0 del XIX secolo.\nGeografia fisica.\nSituato vicino all'estremit\u00e0 settentrionale del settore pianeggiante detto \"Campo di Osoppo \u2013 Gemona\", a nord della pianura friulana, ad una altitudine di 208 m s.l.m., il lago si trova ai piedi di dolci colline poco elevate (monte Cumieli 571 m s.l.m.) - che sono la propaggine ovest della catena montuosa del Chiampon-Stol.\nI dossi delle piccole alture che contornano lo specchio d\u2019acqua, a nord fanno da riparo dalle fredde correnti che percorrono la valle del Tagliamento; ad ovest e a sud dai rumori della piana densamente antropizzata.\nIncastonato in un armonioso paesaggio formato da boschi alternati da curate radure prative, il lago rappresenta uno degli ultimi esempi di lago periglaciale in Friuli ed \u00e8 il maggior bacino naturale delle Prealpi Giulie.\nGeologia.\nGeologicamente, il territorio presenta delle caratteristiche di elevato dinamismo, trovandosi in prossimit\u00e0 del cosiddetto Sovrascorrimento Periadriatico, l'evento ritenuto responsabile dell'elevata sismicit\u00e0 della zona.\nLe rocce della zona sono tutte di origine sedimentaria.\nSi tratta di una base di calcari e dolomie del Mesozoico dai quali \u00e8 partito il processo di formazione del suolo. Le rocce pi\u00f9 antiche risalgono a 200 milioni di anni (dolomie grigie del Triassico) la cui stratificazione \u00e8 molto evidente nelle alture circostanti.\nI calcari dolomitici del giurassico rappresentano la maggior parte del substrato nelle zone interessate. Questi lasciano il posto a calcari pi\u00f9 selciferi allontanandosi dal bacino lungo la strada che porta alla Sella di Sant\u2019Agnese.\nNella parte nord\u2013est del lago, non molto visibili in quanto perlopi\u00f9 ricoperti da recenti accumuli di detrito di falda, sono presenti alcuni depositi glaciali che presentano una leggera cementazione.\nMorfologia del territorio e paesaggio.\nL'azione del ghiacciaio che occupava l'intera valle del Tagliamento fino al termine del periodo W\u00fcrmiano, (circa 10000 anni fa) ha lasciato nella zona di Ospedaletto delle tracce molto evidenti: il profilo arrotondato \"a dorso di cetaceo\" dei piccoli rilievi che sovrastano il paese o la presenza di massi erratici di composizione non riconducibile alle rocce presenti nel territorio.\nLa conca del lago si \u00e8 formata proprio in seguito all\u2019azione di esarazione del ghiaccio in movimento. Si calcola che in questo punto il suo spessore toccasse i 900 m s.l.m. (circa 700 m sopra il suolo attuale). Nel suo movimento verso valle, una volta scavalcato il monte Cumieli, ridiscendeva a valle con maggiore azione erosiva, formando avvallamenti sullo strato di roccia sottostante. In seguito al ritiro del ghiacciaio, il disgregamento naturale delle formazioni rocciose ha ricoperto le morene esistenti con ghiaioni detti \"depositi di falda\".\nIl piccolo torrente immissario \u00e8 responsabile del cono di deiezione che provoca il riempimento nel lato NE che d\u00e0 al bacino la sua tipica forma a mezzaluna.\nTra il Lago ed il monte Ercole e il esistono due depressioni di origine simile (dette \"Lunghin\u00e2l\" e \"Broili\") che, dopo aver subito un progressivo interramento in parte anche di origine artificiale, sono utilizzate per coltivazioni agricole, data la loro natura pianeggiante.\nQuesta azione, geologicamente abbastanza recente, ha modificato un territorio che per sua natura \u00e8 comunque in costante evoluzione a causa dei forti disturbi tettonici che caratterizzano la regione. \nAntropizzazione.\nSe si eccettua il vicino tracciato della ferrovia Pontebbana (rimaneggiato negli anni '80 del secolo XX per consentirne il raddoppio), l\u2019azione dell\u2019uomo non ha modificato eccessivamente il paesaggio circostante.\nEsistono alcune strade sterrate di accesso alle propriet\u00e0 per attivit\u00e0 boschive, l\u2019agricoltura \u00e8 limitata allo sfalcio dei prati circostanti e gli edifici sono estremamente rari. Nei primi anni del XX secolo, la zona \u00e8 stata oggetto di lavori per la costruzione delle opere del forte di Monte Ercole, con la creazione della strada militare per la sella di Sant\u2019Agnese.\nIdrografia.\nIl lago non dispone di emissari in superficie. Il suo unico immissario \u00e8 il piccolissimo corso d\u2019acqua a regime torrentizio chiamato \"Rio del Gi\u00e2go\". \nLa superficie ed il livello dipendono in maniera rilevante dalla stagionalit\u00e0 degli apporti idrici.\nLa media circa \u00e8 comunque di una profondit\u00e0 1 metro e una estensione di 2 ettari.\nLa carsificabilit\u00e0 degli strati rocciosi della conca consente da una parte una fonte di alimentazione tramite alcune risorgive (sul lato sud-est e probabilmente nord), dall\u2019altra un probabile deflusso sotterraneo delle acque attraverso fessurazioni sul lato sud. Inoltre \u00e8 presente una eccezionale connessione naturale di origine erosiva con il canale artificiale della Roggia dei Molini, (\u00e8 probabile che l\u2019andamento del corso d\u2019acqua, che risale al XIII secolo, sia stato dettato dall\u2019esigenza di captare questa fonte presso l\u2019abitato di Ospedaletto).\nIl collegamento \u00e8 lungo circa 350 metri in linea d\u2019aria e permetteva il flusso in entrambi i sensi da o verso il lago a seconda dei livelli, attraverso un sistema di paratoie, essendo la differenza di quota fra i due ingressi praticamente nulla. Negli anni \u201880 del XX secolo, il passaggio \u00e8 stato precauzionalmente chiuso al fine di evitare eventuali contaminazioni ed impedire l\u2019eccessivo svuotamento del lago.\nClima.\nIl clima risulta fortemente condizionato dalla morfologia del territorio. La zona \u00e8 interessata da una quasi costante ventilazione (a volte anche sostenuta), che comporta nella stagione fredda la quasi totale assenza di giorni con nebbie o foschie. Di contro, nei mesi estivi, sono altrettanto rare le giornate di caldo afoso. Le stagioni di maggior piovosit\u00e0 sono la primavera e l\u2019autunno: i vicini rilievi montuosi delle Prealpi Giulie, sbarrando il passo alle basse pressioni provenienti dal Mediterraneo, sono la causa delle intense precipitazioni che caratterizzano questi periodi. Le estati, che comunque non fanno rilevare le temperature estreme della pianura friulana, sono mitigate da frequenti rovesci. Tutto questo rende la zona una fra le pi\u00f9 piovose d'Italia (circa 2000\u00a0mm/anno a Gemona, pi\u00f9 di 3000\u00a0mm/anno nella vicina Uccea).\nFlora e fauna.\nFlora.\nLa favorevole posizione consente la sopravvivenza di numerose specie termofile di tipo submediterraneo.\nLe boscaglie circostanti sono popolate da una vegetazione molto eterogenea composta da ornielli, carpino nero e bianco, roverella, tiglio, noccioli, castagni, olmi, sorbi ed altre essenze.\nNel sottobosco \u00e8 possibile rinvenire esemplari talvolta interessanti come giglio rosso, giglio martagone, aristolochia pallida, pulmonaria australis, omphalodes verna, dente di cane e diverse specie di orchidee.\nLe particolarit\u00e0 floristiche legate strettamente alla presenza del lago riguardano: Lamineto (Nymphaea alba e Scirpeto), Cariceto (Carex elata), Shoenoplectus lacustris, Canneto (cannuccia di paude), coda di cavallo acquatica, variet\u00e0 del genere Potamogeton ed altre specie tipiche delle zone umide, alcune delle quali, nonostante l\u2019ampio areale, sono da considerarsi rare.\nFauna.\nIl biotopo ospita una importante quantit\u00e0 di specie che trovano condizioni ideali per la riproduzione o di ristoro per gli uccelli di passo.\nFra gli invertebrati, che abbondano in variet\u00e0 e numero, vanno segnalate le rare libellule Leuchorrina pectoralis e Sympetrum vulgatum\nLa fauna tipicamente lacustre, \u00e8 rappresentata da qualche specie di pesce di recente introduzione come tinca, persico-sole e carpa.\nBen rappresentati anche gli anfibi fra i quali si segnalano le variet\u00e0 rana verde, rana rossa, ululone dal ventre giallo, alcune specie di rospo (Bufo bufo, Bufo virdis), tritone e salamandra.\nFra i predatori acquatici, \u00e8 abbondante la biscia d\u2019acqua.\nIl territorio circostante ospita una variet\u00e0 di micromammiferi come arvicole, ghiri, scoiattoli ed i loro predatori sia mammiferi (volpi, mustelidi e raramente il gatto selvatico) che rapaci (poiana e varie specie di strigiformi), Non rara \u00e8 anche la presenza di ungulati rappresentati in discreto numero da caprioli e cinghiali.\nL\u2019avifauna presente, oltre alle specie succitate comprende la gallinella d\u2019acqua ed il germano reale che nidificano in modo stanziale.\nLe specie di passo o con presenza segnalata sono: tuffetto, svasso maggiore, folaga, falco pecchiaiolo, airone cinerino, tarabuso e tarabusino, picchio verde, picchio rosso maggiore, torcicollo, nitticora, alzavola, beccacino, martin pescatore, porciglione\nAree protette e parchi naturalistici.\nLa presenza costante dell\u2019acqua e la posizione relativamente riparata, hanno permesso lo sviluppo di una complessit\u00e0 biologica che, sommata alla particolarit\u00e0 degli ambienti di prateria magra dei Rivoli Bianchi, \u00e8 di notevole valenza nonostante la relativa vicinanza alle attivit\u00e0 antropiche.\nL\u2019importanza del biotopo \u00e8 riconosciuta e protetta in ambito europeo in qualit\u00e0 di zona speciale di conservazione (Sito Natura 2000 IT3320013 Lago Minisini e Rivoli Bianchi).\nIl lago di Ospedaletto \u00e8 inserito nella lista dei geositi della regione Friuli-Venezia Giulia in quanto \"rappresenta uno degli ultimi esempi di lago periglaciale in Friuli\"\nStoria ed economia.\nIl lago non appartiene al demanio delle acque pubbliche ed \u00e8 suddiviso in \"spicchi\" di propriet\u00e0 privata.\nL\u2019introduzione di specie ittiche a scopo di pesca \u00e8 stata consuetudine per molto tempo.\nFino all\u2019inizio del XX secolo era pratica comune l\u2019estrazione della torba, che veniva usata come fertilizzante. Questa attivit\u00e0 ha permesso di ritardare il naturale processo di interramento del bacino, dovuto soprattutto all\u2019apporto di materiale vegetale, sia acquatico, sia proveniente dall\u2019ambiente circostante. Con il cessare di questa opera e la proliferazione della specie aliena Phragmites australis, (di cui non vi era traccia alla fino alla met\u00e0 del XX secolo), la trasformazione in torbiera sembrava imminente.\nIl 26 agosto 1944 in due ondate di incursioni aeree alleate, vennero prese di mira le vie di comunicazione a nord del paese. Il primo attacco danneggi\u00f2 gravemente il viadotto della ferrovia, Il secondo prese erroneamente come riferimento la nube di polvere del primo bombardamento, che nel frattempo era stata mossa dal vento, sganciando gli ordigni nei pressi del lago. Da questo episodio \u00e8 stata dedotta la possibile presenza di materiale inesploso entro lo specchio d\u2019acqua.\nNel corso dell\u2019inverno 2010-2011 il bacino \u00e8 stato oggetto di un'opera di sistemazione ambientale, bonifica da ordigni esplosivi ed opere di miglioramento vegetazionale delle rive al fine di ricreare spazi acquatici liberi e contenere l\u2019apporto di materiale vegetale.\nIl lago, grazie ai comodi accessi e alle opere di riqualificazione e promozione (\u00e8 raggiungibile facilmente anche tramite una breve variante della ciclovia Alpe Adria che attraversa il vicino abitato di Ospedaletto), assieme agli altri luoghi di interesse del circondario, offre diversi itinerari per un turismo escursionistico, naturalistico e storico. \u00c8 inoltre luogo di riferimento per il tempo libero degli abitanti della zona, per attivit\u00e0 didattiche delle scuole e di allenamento per sportivi di varie discipline."}
{"id": "2476216", "revid": "339392", "url": "https://it.wikipedia.org/wiki?curid=2476216", "title": "Galerie nationale du Jeu de Paume", "text": ""}
{"id": "2476217", "revid": "287204", "url": "https://it.wikipedia.org/wiki?curid=2476217", "title": "Rock Bottom (album)", "text": ""}
{"id": "2476218", "revid": "767487", "url": "https://it.wikipedia.org/wiki?curid=2476218", "title": "Jing Boran", "text": "\u00c8 diventato famoso dopo aver vinto il primo posto alla competizione canora del 2007 del programma televisivo cinese \"My Hero\". Insieme al vincitore del terzo posto, Fu Xinbo, ha poi formato una boy band di nome BoBo. Da allora, i due hanno pubblicato il loro primo ed unico album.\nDoppiatori italiani.\nNelle versioni in italiano dei suoi lavori, Jing Boran \u00e8 stato doppiato da:"}
{"id": "2476219", "revid": "2062065", "url": "https://it.wikipedia.org/wiki?curid=2476219", "title": "Mirko Bortolotti", "text": "Carriera.\nPrimi anni in monoposto.\nDopo molti anni in kart approda nelle formule nel 2005 competendo nel Formula Renault Winter. Poi passa alla Formula Junior alternandosi con la Formula Azzurra. Nel 2007 arriva nella F3 italiana con il team Corbetta Competizioni, giungendo quarto a fine campionato e correndo nella Formula Renault con la Tomcat Racing. \nNel 2008 invece passa al team Lucidi Motors, con cui vince il campionato con nove vittorie e sei pole position.\nNel 2010 partecipa alla GP3 Series con il Barwa Addax ottenendo risultati deludenti.\nFormula 2.\nNel 2009 passa al neonato Campionato FIA di Formula 2 con il team MotorSport Vision. Durante la stagione conquista la sua prima vittoria sul Circuito di Brno e conquista altri quattro podi. Termina la stagione al quarto posto. \nDopo un anno di assenza ritorna nella Formula 2 sempre con il team MotorSport Vision. Nella prima gara stagionale a Silverstone il pilota italiano conquista la pole e poi la vittoria. Riesce a conquistare altre tre vittorie consecutive, una al Spa-Francorchamps e altre due al N\u00fcrburgring e con la vittoria in gara due a Monza si laurea campione della categoria con tre gare d'anticipo. Nel resto della stagione conquista altre due vittorie sul Circuito di Catalogna, arrivando a vincere sette gare in stagione. \nTest in Formula 1.\nNel 2008 ha preso parte ad alcune sessioni di test con la Ferrari F2008 sulla pista di Fiorano. Nell'occasione ha fermato i cronometri in 59\"111, stabilendo il record ufficiale del circuito relativo alla vettura di quell'anno. L'anno successivo, tra diversi altri piloti, Bortolotti \u00e8 stato legato a una guida con la Ferrari come sostituto dell'infortunato Felipe Massa, dopo le scarse prestazioni di Luca Badoer.\nNel 2009 entra nel Junior Team della Red Bull Racing, a Jerez ha la possibilit\u00e0 di provare la Toro Rosso. Dopo un anno pero il consulente del team, Helmut Marko decide di escluderlo dalla formazione dei piloti Junior. \nDopo la vittoria in Formula 2, nel novembre del 2011, Bortolotti ha la possibilit\u00e0 di provare la FW33 del team Williams durante i test riservati ai giovani piloti sul Circuito di Yas Marina.\nIl passaggio al GT.\nNel 2012 prende parte a quattro gare del campionato \"ADAC GT Masters\", su una vettura del team \"Schubert Motorsport\", ottenendo un podio.\nNel 2013 partecipa al campionato Renault World Series Eurocup Megane Trophy, con una vettura dell'Oregon Team, vincendo il campionato piloti.\nNel 2014 prende parte al campionato Formula Acceleration 1 e al Lamborghini Blancpain, anno successivo diventa factory driver Lamborghini, con un contratto che lo lega alla casa di Sant'Agata Bolognese fino al 2019, nel 2017 si laurea Campione del Blancpain GT Series e Blancpain GT Series Endurance Cup (in quest'ultimo insieme a Christian Engelhart ed Andrea Caldarelli).\nEndurance.\nNel 2016 partecipa alla sua prima 24 ore di Daytona nella classe GT Daytona (GTD), dove corre con la Lamborghini Hurac\u00e1n GT3 del team Paul Miller Racing. Ma l'equipaggio non raggiunge ottimi risultati. L'anno successivo si ripresenta alla gara americana ma passa al team austriaco GRT Grasser Racing Team, guidando sempre la Lamborghini Hurac\u00e1n, ma il risultato non cambia. Lo stesso anno partecipa per la prima volta alla 12 Ore di Sebring dove chiude nono nella categoria GTD.\nNel 2018 ancora con il team Grasser Racing corre la 24 ore di Daytona, l'equipaggio scelto dal team oltre italiano \u00e8 composto da Rolf Ineichen, Franck Perera e Rik Breukers ed risulta vincente nella propria categoria. L'anno successivo ci sono dei cambiamenti, Perera viene sostituito da Christian Engelhart ed il team utilizza la nuova Lamborghini Hurac\u00e1n GT3 EVO. Il risultato non cambia e l'equipaggio si laurea campione, \u00e8 la seconda 24 ore di Daytona per Bortolotti e la Lamborghini diventa l'unico costruttore a vincere per due volte la leggendaria gara di endurance in categoria GTD. Inoltre insieme a Ineichen e Breukers conquista anche la sua prima vittoria nella 12 Ore di Sebring.\nNel 2020 Bortolotti lascia Lamborghini e diventa pilota Audi GT, per questo partecipa la 24 ore con la Audi R8 LMS Evo del team canadese WRT Speedstar Audi Sport e chiude terzo nella classe GTD. L'anno successivo torna con la Lamborghini e partecipa a Daytona con il team austriaco ma per un problema elettrico non riesce a colpettare la corsa. \nNel 2022 partecipa alla 24 ore di Daytona nella categoria GTD Pro insieme al team TR3 Racing. Il team conquista la vittoria nella gara di qualifica, partendo cosi in pole per la 24 ore, ma dopo 400 giri l'equipaggio \u00e8 costretto al ritiro. Lo stesso anno parteciper\u00e0 con il Team WRT alla 24 Ore di Le Mans nella classe LMP2, l'italiano divider\u00e0 l'Oreca 07 con Rolf Ineichen e Dries Vanthoor.\nDTM.\nNel 2021 viene scelto dal team \"T3 Motorsport\" per correre dal sesto round del campionato DTM 2021 come pilota ospite, Bortolotti giuda una Lamborghini Hurac\u00e1n GT3 Evo con motore V10. Nella prima gara ad Assen conquista il secondo posto davanti a Liam Lawson, mentre nella seconda gara chiude settimo.\nDopo la sua apparizione nel 2021, Bortolotti si unisce al team Grasser Racing Team per correre l'intera stagione 2022 del DTM."}
{"id": "2476223", "revid": "405660", "url": "https://it.wikipedia.org/wiki?curid=2476223", "title": "Strage di Rignano", "text": ""}
{"id": "2476226", "revid": "287204", "url": "https://it.wikipedia.org/wiki?curid=2476226", "title": "Los Angeles (album)", "text": ""}
{"id": "2476228", "revid": "1543377", "url": "https://it.wikipedia.org/wiki?curid=2476228", "title": "Harley Davidson HDB2", "text": "La Bimota HDB2, meglio conosciuta come Harley Davidson HDB2 \u00e8 una motocicletta da competizione progettata da Massimo Tamburini e costruita dal 1975 al 1977.\nIl contesto.\nDurante la pur la vittoriosa stagione del 1975, nella classe 250, la Harley Davidson aveva notato i progressi delle moto concorrenti, in particolare della Yamaha. Il vantaggio delle moto giapponesi era determinato, soprattutto, dai moderni telai studiati dalla Bimota che ben si adattavano al nuovo stile di pilotaggio, portato al motomondiale da Jarno Saarinen e seguito con successo da Johnny Cecotto.\nPer ovviare al prevedibile sorpasso, oltre ad aggiornare il motore, la Harley Davidson decise di incaricare la Bimota alla progettazione e costruzione dei telai per il prototipo da sperimentare nella classe 500 e per la versione \"250\" da schierare in gara. Le due realizzazioni furono rispettivamente contrassegnate dalle sigle \"HDB1\" e \"HDB2\" e consegnate alla fine del 1975.\nLa moto.\nLa nuova ciclistica studiata da Tamburini \u00e8 caratterizzata da un telaio tubolare classico, con rinforzo centrale a traliccio e forcellone posteriore scatolato, che offre una maggiore rigidit\u00e0 rispetto a quello precedentemente utilizzato dall'azienda italo-americana.\nPregevole anche la restante componentistica, appositamente realizzata per il modello, come l'impianto frenante a triplo disco della Brembo e le sospensioni anteriori e posteriori della Marzocchi.\nDal canto suo, il reparto corse varesino della Harley Davidson aveva provveduto ad un lieve incremento della potenza, concentrando gli sforzi sul miglioramento di erogazione ai bassi regimi.\nIn gara.\nPer il campionato del 1976 la \"HDB2\" venne assegnata a Walter Villa, mentre il compagno di squadra Gianfranco Bonera gareggi\u00f2 con la versione telaisticamente aggiornata dal reparto corse. Villa si aggiudico sette gran premi degli undici in calendario per la classe 250. Da notare che Walter Villa, pilota di vecchia scuola, non gradiva la scarsa modulabilit\u00e0 dei freni a disco e fece montare all'avantreno un curioso freno a tamburo con 4 ganasce, inserito nel cerchio in lega.\nL'anno successivo la direzione sportiva Harley Davidson commise l'imprudenza di affidare l'identica \"HDB2\" sia a Villa che al nuovo compagno Franco Uncini, giovane pilota di talento, desideroso di mettersi in buona luce. La stagione si trasform\u00f2 in una lotta tra i due compagni di squadra che, pur nella reciproca correttezza sportiva, furono protagonisti di confronti serratissimi in ogni gara, con inevitabili cadute e rotture. Fu questo il principale motivo che port\u00f2 la Harley Davidson a lasciarsi sfuggire il titolo mondiale piloti e quello costruttori, nonostante la \"HDB2\" si fosse dimostrata la moto pi\u00f9 competitiva, conquistando cinque vittorie, contro le quattro della Yamaha, le due della Kawasaki e l'unica della Morbidelli.\nUna ventina di \"HDB2\" vennero allestite dalla Bimota per il piloti privati, ben figurando in vari campionati nazionali europei di velocit\u00e0.\nPalmar\u00e8s.\nVittorie nel campionato mondiale di velocit\u00e0, classe 250:"}
{"id": "2476231", "revid": "767487", "url": "https://it.wikipedia.org/wiki?curid=2476231", "title": "Troghi", "text": "Troghi \u00e8 una frazione del comune di Rignano sull'Arno, nella citt\u00e0 metropolitana di Firenze.\nStoria.\nDurante la Seconda guerra mondiale, nelle immediate vicinanze della frazione, si ebbe la strage della famiglia Einstein.\nInfrastrutture e trasporti.\nsituata a circa 6\u00a0km dallo stesso lungo la \"Strada Provinciale 1\", nota anche come \"Vecchia Aretina\", che collega Firenze ad Incisa in Val d'Arno.\nSport.\n\u00c8 dotata di uno stadio comunale dove gioca la Polisportiva Tro.Ce.Do 1988 che unisce l'esperienza calcistica dei tre paesi della vallata rignanese, ovvero Troghi, Cellai e San Donato in Collina."}
{"id": "2476235", "revid": "125478563", "url": "https://it.wikipedia.org/wiki?curid=2476235", "title": "G\u014dgen Yamaguchi", "text": "Prima della sua morte fu decorato dall'Imperatore del Giappone nel 1968 con la \"Medaglia del Nastro Blu\" \u3089\u3093\u3058\u3085\u307b\u3046\u3057\u3087\u3046 Ranju-Houshou, \u85cd\u7dac\u8912\u7ae0 e quinto in ordine di merito, per il suo enorme contributo alla diffusione nel Mondo delle arti marziali giapponesi. Per molti anni G\u014dgen Yamaguchi fu elencato nel libro dei Guinness of Records per i suoi conseguimenti.\nBiografia.\nG\u014dgen Yamaguchi nacque il 20 gennaio 1909 a Miyakonoj\u014d Shonai, nella Prefettura di Miyazaki, in Giappone, vicino alla citt\u00e0 di Kagoshima nell'isola di Ky\u016bsh\u016b. A cinque anni Yamaguchi fece le scuole elementari ed inizi\u00f2 ad allenarsi nel karate-d\u014d sotto la guida di Maruta San.\nG\u014dgen Yamaguchi fu chiamato \"Jitsumi\" Yamaguchi da suo padre: Tokutar\u014d che faceva il mercante e successivamente l'insegnante di scuola, sua madre si chiamava Yoshimatsu. Jitsumi era il 3\u00ba di una grande famiglia giapponese di dieci figli. G\u014dgen Yamaguchi era famoso nel karate-d\u014d per essere conosciuto come \u2018Il gatto\u2019.\nL'incontro con Ch\u014djun Miyagi.\nCh\u014djun Miyagi visit\u00f2 i dojo delle universit\u00e0 di Kansai, Osaka, Ritsumeikan, Kyoto, e Doshisha, mentre G\u014dgen stava presenziando all'Universit\u00e0 Ritsumeikan di Kyoto. Lui qui studi\u00f2 legge e nel 1930 Jitsuei Yogi (allievo di Ch\u014djun Miyagi) insieme con G\u014dgen Yamaguchi co-fond\u00f2 il , il primo club di karate all'Universit\u00e0 di Ritsumeikan. The Ritsumeikan Karate-d\u014d Kenky\u016b-kai era il primo club universitario di karate nel Giappone occidentale nonch\u00e9 famigerato per gli allenamenti pesanti e i fieri combattimenti di karate. Sia Yogi sia Yamaguchi presenziarono all'universit\u00e0 di Ritsumeikan durante le visite di Ch\u014djun Miyagi e lo stesso Ch\u014djun Miyagi alloggi\u00f2 nell'appartamento di Yogi.\nCh\u014djun Miyagi, successivamente, diede a G\u014dgen Yamaguchi la responsabilit\u00e0 di diffondere il G\u014dj\u016b-ry\u016b nel resto del Giappone. Nei primi anni trenta G\u014dgen disegn\u00f2 quella che sarebbe diventata la leggenda del pugno simbolo del G\u014dj\u016b-ry\u016b. \nPrimo allenamento a Kyoto.\nG\u014dgen inizi\u00f2 a studiare seriamente il karate-d\u014d. con Sensei Takeo Maruta, dopo che la sua famiglia si trasfer\u00ec a Kyoto. Maruta era anche un falegname ed era uno studente del leggendario \nCh\u014djun Miyagi di Okinawa. G\u014dgen Yamaguchi pi\u00f9 tardi studi\u00f2 direttamente con Ch\u014djun Miyagi nel 1929, dopo che lui ed il suo insegnante poi-corrente ed amico lo Yoghi di Jitsuei scrisse a Ch\u014djun Miyagi e l'invit\u00f2 a venire a Giappone.\nLa seconda guerra mondiale.\nDurante il suo giro militare in Manciuria durante la II Guerra Mondiale, nel 1942, G\u014dgen fu catturato dai soldati dell'Unione sovietica ed incarcerato come prigioniero di guerra in un campo di concentramento sovietico per prigionieri giapponesi; e fu qui che combatt\u00e9 e sconfisse una tigre viva secondo quanto riportato nella sua autobiografia (citato sopra). Yamaguchi originalmente fu designato dalla guardie per svolgere i lavori pi\u00f9 duri nel campo di prigionia. Nonostante questo lui aveva entusiasmato anche questi e quando i russi scoprirono chi era, gli chiesero di insegnare loro il karate-d\u014d., Fu cos\u00ec che'il prigioniero divenne il maestro delle guardie; e loro divennero i suoi allievi.\nNel 1945, G\u014dgen ritorn\u00f2 a Giappone dove apr\u00ec il suo primo dojo di karate-d\u014d a Nippori che pi\u00f9 tardi fu distrutta da un incendio, e reclamizz\u00f2 con un segnale fuori di leggendo G\u014dj\u016b-ry\u016b-kai. Molte persone pensarono che la sua scuola fu chiusa per sempre e che lui era stato ucciso nella guerra; di conseguenza G\u014dgen tenne le grandi esposizioni a Tokio che mise in mostra il vario cinese ed arti marziali giapponesi che lui aveva sperimentato. La sua scuola riapr\u00ec e si mosse ad un pi\u00f9 tardi data all'area di Suginami-ku di Tokio. Qui lui espanse rapidamente in tutta una rete di G\u014dj\u016b-ry\u016b indipendente. il dojo. La crescita rapida ed espansione furono rinforzate dalla persona energica e forte di G\u014dgen che diede luogo ad una rete mondiale di scuole di karate, costruendo da solo un impero basato sulle arti marziali.\nApertura dell'Honbu Dojo.\nG\u014dgen Yamaguchi stabil\u00ec la sede centrale del G\u014dj\u016b-kai a Suginami-ku, Tokyo, nearby to the busy shopping precinct of Roppongi. Dal 1950 la sede centrale del G\u014dj\u016b-kai fu ufficialmente trasferita dalla scuola di Suginami di Tokyo. which contributed to an almost tripling of membership to 450.000,(almeno da quanto riportato nella sua autobiografia). Five years later he officially chartered the I.K.G.A. Successivamente, nel 1964, G\u014dgen Yamaguchi insieme agli altri membri fondatori: \u014ctsuka Hironori dal Wad\u014d-ry\u016b, Masatoshi Nakayama dallo Shotokan, Mabuni Kenei e Iwata Manzao dallo Shit\u014d-ry\u016b, unificando tutti i dojo del Giappone per formare la \"All Japan Karate-d\u014d Federation\", ancora oggi esistente come Japan Karate Federation (JKF).\nG\u014dj\u016b-ry\u016b-kai sparsi per l'Occidente.\nDal 1966 la sua organizzazione comprese pi\u00f9 di 1.200 dojo, club e 600.000 membri all'interno del sistema del G\u014dj\u016b-ry\u016b-kai. I Peter Urban apr\u00ec un suo dogo a New York ed inizi\u00f2 l'espansione dello stile in tutto gli Stati Uniti. In Australia, Paul Starling (l'allievo caucasico pi\u00f9 anziano classificato da G\u014dgen Yamaguchi nella sua vita) si addestrava da quattro anni col primo allievo australiano Mervyn Oakley di G\u014dgen. altro importante Maestro che riport\u00f2 fedelmente gli insegnamenti del Maestro Gogen Yamaguchi in Italia \u00e8 il Sensei Giancarlo Barbin (Shian), il quale ha formato gran parte dei Maestri italiani di Goju Kai, attualmente \u00e8 il Maestro pi\u00f9 alto in grado di questa scuola in Italia.\nContributo al Bud\u014d.\nI contributi di G\u014dgen Yamaguchi al G\u014dj\u016b-ry\u016b karate-d\u014d e al karate-d\u014d in generale sono enormi. Sotto la sua direzione e guida la International Karate-d\u014d G\u014dj\u016b-kai Association (I.K.G.A) si \u00e8 sviluppata e ha prosperato. La popolarit\u00e0 dell'organizzazione \u00e8 cresciuta sia in Giappone che negli altri paesi dell'Asia e ad ovest nel resto del mondo. Nel 2008 si contavano circa 60-70 paesi in cui si insegnano i principali metodi e tecniche del G\u014dj\u016b-kai karate-d\u014d. G\u014dgen Yamaguchi \u00e8 riuscito a riunificare tutte le scuole di karate del Giappone in un'unica organizzazione Federation of All Japan Karate-d\u014d Organization (F.A.J.K.O.) nel 1964. \nYamaguchi aggiunse al sistema G\u014dj\u016ble forme Taikyoku kata - metodi di allenamento per gli studenti alle prime armi per prepararli per i kata pi\u00f9 avanzati.\n\u00c8 stato sostenuto che \"mai prima un solo uomo aveva avuto un cos\u00ec profondo effetto sullo sviluppo e la divulgazione del karate-d\u014d\".\nFamiglia.\nG\u014dgen Yamaguchi Kaiso mor\u00ec il 20 maggio 1989. Si spos\u00f2 due volte, la prima moglie fu Midori (con la quale visse sull'isola di Kyushu), dalla quale ebbe quattro figli: G\u014dsei Norimi Yamaguchi, G\u014dsen Kishio Yamaguchi, Makiko Yamaguchi, e G\u014dshi Hirofumi Yamaguchi. Dalla seconda moglie, Mitsue, ha avuto un solo figlio, G\u014dky\u014dko Wakako Yamaguchi. Tutti i suoi figli praticarono il karate-d\u014d e divennero maestri. I nomi iniziarono con \"g\u014d\" (\u525b) come riferimento ai nomi di karate.\nG\u014dsei Norimi Yamaguchi ha una propria organizzazione negli Stati Uniti e G\u014dshi Hirofumi Yamaguchi \u00e8 presidente della International Karate-d\u014d G\u014dj\u016b-kai, con filiali in 60 paesi. G\u014dsen Kishio Yamaguchi era il vice presidente della Japan Airlines. Kishio, che mor\u00ec nei primi anni 1990, fu coinvolto nella gestione della I.K.G.A whilst e la sua pi\u00f9 giovane sorella Wakako Yamaguchi \u00e8 stata campionessa per moltissimi anni nella All Japan Kata Champion. Makiko Yamaguchi mor\u00ec per un tumore in et\u00e0 relativamente giovane, nei primi anni 1980."}
{"id": "2476237", "revid": "339392", "url": "https://it.wikipedia.org/wiki?curid=2476237", "title": "Galerie nationale du jeu de Paume", "text": ""}
{"id": "2476240", "revid": "640277", "url": "https://it.wikipedia.org/wiki?curid=2476240", "title": "V1647 Orionis", "text": "V1647 Orionis (V1647 Ori) \u00e8 un oggetto stellare giovane visibile nella costellazione di Orione, posto ad una distanza di circa 1470 anni luce dal sistema solare. \u00c8 situato all'interno della nebulosa a riflessione M78 ed \u00e8 associato alla Nebulosa di McNeil.\nL'oggetto \u00e8 noto per essere andato incontro in pi\u00f9 occasioni (l'ultima delle quali verificatasi nel 2008) a degli intensi fenomeni eruttivi, le cui caratteristiche hanno portato a ritenere l'oggetto una via di mezzo tra due classi di stelle pre-sequenza principale, le stelle FU Orionis (FUor) e le stelle EX Lupi (EXor).\nCaratteristiche.\nGli studi condotti hanno rivelato che V1647 Orionis \u00e8 sicuramente un oggetto stellare giovane, presumibilmente una stella pre-sequenza principale; l'et\u00e0 dell'oggetto, calcolata sulla base dei modelli evolutivi e dei dati ottenuti, sarebbe compresa tra 100.000 e mezzo milione di anni. Come tutte le stelle in formazione, V1647 Orionis possiede in orbita un disco di gas e polveri di silicati, che media l'accrescimento dell'astro, circondato da un involucro di gas che rifornisce di materiale il disco. L'accrescimento procede ad un ritmo compreso mediamente tra ~ 1 \u00d7 10\u22126 e 3 \u00d7 10\u22127 masse solari (M\u2299) all'anno. \u00c8 inoltre una sorgente di radiazione infrarossa, catalogata come IRAS 05436-0007. Osservazioni del 2018 con il radiointerferometro ALMA hanno permesso di stimare la massa totale del disco circumstellare in circa 0,1 , costituito in buona parte da gas e da circa l'1% da polveri (\u223c), mentre la sua distanza dalla protostella \u00e8 di circa 40 UA.\nLe analisi spettroscopiche e infrarosse hanno permesso di misurare con una certa approssimazione alcuni dei parametri fisici dell'oggetto. L'oggetto sembra aver accumulato sino ad ora una quantit\u00e0 di materia pari a circa 0,8 \u00b1 0,2 M\u2299, ma possiede un raggio piuttosto grande, circa tre volte quello della nostra stella; ne risulta quindi una densit\u00e0 ancora insufficiente perch\u00e9 possano avere inizio le reazioni di fusione dell'idrogeno in elio. La vasta superficie radiante fa s\u00ec che l'oggetto abbia una luminosit\u00e0 pi\u00f9 elevata rispetto a quella solare, mediamente circa nove volte maggiore. Lo spettro dell'oggetto mostra inoltre le linee di assorbimento del monossido di carbonio (CO), tipiche di giovani protostelle, con evidenze di metalli quali sodio e calcio. L'emissione del CO probabilmente si origina a partire dai gas della porzione pi\u00f9 interna del disco, riscaldati a ~2500 K, e risulta percepibile grazie ad un'area di \"clearance\" delle polveri, vale a dire un'area in cui le polveri sono pi\u00f9 rarefatte e dunque non assorbono la radiazione.\nFenomeni eruttivi.\nV1647 Orionis \u00e8 caratterizzata da una grande variabilit\u00e0, che si manifesta con delle forti eruzioni che ne incrementano enormemente la luminosit\u00e0. La prima eruzione registrata dell'oggetto avvenne nel 1966-1967, identificata da Gianluca Masi su immagini d'archivio di Evered Kreimer, e fu studiata mediante l'analisi delle lastre fotografiche ottenute dagli osservatori di Asiago e Harvard; la durata precisa dell'evento non \u00e8 nota, ma sarebbe compresa tra 5 e 20 mesi.\nVerso la fine del 2003 l'oggetto manifest\u00f2 un improvviso aumento della propria luminosit\u00e0, segno che era avvenuta una seconda, intensa eruzione; l'evento fu studiato per due anni, corrispondenti al periodo in cui mantenne una luminosit\u00e0 superiore alla norma; nell'ottobre del 2005 la sua luminosit\u00e0 inizi\u00f2 a diminuire, fino a tornare, nel febbraio 2006, ai livelli precedenti all'esplosione. Durante l'eruzione l'oggetto raggiunse una luminosit\u00e0 effettiva pari a 44 luminosit\u00e0 solari. Un nuovo \"burst\" \u00e8 stato registrato verso la met\u00e0 del 2008 e presentava caratteristiche molto simili a quelle dell'eruzione iniziata quattro anni prima.\nL'eruzione di V1647 Orionis \u00e8 molto probabilmente associata ad un repentino scaricamento di massa verso la fotosfera del giovane astro da parte del caldo disco circumstellare. L'improvviso incremento di luminosit\u00e0 registrato sarebbe dovuto ad un significativo aumento del tasso di accrescimento (con picchi di 5 \u00d7 10\u22126 M\u2299 all'anno), causato probabilmente da un evento di instabilit\u00e0 del disco; tale incremento comporta l'emissione di un vento energetico che dirada le polveri circostanti rendendo visibile l'oggetto, normalmente occultato dalle polveri che ne alimentano la crescita. Si ritiene che queste eruzioni avvengano ad intervalli caratteristici, che intercorrono ogni qual volta sia stata accresciuta una significativa porzione di quella che sar\u00e0 la massa finale della stella.\nQueste dinamiche sono caratteristiche sia degli oggetti FU Orionis (\"FUor\") sia delle stelle EX Lupi (\"EXor\"); per queste ragioni \u00e8 oggetto di dibattito la classificazione di V1647 Ori nell'una o nell'altra classe. Mentre i FUor sono caratterizzati da drastici incrementi di luminosit\u00e0 (maggiori di 5 magnitudini nel visibile) e durano anche per alcuni decenni, le esplosioni degli EXor appaiono pi\u00f9 deboli e durano per meno tempo, al massimo alcuni anni; esse inoltre sembrano ricorrere nel tempo.\nLe esplosioni di V1647 Orionis sono di breve durata e ricorrenti come gli EXor, mentre l'aumento di luminosit\u00e0 raggiunge valori paragonabili a quelli dei FUor, cos\u00ec come la stessa distribuzione spettrale dell'energia (SED) dell'oggetto ricalca quella dei FUor; lo spettro ottico di assorbimento \u00e8 inoltre distinguibile sia da quello dei FUor sia da quello degli EXor. Alla luce anche dei valori del tasso di accrescimento, intermedi tra queste due tipologie di stelle pre-sequenza principale, si \u00e8 giunti a ritenere che V1647 Ori costituisca una via di mezzo tra queste due classi stellari. La stessa SED, associata alla frequenza dei fenomeni eruttivi, dimostra anche che V1647 Orionis \u00e8 un oggetto di classe I, che si trova nella fase di transizione da un disco opaco a un disco otticamente trasparente.\nDurante il periodo eruttivo il telescopio spaziale Chandra della NASA ha rilevato un'intensa emissione di raggi X proveniente dall'oggetto stellare giovane, che riflette il grado di riorganizzazione cui vanno incontro le linee di forza del campo magnetico dell'oggetto e del disco prima e nel corso degli incrementi del tasso di accrescimento.\nDal 2008 al 2018 la luminosit\u00e0 dell'oggetto \u00e8 andata via via diminuendo come successo tra il 2006 e il 2008, facendo registrare un minimo ad inizio 2018 di magnitudine 20 nella banda R.\nNebulosit\u00e0 associate.\nL'oggetto si trova nel bordo nordoccidentale di M78 (nota anche come NGC\u00a02068), una nebulosa a riflessione molto conosciuta a causa della sua brillantezza; emette un colore bluastro caratteristico per questo genere di oggetti, in quanto la fonte di luce \u00e8 una stella di colore azzurro. L'eruzione della stella iniziata nel 2004 illumin\u00f2 una parte dei gas della nube, che fu chiamata Nube di McNeil dal nome del suo scopritore. La stella sembra inoltre associata all'oggetto di Herbig-Haro HH 23, di cui sarebbe la probabile sorgente.\nNella nube sono state individuate, oltre a V1647 Ori, altre 44 stelle giovani con forti emissioni H\u03b1, diverse protostelle pi\u00f9 una candidata protostella di classe 0, catalogata come LBS\u00a017-H.\nPoco a sudovest di M78 si osservano altri tre oggetti di Herbig-Haro connessi fra loro, catalogati come HH\u00a024, HH\u00a025 e HH\u00a026; questa sezione di nube presenta una complessa morfologia a causa degli intensi fenomeni di formazione stellare che qui hanno luogo. Come conseguenza di ci\u00f2, la regione \u00e8 ricca di oggetti stellari giovani ed intense sorgenti di radiazione infrarossa.\nAmbiente galattico.\nV1647 Orionis assieme alle nebulosit\u00e0 associate si trova all'interno della regione Orion\u00a0B (LDN\u00a01630); con una distanza di circa 410\u00a0pc (1340\u00a0al), viene a trovarsi anche fisicamente molto vicina alla regione di formazione stellare Orion A, di cui fa parte anche la Nebulosa di Orione, e comprende le pi\u00f9 tenui nebulose NGC\u00a02024 (nota anche come Nebulosa Fiamma), NGC 2023, NGC 2071 e la gi\u00e0 citata M78. Le prime due sono situate nel settore sudoccidentale della regione e presentano un'elevata attivit\u00e0 dei fenomeni di formazione stellare.\nIl tutto si trova all'interno del complesso nebuloso molecolare di Orione, un vasto complesso di nubi molecolari giganti che si trova tra i 1500 e i 1600 anni luce di distanza dalla Terra, largo centinaia di anni luce. \u00c8 anche una delle regioni di formazione stellare pi\u00f9 attive che possono essere osservate nel cielo notturno, nonch\u00e9 una delle pi\u00f9 ricche di dischi protoplanetari e stelle giovanissime. Il complesso si rivela soprattutto nelle immagini prese alla lunghezza d'onda dell'infrarosso, dove si rilevano i processi di formazione stellare pi\u00f9 nascosti. Il complesso annovera fra le sue componenti nebulose oscure, ad emissione e regioni\u00a0H\u00a0II."}
{"id": "2476241", "revid": "118902893", "url": "https://it.wikipedia.org/wiki?curid=2476241", "title": "Best of Khaled", "text": "Best of Khaled \u00e8 il primo album di raccolta del cantante algerino Khaled, pubblicato nel 2007.\nDelle quindici tracce del disco, le ultime due sono inediti."}
{"id": "2476244", "revid": "599013", "url": "https://it.wikipedia.org/wiki?curid=2476244", "title": "Blue Blood", "text": ""}
{"id": "2476246", "revid": "41824", "url": "https://it.wikipedia.org/wiki?curid=2476246", "title": "Evgenij Onegin (opera)", "text": ""}
{"id": "2476247", "revid": "834", "url": "https://it.wikipedia.org/wiki?curid=2476247", "title": "Dahlia (brano musicale)", "text": ""}
{"id": "2476248", "revid": "339392", "url": "https://it.wikipedia.org/wiki?curid=2476248", "title": "Hot bird television awards", "text": ""}
{"id": "2476250", "revid": "121561690", "url": "https://it.wikipedia.org/wiki?curid=2476250", "title": "Lago di Cornino", "text": "Il lago di Cornino \u00e8 un piccolo lago alpino, sito nel territorio del comune di Forgaria nel Friuli (in provincia di Udine), all'interno della riserva naturale del Lago di Cornino.\nDescrizione.\nIl lago non dispone di emissari n\u00e9 di immissari, ma riceve un continuo ricambio idrico dalle falde sotterranee, che gli permettono di mantenere per tutto il corso dell'anno una temperatura costante fra gli 8 e i 9\u00a0\u00b0C, oltre a una caratteristica limpidezza delle acque."}
{"id": "2476252", "revid": "1442080", "url": "https://it.wikipedia.org/wiki?curid=2476252", "title": "Dubai Tennis Championships 2007 - Singolare femminile", "text": "Il singolare femminile del torneo di tennis Dubai Tennis Championships 2007, facente parte del WTA Tour 2007, ha avuto come vincitrice Justine Henin che ha battuto in finale Am\u00e9lie Mauresmo 6\u20134, 7\u20135."}
{"id": "2476255", "revid": "235890", "url": "https://it.wikipedia.org/wiki?curid=2476255", "title": "Spettralizzazione dell'identit\u00e0", "text": ""}
{"id": "2476256", "revid": "392652", "url": "https://it.wikipedia.org/wiki?curid=2476256", "title": "Starchild (cranio)", "text": "Starchild (in italiano \"bimbo delle stelle\") \u00e8 il nome assegnato a un cranio deforme, scoperto intorno al 1930 da una ragazzina messicana in una miniera abbandonata accanto ai resti di una donna umana adulta.\nIl suo nome si deve a Lloyd Pye, scrittore pseudoscientifico statunitense appartenente alla corrente da lui stesso definita \"conoscenza alternativa\" (\"alternative knowledge\"), il quale attribuirebbe le caratteristiche anomale del teschio a mutazioni genetiche dovute ad un ibrido alieno-umano, non negando anche una probabile origine totalmente extraterrestre. Studi scientifici hanno successivamente dimostrato l'impossibilit\u00e0 della veridicit\u00e0 di questa ipotesi.\nRitrovamento.\nLo scrittore statunitense Lloyd Pye venne a conoscenza del teschio dalla coppia di sposi Ray e Melanie Young, nella citt\u00e0 di El Paso (Texas), che glielo avrebbero successivamente affidato nel febbraio 1999. Nello stesso anno i coniugi Young fondarono un'associazione senza scopo di lucro denominata \"The Starchild Project\".\nGli Young testimoniarono d'esser entrati in possesso del reperto intorno al 1930 tramite una ragazzina messicana di 13-15 anni che, a sua volta, disse di aver ritrovato il teschio mentre giocava in una miniera abbandonata a circa 160\u00a0km a sud-ovest dalla citt\u00e0 di Chihuahua. Secondo le testimonianze riportate, il teschio giaceva accanto a uno scheletro umano supino, successivamente rinvenuto e analizzato, appartenuto probabilmente a una donna amerinda morta a un'et\u00e0 stimata fra i 20 e i 30 anni.\nCaratteristiche.\nIl teschio fu sottoposto nel 2000 alla datazione con il carbonio-14, grazie al quale fu stabilita l'et\u00e0 di circa 900 anni. Fu inoltre sottoposto ad analisi a raggi X, al microscopio atomico e TAC. Le analisi chimiche confermarono che il teschio \u00e8 composto principalmente da idrossiapatite di calcio, cio\u00e8 il materiale del quale \u00e8 composto un normale cranio od osso umano.\nIn base alle analisi effettuate sulla mascella destra superiore, pare che il cranio fosse appartenuto a un bambino di et\u00e0 compresa tra i 4 e i 5 anni; tuttavia il volume cerebrale ammonta a 1600\u00a0cm\u00b3, ovvero a 200\u00a0cm\u00b3 in pi\u00f9 rispetto alla media di un cervello umano adulto e 400\u00a0cm\u00b3 in pi\u00f9 di un adulto con un cranio della stessa grandezza.\nIl teschio presenta diverse evidenti anomalie morfologiche rispetto a un normale umano:\nTali caratteristiche indicano che il bambino era affetto da deformazioni congenite del cranio. Secondo Steven Novella, il bambino soffriva di idrocefalo non curato. Adelina Chow, avvalendosi del parere di medici specializzati, ha concluso che \"Starchild\" \"soffriva di vari difetti umani congeniti\" che avevano causato una pronunciata brachicefalia e un'anomalia della sutura frontale.\nSul cranio fu eseguita un'analisi del DNA al BOLD di Vancouver nel 1999. Tale esame mostr\u00f2 la presenza di cromosomi X e Y, confermando quindi che \"Starchild\" era un bambino di sesso maschile. Un successivo esame del DNA mitocondriale eseguito nel 2003, l'anno della scoperta della mappatura completa del genoma umano ai laboratori della Trace Genetics indic\u00f2 che \"Starchild\" e il cranio della donna ritrovata accanto a lui nella miniera messicana appartenevano a diversi aplogruppi amerindi e quindi la donna non poteva esserne la madre.\nStarchild nella pseudoscienza.\nSulle caratteristiche inconsuete del cranio sono state fatte anche speculazioni pseudoscientifiche. Lloyd Pye, ravvisando una somiglianza tra la forma del cranio dello \"Starchild\" e quella attribuita agli alieni Grigi, sostiene che \"Starchild\" fosse un ibrido umano-alieno. Pye, e chi segue la sua tesi, rammentano che l'esame del DNA mitocondriale del 2003 non \u00e8 riuscita a estrarre il DNA nucleare e che quindi, a loro dire, questo invaliderebbe il test eseguito nel 1999. Tale affermazione manca per\u00f2 di fondamento: ovviamente il fatto che tale esame non dia informazioni sulla paternit\u00e0 non significa che l'origine umana sia esclusa, fatto anzi palese poich\u00e9 l'esame del DNA del 1999 ha individuato entrambi i cromosomi umani X e Y.\nNel 2011 alcuni tabloid riportarono la notizia secondo la quale alcuni non meglio identificati genetisti avrebbero rivelato che il DNA materno dello \"Starchild\" presenterebbe maggiori differenze rispetto al DNA umano rispetto a quanto possa avvenire normalmente e che da ci\u00f2 si dedurrebbe che lo \"Starchild\" avrebbe origine aliena. Tale notizia riportata dai media non trova riscontro in ambito scientifico."}
{"id": "2476257", "revid": "287204", "url": "https://it.wikipedia.org/wiki?curid=2476257", "title": "Orgasm (singolo)", "text": ""}
{"id": "2476258", "revid": "287204", "url": "https://it.wikipedia.org/wiki?curid=2476258", "title": "Minoru Yamamoto", "text": "Minoru Yamamoto \u00e8 un astrofilo giapponese e non deve essere confuso con il quasi omonimo astrofilo giapponese Tetsuo Yamamoto o con l'astronomo giapponese Issei Yamamoto.\nYamamoto risiede a Doi-cho (Okazaki, prefettura di Aichi) e lavora per la Mitsubishi.\nFa parte dellVariable Star Observers League in Japan\", le sue osservazioni sono contrassegnate col codice Ymo\"'.\nScoperte.\n\u00c8 in particolare conosciuto per la scoperta di novae. In ordine cronologico di scoperta:\nHa anche scoperto stelle variabili."}
{"id": "2476259", "revid": "765341", "url": "https://it.wikipedia.org/wiki?curid=2476259", "title": "Orgasm", "text": "Orgasm (\"orgasmo\" in inglese) pu\u00f2 riferirsi a:"}
{"id": "2476261", "revid": "834", "url": "https://it.wikipedia.org/wiki?curid=2476261", "title": "I'll kill you", "text": ""}
{"id": "2476262", "revid": "729019", "url": "https://it.wikipedia.org/wiki?curid=2476262", "title": "Black Art", "text": "La Black Art \u00e8 un'etichetta discografica giamaicana fondata nel 1973 da Lee \"Scratch\" Perry. Sciolta dopo pochi anni di attivit\u00e0 viene rifondata dal figlio Omar, la nuova Black Art, con sede in Gran Bretagna, ristampa singoli sia della vecchia etichetta che di etichette correlate, come la Upsetter Records.\nCatalogo originale.\nCatalogo dell'etichetta originale.\nCatalogo della seconda edizione.\nSi tratta di ristampe dei singoli usciti in origine negli anni settanta."}
{"id": "2476268", "revid": "149727", "url": "https://it.wikipedia.org/wiki?curid=2476268", "title": "Borgau", "text": ""}
{"id": "2476270", "revid": "110157", "url": "https://it.wikipedia.org/wiki?curid=2476270", "title": "T\u00e9senfa", "text": "T\u00e9senfa \u00e8 un comune dell'Ungheria di 191 abitanti (dati 2008) situato nella provincia di Baranya, regione Transdanubio Meridionale"}
{"id": "2476271", "revid": "149727", "url": "https://it.wikipedia.org/wiki?curid=2476271", "title": "Marienroda", "text": ""}
{"id": "2476273", "revid": "1543377", "url": "https://it.wikipedia.org/wiki?curid=2476273", "title": "San Bernardo ai Monti", "text": "San Bernardo ai Monti (\"San Bernard\" in dialetto chiavennasco, : ) \u00e8 una frazione di San Giacomo Filippo.\nStoria.\nL'insediamento delle genti a San Bernardo \u00e8 antichissimo, ne \u00e8 testimonianza l'esistenza di una piccola chiesa gi\u00e0 nel 1189 (\"carta Crollalanza - codice diplomatico della Rezia\").\nFino al cinquecento circa, tutto il comprensorio, che comprende San Bernardo, Olmo e Filigheccio, era denominato con il toponimo \u201cMonti di Vergona\u201d.\nOra, del toponimo Vergona, rimane un piccolo nucleo di baite e rustici sopra San Rocco in direzione della Val Drogo.\nDal 1512 al 1797 la Val San Giacomo, come la Valchiavenna e la Valtellina, era di dominio Grigione.\nNel 1816, il Governo Lombardo Veneto divide la Val San Giacomo nei comuni di: Isolato (oggi Madesimo), Campodolcino e San Giacomo Filippo.\nOltre alla Chiesa principale di San Bernardo, ci sono la Chiesa di San Rocco, nel rione di Scanabecco, eretta nel 1630 e la Chiesa di San Antonio nella localit\u00e0 Drogo, eretta nel 1766 (\"sopra il portone \u00e8 per\u00f2 scolpito l'anno 1782, che \u00e8 l'anno di fabbricazione del portale\").\nGi\u00e0 dal seicento l'emigrazione degli uomini di San Bernardo aveva come destinazione Roma, Napoli, Venezia, Ferrara, Svizzera, Austria, Germania e Francia ed era prevalentemente di tipo stagionale.\nDalla met\u00e0 dell'Ottocento inizia l'emigrazione nelle Americhe e da stagionale diventa di lunga durata se non definitiva.\nDagli anni cinquanta agli anni settanta, San Bernardo si \u00e8 quasi completamente spopolato, oggi i residenti sono circa quindici persone e da centro abitato si \u00e8 trasformato in una localit\u00e0 di villeggiatura, infatti negli ultimi vent'anni quasi tutte le case sono state ristrutturate ed il paese ha assunto l'aspetto gradevole attuale.\nSan Bernardo non ha mai perso l'affetto dei suoi originari, dei discendenti ed ha conquistato nuovi estimatori, i quali, appena possono, vengono a respirare l'aria buona, la pace e la tranquillit\u00e0 che questo grazioso paese sa offrire in tutti i periodi dell'anno.\nFesta del paese.\nLa festa patronale \u00e8 il giorno 20 agosto, ma la ricorrenza tradizionale pi\u00f9 importante \u00e8 il 15 agosto, festa dell'Assunzione, in occasione della quale viene organizzata una festa con pranzo a base di prodotti tipici, che attira ogni anno pi\u00f9 di 500 persone."}
{"id": "2476274", "revid": "287204", "url": "https://it.wikipedia.org/wiki?curid=2476274", "title": "Angela Di Cosimo", "text": "Biografia.\nEsordisce in televisione nel 1991, a quindici anni, nel programma di Canale 5 \"Non \u00e8 la RAI\", dove rimarr\u00e0 per tutta la durata dello spettacolo, fino al 30 giugno 1995. \u00c8 stata una delle ragazze pi\u00f9 amate del programma, dove ha sempre avuto un ruolo di spicco esibendosi in numerose coreografie e canzoni e partecipando a tutti gli spin off del programma, tra cui \"Bulli &amp; pupe\", programma condotto da Paolo Bonolis in prima serata nell'estate 1992, i preserali \"Primadonna\" e \"Rock 'n' Roll\", gli speciali di Capodanno 1991 e 1992 e alcune prime serate nella primavera del 1992.\nNel 1995, terminata la quarta ed ultima edizione del programma, nella quale ha vinto il televoto indetto per eleggere la pi\u00f9 brava ballerina del programma, passa in RAI diventando la prima ballerina dello show del sabato sera \"Carramba che sorpresa\", condotto da Raffaella Carr\u00e0. Nell'estate successiva \u00e8 invece nel corpo di ballo del programma pomeridiano \"Gelato al limone\", mentre nella stagione 1996/1997 \u00e8 la prima ballerina del variet\u00e0 della domenica RAI, \"Domenica In\". Sempre in quella stagione, torna a lavorare al fianco di Bonolis per l'edizione 1997 del variet\u00e0 \"I cervelloni\".\nNel settembre di quell'anno torna in Mediaset, dove diventa membro del coro di \"Sarabanda\", programma di grande successo di Italia 1. Rimane a \"Sarabanda\" per tre anni, fino al 2000.\nNel 2001 e nel 2005 partecipa agli speciali commemorativi \"Non era la RAI\" e \"Non \u00e8 la RAI - speciale\", mentre nel 2006 torna in televisione, nel corpo di ballo del programma di Rai 2 \"Libero\", insieme ad altre ragazze di \"Non \u00e8 la RAI\"."}
{"id": "2476276", "revid": "729019", "url": "https://it.wikipedia.org/wiki?curid=2476276", "title": "Tengeri", "text": "Tengeri \u00e8 un comune dell'Ungheria di 58 abitanti (dati 2008) situato nella provincia di Baranya, regione Transdanubio Meridionale"}
{"id": "2476277", "revid": "287204", "url": "https://it.wikipedia.org/wiki?curid=2476277", "title": "Week End (brano musicale)", "text": ""}
{"id": "2476278", "revid": "98077", "url": "https://it.wikipedia.org/wiki?curid=2476278", "title": "Georg Leo Graf von Caprivi di Caprara di Montecuccoli", "text": ""}
{"id": "2476282", "revid": "17654", "url": "https://it.wikipedia.org/wiki?curid=2476282", "title": "Onieghin", "text": ""}
{"id": "2476283", "revid": "110157", "url": "https://it.wikipedia.org/wiki?curid=2476283", "title": "Teklafalu", "text": "Teklafalu \u00e8 un comune dell'Ungheria di 351 abitanti (dati 2008) situato nella provincia di Baranya, regione Transdanubio Meridionale"}
{"id": "2476284", "revid": "729019", "url": "https://it.wikipedia.org/wiki?curid=2476284", "title": "T\u00e9kes", "text": "T\u00e9kes \u00e8 un comune dell'Ungheria di 269 abitanti (dati 2008) situato nella provincia di Baranya, regione Transdanubio Meridionale"}
{"id": "2476285", "revid": "98077", "url": "https://it.wikipedia.org/wiki?curid=2476285", "title": "Albrecht von Montecuccoli-Laderchi", "text": ""}
{"id": "2476290", "revid": "697352", "url": "https://it.wikipedia.org/wiki?curid=2476290", "title": "Say Anything", "text": ""}
{"id": "2476293", "revid": "1543377", "url": "https://it.wikipedia.org/wiki?curid=2476293", "title": "Mozah bint Nasser al-Missned", "text": "Biografia.\nFiglia di Nasser Abdullah Al-Missned, ha sposato l'emiro (all'epoca principe della corona) nel 1977, mentre era ancora studentessa. Si \u00e8 laureata presso l'Universit\u00e0 del Qatar nel 1986 e attualmente ricopre diverse cariche nel suo paese e all'estero:\nHa sette figli, cinque maschi e due femmine;\nAl contrario di altre regine consorti del Medio Oriente, Mozah \u00e8 attivamente coinvolta nella vita politica del proprio paese, tanto da essere al 79\u00ba posto nella classifica delle 100 donne pi\u00f9 potenti, stilata dalla rivista Forbes."}
{"id": "2476296", "revid": "25152", "url": "https://it.wikipedia.org/wiki?curid=2476296", "title": "Numerazione Abjad", "text": ""}
{"id": "2476299", "revid": "1739253", "url": "https://it.wikipedia.org/wiki?curid=2476299", "title": "Neuroscienze sistemiche", "text": "Le neuroscienze sistemiche sono le branche delle neuroscienze che studiano le funzioni dei circuiti e dei sistemi neurali. A questo livello di analisi i neuroscienziati studiano come i differenti circuiti neurali analizzano le informazioni sensoriali formando le percezioni del mondo esterno e svariati altri processi complessi come la presa di decisione, l'attenzione volontaria e il controllo dei movimenti. Le ricerche di neuroscienza sistemica si occupano della relazione tra gli approcci cellulari e molecolari al fine di comprendere la struttura e le funzioni del sistema nervoso, nonch\u00e9 allo studio delle funzioni mentali superiori come il linguaggio, la memoria e consapevolezza. Le neuroscienze sistemiche solitamente utilizzano tecniche in grado di monitorare l'attivit\u00e0 elettrica dei singoli neuroni in vivo (Impianto di micro-elettrodi), l'afflusso di sangue nei distretti neuronali tramite la risonanza magnetica funzionale (fMRI) o la tomografia a emissione di positroni (PET). Uno dei campo maggiormente studiati dalle neuroscienze sistemiche \u00e8 il funzionamento delle cortecce visive in particolare del lobo occipitale."}
{"id": "2476302", "revid": "767487", "url": "https://it.wikipedia.org/wiki?curid=2476302", "title": "Foglie d'autunno", "text": "Foglie d'autunno (\"Autumn Leaves\") \u00e8 un film del 1956 diretto da Robert Aldrich e interpretato da Joan Crawford e Cliff Robertson.\n\u00c8 stato presentato in concorso alla 6\u00aa edizione del Festival internazionale del cinema di Berlino, dove Robert Aldrich ha vinto l'Orso d'argento per il miglior regista.\nNel 1997 la Writers Guild of America ha \"restituito\" i crediti ai co-sceneggiatori Jean Rouverol e Hugo Butler, all'epoca nella lista nera di Hollywood e i cui nomi erano stati sostituiti nei titoli di testa da quello di Jack Jevne.\nTrama.\nLa zitella Millicent \"Milly\" Wetherby \u00e8 un'affascinante dattilografa di mezza et\u00e0 che lavora a casa. Una sera conosce Burt Hanson, un giovane soldato reduce dalla seconda guerra mondiale, che inizia a corteggiarla e del quale finisce per innamorarsi. Pur esitante a causa della differenza d'et\u00e0, la donna accetta infine la proposta di matrimonio: si sposano in Messico. I primi mesi scorrono felici, nonostante il marito mantenga un certo riserbo circa il proprio passato.\nQuando Milly scopre che Burt non \u00e8 orfano ed \u00e8 gi\u00e0 stato sposato, comincia a svolgere delle indagini che la portano ad affrontare l'amara verit\u00e0: l'uomo che ha sposato ha iniziato a soffrire di disturbi nervosi dopo aver scoperto che l'ex moglie Virginia era l'amante di suo padre. Consapevole che il suo amore non pu\u00f2 bastare a guarirlo, dopo che Burt diventa violento, Milly si rassegna a farlo ricoverare in una clinica psichiatrica; teme tuttavia che, una volta guarito, non vorr\u00e0 sapere pi\u00f9 nulla di lei. Lo stato mentale di Burt - sottoposto a iniezioni di psicofarmaci e terapia elettroshock - migliora. Una volta giunta nella clinica, Milly scopre felicemente che egli l'ama ancora e guardano avanti verso un futuro migliore.\nProduzione.\nLe riprese iniziarono il 31 agosto 1955 e proseguirono fino al 21 ottobre. Il titolo di lavorazione era \"The Way We Are\", ma secondo un articolo pubblicato nel 1956 venne cambiato in \"Autumn Leaves\" per sfruttare la popolarit\u00e0 dell'omonima canzone eseguita da Nat King Cole sui titoli di testa e di coda.\nDistribuzione.\nIl film fu presentato in anteprima nel giugno 1956 al Festival di Berlino e debutt\u00f2 a New York il 1\u00ba agosto.\nIn anni pi\u00f9 recenti \u00e8 stato proiettato al Festival international du film d'Amiens (1994) e al Torino Film Festival (2006).\nAccoglienza.\nIncassi.\nRealizzato con un budget di circa 765.000 dollari, il film incass\u00f2 negli Stati Uniti 1,1 milioni di dollari.\nCritica.\nIl sito \"Rotten Tomatoes\" riporta l'88% di recensioni con un giudizio positivo, con un voto medio di 7,1 su 10.\nIl film fu un modesto successo al botteghino, anche se Joan Crawford lo ha giudicato in seguito \u00abil miglior film donna matura/uomo pi\u00f9 giovane mai realizzato\u00bb ed ha aggiunto: \u00abTutto ha funzionato in \"Foglie d'autunno\". Il cast era perfetto, la sceneggiatura era buona, e penso che Bob abbia gestito tutto bene. Penso davvero che Cliff abbia fatto un lavoro stupendo... Penso che nel suo insieme sia stato migliore di alcuni film romantici che ho fatto in passato, ma per qualche ragione non \u00e8 molto conosciuto ed \u00e8 stato eclissato dal film che ho fatto con Bette Davis\u00bb.\nBosley Crowther critic\u00f2 duramente il film sul \"New York Times\" del 2 agosto 1956, definendolo \u00abuna farsa assoluta\u00bb e un \u00abtetro racconto strappato via dai quaderni del dottor Freud\u00bb e giudicando molto negativamente le performance di Joan Crawford (\u00abspesso sfiora l'assurdit\u00e0\u00bb) e Cliff Robertson (\u00abun guazzabuglio di intensa goffaggine e imbarazzanti idiozie\u00bb).\nMeno critica fu la rivista \"Segnalazioni Cinematografiche\", che lo giudic\u00f2 \u00abun film a sfondo psicologico e sentimentale, realizzato e diretto dignitosamente. Il peso maggiore del lavoro, condotto con notevole impegno, viene sostenuto dalla Crawford, alla quale la parte s'attaglia perfettamente; meno a posto il protagonista maschile. Si nota, nel corso del lavoro, qualche lungaggine e qualche situazione convenzionale\u00bb.\nColonna sonora.\nLa colonna sonora, eseguita dall'orchestra di David Rose, \u00e8 stata pubblicata nel 1957 dalla MGM Records. Oltre a brani composti dallo stesso Rose e alla \"title track\", versione inglese di \"Les feuilles mortes\" di Joseph Kosma e Jacques Pr\u00e9vert, include altri standard jazz (\"Indian Summer\", \"'Tis Autumn\", \"Autumn in New York\") e canzoni popolari come \"The Autumn Waltz\", \"September in the Rain\" e \"Shine On, Harvest Moon\"."}
{"id": "2476303", "revid": "1543377", "url": "https://it.wikipedia.org/wiki?curid=2476303", "title": "Dubai Tennis Championships 2007 - Doppio maschile", "text": "Il doppio maschile del torneo di tennis Dubai Tennis Championships 2007, facente parte dell'ATP Tour, ha avuto come vincitori Fabrice Santoro e Nenad Zimonji\u0107 che hanno battuto in finale Mahesh Bhupathi e Radek \u0160t\u011bp\u00e1nek 7\u20135, 6\u20137(3), 10\u20137."}
{"id": "2476304", "revid": "81134950", "url": "https://it.wikipedia.org/wiki?curid=2476304", "title": "Kia Visto", "text": ""}
{"id": "2476306", "revid": "1543377", "url": "https://it.wikipedia.org/wiki?curid=2476306", "title": "World Curling Federation", "text": "La World Curling Federation (\"Federazione mondiale di curling\", WCF; fino al 1991 International Curling Federation, ICF) \u00e8 la federazione sportiva internazionale che dirige e regola lo sport del curling in tutto il mondo, in tutte le sue specialit\u00e0. Organizza i campionati internazionali maggiori o ne delega l'organizzazione alle federazioni continentali, e regola il ranking mondiale per squadre nazionali, oltre ai regolamenti internazionali. La sua sede si trova a Perth (Regno Unito) e l'attuale presidente (con mandato 2010-2014) \u00e8 la scozzese Kate Caithness, eletta durante i campionati mondiali di curling 2010 a Cortina d'Ampezzo\nStoria.\n1957-1967.\nL'idea di creare un organo mondiale per la regolamentazione del curling nacque a Edimburgo nel 1957: questa organizzazione internazionale era necessaria per richiedere il riconoscimento dello sport a livello olimpico. In quell'occasione non si concluse nulla, ma due anni pi\u00f9 tardi, nel 1959, il Canada e la Scozia segnano un importante passo avanti con il lancio della Scotch Cup, la prima competizione internazionale di curling tra squadre nazionali. A questa competizione si interessarono altre nazioni, che si aggiunsero negli anni successivi: gli Stati Uniti (1961), la Svezia (1962), la Norvegia e la Svizzera (1964), la Francia (1966) e la Germania (1967). I risultati della Scotch Cup degli anni compresi tra il 1959 e il 1967 ora sono riconosciuti come risultati del Campionato mondiale di curling maschile.\nIl successo della Scotch Cup port\u00e8 ad un altro tentativo, nel marzo 1965, di creare un'organizzazione globale: il Royal Caledonian Curling Club scozzese convoc\u00f2 una riunione nella propria sede di Perth, durante la quale i sei Paesi presenti (Scozia, Canada, Stati Uniti d'America, Svezia, Norvegia e Svizzera) approvarono la proposta, avanzata dal Royal Club, di formare un comitato internazionale, che sar\u00e0 chiamato International Curling Federation. L'anno seguente, nel marzo del 1966 a Vancouver, in Canada, fu compilato uno statuto per l'ICF da sette Paesi (la Francia si era aggiunta ai sei dell'anno precedente), e la Federazione fu fondata ufficialmente il 1\u00ba aprile. Lo statuto fu approvato nel marzo 1967, a Perth, e furono fissate una serie di regole per le competizioni internazionali. Alla riunione annuale della Federazione del 1968, a Pointe Claire in Canada, fu reso operativo il primo regolamento internazionale, soggetto per\u00f2 a modifiche e revisioni di ogni anno.\n1967-1992.\nSempre nel 1968, la Scotch Cup fu sostituita dall'Air Canada Silver Broom, riconosciuta come Campionato mondiale di curling (\"World Curling Championship\"). Nel 1975, la Federazione introdusse il Campionato mondiale junior di curling (\"World Junior Curling Championship\"), nel 1979 il Campionato mondiale di curling femminile (\"World Ladies' Curling Championship\") e nel 1988, il Campionato mondiale junior di curling femminile (\"Junior Ladies' Curling Championship\"). I quattro campionati furono riuniti in due nel 1989: a Milwaukee (Stati Uniti) si disputarono i Campionati mondiali di curling, sia maschili che femminili (WCC), e a Markham (Canada) i Campionati mondiali junior, anch'essi maschili e femminili (WJCC).\nLo Statuto sub\u00ec significative modifiche nel 1982, quando la Federazione fu dichiarata ente indipendente e riconosciuta come l'organo del curling mondiale; il Royal Caledonian Curling Club, che fino ad allora aveva rappresentato sia la federazione internazionale sia quella nazionale scozzese, venne riconosciuto come \"Mother Club of Curling\" (\"Curling club madre\"), senza pi\u00f9 nessun speciale con l'ICF. Nel 1991, il nome della Federazione divenne World Curling Federation (WCF).\nIl curling fu presentato come sport dimostrativo ai Giochi olimpici invernali del 1988 di Calgary e del 1992 a Albertville, per squadre di uomini e donne. Era stato presentato una prima volta alle olimpiadi di Chamonix nel 1924, ma a causa della mancanza di una federazione internazionale e di squadre sufficienti non si present\u00f2 gli anni successivi. Il 21 luglio 1992, nella sessione di Barcellona, in Spagna, il Comitato olimpico internazionale concesse lo status ufficiale di sport olimpico sia alla competizione maschile sia a quella femminile, con effetto entro i Giochi olimpici invernali del 2002, con un'opzione per il 1998 a Nagano, Giappone. Nel corso della riunione del Comitato esecutivo tenutasi il 22 e 23 giugno 1993 a Losanna, il Comitato organizzatore dei Giochi di Nagano incluse ufficialmente nel programma il curling. In quell'occasione parteciparono otto squadre per gli uomini e otto per le donne, numero che fu incrementato a dieci nelle edizioni successive.\n1992-2010.\nAll'assemblea generale della Federazione a Leukerbad (Svizzera) nel dicembre 1993 fu adottata un'ulteriore revisione dello statuto. Ci\u00f2 ha comportato modifiche alla struttura di gestione. La nuova struttura \u00e8 diventata operativa dopo l'elezione del comitato esecutivo all'assemblea generale svolta a Oberstdorf (Germania) nel mese di aprile del 1994. Fino ad allora l'amministrazione dell'ICF/WCF era stata responsabilit\u00e0 dei dipendenti del Royal Caledonian Curling Club; dopo l'adozione del nuovo statuto, la WCF impost\u00f2 il proprio ufficio e la propria segreteria a Edimburgo, in una sede distinta da quella del Royal Club. All'assemblea generale della Federazione tenuta a Grindelwald (Svizzera), nel dicembre 1995, fu introdotto un nuovo statuto al fine di conformarsi alla legislazione svizzera in seguito alla registrazione della Federazione in quel Paese. Nel maggio 2000, il segretariato WCF si spost\u00f2 da Edimburgo a Perth, sempre in Scozia.\nI primi Campionati mondiali di curling in carrozzina (\"World Wheelchair Curling Championship\") si sono tenuti nel gennaio 2002; nel marzo dello stesso anno il Comitato Paralimpico Internazionale ha concesso lo status ufficiale sport papalimpico per squadre miste di curling. Il Comitato organizzatore dei Giochi paralimpici invernali di Torino 2006 ha incluso la disciplina nel proprio programma.\nAltri eventi internazionali introdotti nel 2002 sono stati i Campionati mondiali senior di curling, sia maschili che femminili, e la Continental Cup, un torneo organizzato sulla stessa falsariga della Ryder Cup di golf che contrappone una selezione nordamericana a una selezione europea (in seguito divenuta mondiale). Nel 2003 il curling \u00e8 stato introdotto nei programmi delle Universiadi e dei Giochi asiatici invernali; nel 2005 i mondiali maschili e femminili si sono separati, e si sono tenuti da allora in sedi separate. Nello stesso anno il Festival olimpico della giovent\u00f9 europea ha introdotto le competizioni di curling junior maschili e femminili per atleti tra i 15 e i 18 anni di et\u00e0. Nel 2008 si sono svolti a Vierum\u00e4ki (Finlandia) i primi Campionati mondiali di curling doppio misto.\nAttivit\u00e0.\nOltre ai Campionati mondiali di curling (WCC), la World Curling Federation organizza i Campionati mondiali junior di curling (WJCC), i Campionati mondiali senior di curling (WSCC), i Campionati mondiali di curling doppio misto (WDMCC), i Campionati mondiali di curling in carrozzina (WWCC), i Campionati di curling del Pacifico (PCC), i Campionati junior di curling del Pacifico (PJCC) e la Continental Cup.\nMembri.\nLe federazioni nazionali che fanno parte del WCF sono:"}
{"id": "2476311", "revid": "729019", "url": "https://it.wikipedia.org/wiki?curid=2476311", "title": "Matome Ugaki", "text": "Si arruol\u00f2 nella marina imperiale giapponese nel 1912 e tra 1918-1919 si specializz\u00f2 alla Scuola di artiglieria; all'inizio degli anni venti fece esperienza come ufficiale d'artiglieria a bordo di naviglio leggero e dell'incrociatore da battaglia , quindi tra 1922 e 1924 fu allievo al Collegio navale, dove ebbe modo di distinguersi e ricevette la nomina a capitano di corvetta: tra la fine del 1925 e il novembre 1929 lavor\u00f2 allo stato maggiore generale della marina, quindi fu ufficiale di collegamento in Germania fino al novembre 1930. Tornato in Giappone lavor\u00f2 in diversi stati maggiori, approfondendo le proprie competenze in merito e facendosi riconoscere come ufficiale di notevole intelligenza, distaccato con i subordinati; capitano di vascello alla fine del 1932, fu membro dello stato maggiore della Flotta Combinata tra 1935 e 1936, quindi gli fu affidato il primo comando (l'incrociatore corazzato \"Yakumo\"); nel 1938 fu promosso contrammiraglio e fino al 1941 diresse una sezione dipendente dal Gran Quartier Generale imperiale. Dal 16 agosto 1941 fu capo di stato maggiore dell'ammiraglio Isoroku Yamamoto, comandante della Flotta Combinata.\nQuesta posizione lo port\u00f2 a contribuire ai piani d'espansione per l'Oceano Pacifico nonch\u00e9 alla stesura delle successive operazioni una volta iniziata la guerra contro gli Alleati. Pessimista per natura e reso ancor pi\u00f9 cupo dalla perdita della consorte, Ugaki non credette mai che l'Impero giapponese potesse vincere gli Stati Uniti. Dopo la morte dell'ammiraglio Yamamoto nell'aprile 1943, lasci\u00f2 il posto di capo di stato maggiore e per diverso tempo prest\u00f2 servizio allo stato maggiore, ottenendo inoltre la promozione a viceammiraglio. All'inizio del 1944 fu scelto per comandare la 1\u00aa Divisione corazzate, comprendente anche la grande : condusse la formazione nelle battaglie del mare delle Filippine (giugno) e del Golfo di Leyte (ottobre). Nel febbraio 1945 fu trasferito al comando della 5\u00aa Flotta aerea e si occup\u00f2 di estendere sistematicamente la tattica degli attacchi \"kamikaze\", che caratterizzarono la disperata battaglia di Okinawa (aprile-giugno). Al momento della resa del Giappone il 15 agosto, Ugaki s'impossess\u00f2 di un aereo per schiantarsi su una nave statunitense, non volendo sopravvivere alla fine dell'Impero nipponico; tuttavia fu abbattuto nei cieli di Okinawa prima che potesse realizzare l'ultimo attacco kamikaze della guerra.\nBiografia.\nCarriera iniziale.\nMatome Ugaki nacque il 15 febbraio 1890 nella prefettura di Okayama. S'iscrisse all'Accademia navale di Etajima, 40\u00aa classe, e ne usc\u00ec il 17 luglio 1912 con la qualifica di aspirante guardiamarina (nono su 144 allievi) venendo assegnato all'incrociatore corazzato e poi all'incrociatore protetto dal 1\u00ba maggio 1913; guardiamarina dal 1\u00ba dicembre di quell'anno, fu trasferito all'incrociatore da battaglia il 27 maggio 1914, completando il primo ciclo di servizio in mare. Il 13 dicembre 1915 fu promosso sottotenente di vascello e inviato al Corso base della Scuola d'artiglieria navale, seguito dal 1\u00ba giugno 1916 dal Corso base alla Scuola siluristi: completati gli studi, fu destinato all'incrociatore da battaglia il 1\u00ba dicembre 1916. Il giovane Ugaki pass\u00f2 a bordo dell'incrociatore corazzato il 10 settembre 1917. Il 3 agosto 1918 fu assegnato a un'unit\u00e0 leggera, il cacciatorpediniere di scorta \"Nara\", e il 1\u00ba dicembre, divenuto tenente di vascello, inizi\u00f2 a frequentare il Corso avanzato alla Scuola d'artiglieria che lo tenne impegnato un anno. Il 1\u00ba dicembre 1919 fu imbarcato sul cacciatorpediniere \"Minekaze\" come capo cannoniere e ufficiale addetto alla cura/manutenzione dell'armamento.\nGli anni venti e trenta.\nIl 29 maggio 1920 Ugaki cedette la carica di ufficiale addetto all'armamento e continu\u00f2 a servire sul \"Minekaze\" sino al 1\u00ba dicembre 1921, quando pass\u00f2 con la medesima funzione sull'incrociatore da battaglia \"Kongo\", sul quale rimase un anno. Tornato a terra, il 1\u00ba dicembre 1922 inizi\u00f2 la frequentazione del Corso A al Collegio navale, 22\u00aa classe, senza prima attendere al Corso B preparatorio: gli studi lo tennero impegnato due anni, al termine dei quali ottenne la promozione a capitano di corvetta e l'assegnazione all'incrociatore leggero come capo cannoniere. Il 1\u00ba dicembre 1925 fu trasferito al personale dello stato maggiore generale della marina, nel quale lavor\u00f2 per poco meno di anni, guadagnando una preziosa esperienza; il 15 novembre 1928 part\u00ec per un viaggio in Europa, risiedendo nella Repubblica di Weimar come ufficiale di collegamento: da poco giunto in Germania, il 10 dicembre 1929 gli fu notificata l'avvenuta nomina a capitano di fregata.\nUgaki ricevette l'ordine di rientro il 1\u00ba novembre 1930: in patria fu integrato nello stato maggiore della 5\u00aa Divisione incrociatori (, , \"Nachi\", \"Ashigara\") quindi l'anno successivo pass\u00f2 a quello della 2\u00aa Flotta. Il 15 novembre 1932, viste le sue competenze, fu nominato istruttore sia al Collegio navale, sia al Collegio militare; il 1\u00ba dicembre, inoltre, fu portato al grado di capitano di vascello. Il 30 novembre 1935 fu riassegnato allo stato maggiore della Flotta Combinata e, al contempo, anche a quello della 1\u00aa Flotta: questo doppio incarico dur\u00f2 un anno circa. Il 1\u00ba dicembre 1936 gli fu affidato per la prima volta il comando di una nave da guerra, il vecchio incrociatore corazzato , e il 1\u00ba dicembre 1937 assunse il comando della nave da battaglia rimodernata . Con la promozione a contrammiraglio il 15 novembre 1938, fu brevemente assegnato allo stato maggiore generale come attendente prima di essere nominato Capo dell'Ufficio N1, dipendente da questi (15 dicembre 1938); al contempo ebbe un incarico presso la Sezione della marina al Gran Quartier Generale imperiale, l'organo direttivo supremo delle forze armate giapponesi. In questo periodo divenne noto per l'atteggiamento severo e impassibile che manteneva soprattutto con i propri sottoposti, i quali prendendo spunto da un eroe dei fumetti dell'epoca gli affibbiarono il soprannome \"La maschera d'oro\": uomo pi\u00f9 alto della media giapponese, intelligente ed eccellente oratore, ufficiale di vasta competenza, Ugaki era anche un grande bevitore quando si trovava in porto e queste erano le rare occasioni in cui si apriva con i colleghi. La sua figura era peraltro caratterizzata da un persistente pessimismo e, nei periodi di forte pressione, soffriva di dolorosi disturbi alle gengive.\nLa seconda guerra mondiale.\n1939 - 1944.\nIl contrammiraglio Ugaki mantenne il doppio ruolo di direttore dell'Ufficio N1 e membro del Gran Quartier Generale per diversi anni e solo il 10 aprile 1941 ottenne nuovamente un incarico in mare nella veste di comandante dell'8\u00aa Divisione incrociatori; quattro mesi pi\u00f9 tardi, per\u00f2, fu scelto quale nuovo capo di stato maggiore della Flotta Combinata (precisamente il 16 agosto), comandata dall'ammiraglio Isoroku Yamamoto. Come capo di stato maggiore di Yamamoto, ufficialmente appariva tra i maggiori proponenti del piano per attaccare Pearl Harbor; in realt\u00e0 era contrario a una guerra contro gli Stati Uniti e ritenne la stipula del Patto tripartito, l'alleanza dell'Impero giapponese con la Germania nazista e l'Italia fascista, un madornale errore. Impegnato nella stesura definitiva dei piani d'espansione nell'Oceano Pacifico, alcuni mesi prima dell'ingresso del Giappone nella seconda guerra mondiale Ugaki fu colpito dalla perdita di sua moglie, un evento dal quale non si riprese mai del tutto. Logorato anche dalle responsabilit\u00e0 militari, cerc\u00f2 sempre pi\u00f9 spesso consolazione nella filosofia del buddhismo e gradatamente divenne ossessionato dall'idea di trovare un modo degno e un posto giusto per morire. I suoi diari, rinvenuti dopo la guerra, restituiscono il ritratto di una persona divisa tra il senso del dovere e le personali opinioni circa il conflitto, resa fragile dal dolore privato e molto ansiosa.\nLa guerra ebbe un inizio folgorante per il Giappone e furono conquistate vaste distese, ma la sconfitta a Midway (4-6 giugno) ne fren\u00f2 l'avanzata; quindi l'estenuante campagna di Guadalcanal sanc\u00ec il passaggio dell'iniziativa militare in mano statunitense. In questo periodo (agosto-dicembre 1942) Ugaki fu tra i primi e pochi ufficiali a rendersi conto che la battaglia per Guadalcanal era persa in partenza, ma non sollecit\u00f2 subito l'immediato abbandono dell'isola nel timore di provocare problemi con i vertici dell'Esercito imperiale, al contrario deciso a riconquistarla. Promosso viceammiraglio il 1\u00ba novembre 1942, continu\u00f2 a servire come capo di stato maggiore l'ammiraglio Yamamoto fino alla morte di questi il 18 aprile 1943, avvenuta durante un volo d'ispezione nelle isole Salomone centrali: anche il velivolo che trasportava Ugaki fu abbattuto ed egli sopravvisse quasi illeso, uscendo appena in tempo dall'aereo che stava affondando. Rimpatriato e ripresosi, dal 22 maggio Ugaki pass\u00f2 un periodo presso lo stato maggiore generale quale attendente e il 25 febbraio 1944 fu messo a capo della 1\u00aa Divisione corazzate, composta dalla (nave ammiraglia), dalla e dalla : con questa formazione Ugaki partecip\u00f2 alla battaglia del Mare delle Filippine (19-20 giugno 1944) sotto il comando supremo del viceammiraglio Jisabur\u014d Ozawa e poi alla battaglia del Golfo di Leyte, alle dipendenze della 2\u00aa Flotta del viceammiraglio Takeo Kurita, durante la quale la \"Musashi\" fu affondata da intensi attacchi aerei. Egli sopravvisse alla distruzione dell'ammiraglia e trasbord\u00f2 sulla \"Yamato\", con la quale partecip\u00f2 al caotico combattimento dinanzi all'Isola di Samar; nonostante la grande potenza di fuoco di cui disponeva, Ugaki fu disturbato da piccoli ma continui attacchi aerei e i grossi calibri delle corazzate non misero a segno quasi nessun colpo. Nel pomeriggio la flotta di Kurita, dopo alcune manovre, opt\u00f2 per una ritirata finale.\n1945.\nIn seguito alla disfatta nelle Filippine, Ugaki fu sollevato dal comando della divisione e riassegnato attendente allo stato maggiore generale dal 15 novembre. Il 10 febbraio 1945 fu nominato comandante in capo della 5\u00aa Flotta aerea: essa era responsabile, assieme ad altre formazioni, della difesa del territorio metropolitano, compresi gli arcipelaghi delle Ogasawara e delle Ry\u016bky\u016b. Nel quadro della difesa ultima di questi lembi di terra, Ugaki fu incaricato di organizzare ed estendere i disperati attacchi \"kamikaze\" per fermare l'avanzata americana, introdotti come tattica ufficiale alla fine dell'ottobre 1944, durante la battaglia del Golfo di Leyte, dal viceammiraglio Takijir\u014d \u014cnishi. Partendo dal presupposto di risparmiare gli aerei e i piloti migliori per la difesa finale del Giappone, Ugaki radun\u00f2 i velivoli pi\u00f9 disparati, obsoleti o di seconda linea, che affid\u00f2 a migliaia di giovani reclute con un addestramento minimo ma animate da grande senso del dovere ed entusiasmo, che sarebbero state protette e condotte sul bersaglio dai veterani. Con l'inizio della battaglia di Okinawa il 1\u00ba aprile, Ugaki dette avvio all'offensiva aerea continuativa di attacchi kamikaze, l'operazione Kikusui: il primo si verific\u00f2 il 6 aprile con lo schieramento di 355 apparecchi che inflissero danni gravi a due portaerei e affondarono due cacciatorpediniere. Le incursioni kamikaze durante la battaglia di Okinawa furono quotidiane, condotte da alcune centinaia di aerei alla volta, e distrussero o danneggiarono gravemente numerose unit\u00e0 statunitensi; inoltre, a partire dall'attacco avvenuto nella notte del 24 maggio, cominciarono a essere inoltrati ordini che imponevano a tutti i reparti aerei attacchi di tipo kamikaze. Dall'inizio di giugno Ugaki, preoccupato dalle perdite elevate, sospese le grandi incursioni e invi\u00f2 piccoli gruppi di aerei pi\u00f9 volte al giorno, operando un logorio psicologico tra gli equipaggi americani. Tuttavia la difesa opposta dalle truppe giapponesi si stava esaurendo e il 21 giugno, dopo gli ultimi scontri di grande violenza, la battaglia ebbe termine con la vittoria statunitense.\nLa morte.\nIl 15 agosto 1945 l'Impero giapponese si arrese agli Alleati: la resa fu diffusa via radio dall'imperatore Hirohito e il viceammiraglio Ugaki ne fu annientato, tanto che pianse. Raggiunse quindi un aeroporto, si tolse decorazioni, gradi e mostrine dall'uniforme e decoll\u00f2 a bordo di un bombardiere in picchiata Yokosuka D4Y, seguito da nove altri piloti; il viceammiraglio Takatsugu J\u014djima, suo amico, lo aveva pregato di cambiare idea in nome delle responsabilit\u00e0 come comandante della 5\u00aa Flotta aerea, sebbene condividesse i sentimenti che lo muovevano, ma non fu capace di farlo desistere dal suo estremo proposito. Alle 19:30 circa, mentre era in volo, Ugaki trasmise un ultimo messaggio:\nUgaki non raggiunse alcuna nave statunitense, perch\u00e9 egli e gli altri piloti furono abbattuti vicino l'isoletta di Iheyajima, non lontana da Okinawa. Il mattino successivo il relitto di uno dei velivoli (forse quello di Ugaki) fu rinvenuto sulle spiagge di Iheyajima da una pattuglia statunitense, che seppell\u00ec sul posto i corpi degli occupanti."}
{"id": "2476312", "revid": "1573940", "url": "https://it.wikipedia.org/wiki?curid=2476312", "title": "Corvus ruficollis", "text": "Il corvo collorosso o corvo collobruno, anche noto come corvo del deserto (Corvus ruficollis ) \u00e8 un uccello passeriforme della famiglia dei Corvidi.\nEtimologia.\nIl nome scientifico della specie, \"ruficollis\", deriva dal latino e significa \"dal collo rossiccio\", in riferimento alla colorazione di questi uccelli: il loro nome comune altro non \u00e8 che la traduzione di quello scientifico.\nDescrizione.\nDimensioni.\nMisura 52-56 cm di lunghezza, per un peso di 500-647 ed un'apertura alare che raggiunge i 110\u00a0cm.\nAspetto.\nSi tratta di uccelli dall'aspetto robusto e slanciato, muniti di testa ovale e allungata con forte becco conico e appuntito, lievemente arcuato verso il basso, collo robusto, lunghe ali digitate, zampe lunghe e forti, coda piuttosto lunga e dall'estremit\u00e0 cuneiforme.\nNel complesso, il corvo collorosso rassomiglia notevolmente all'affine corvo imperiale, rispetto al quale presenta dimensioni minori e becco pi\u00f9 corto e sottile maggiormente ricurvo nella sua parte distale, oltre che barbe golari in proporzione pi\u00f9 lunghe e tendenti a biforcarsi in punta ed all'inconfondibile colorazione che rende questa specie quasi immediatamente riconoscibile rispetto a qualsiasi altra.\nIl piumaggio si presenta fondamentalmente di colore nero lucido, con riflessi metallici di colore bluastro o purpureo su ali e coda: su testa, collo e petto la colorazione tende vistosamente a virare verso il color bruno-ruggine, ed in generale tale colorazione tende ad espandersi a quasi tutto il piumaggio (in particolar modo nell'area ventrale) man mano che l'animale si avvicina alla successivamuta.\nI due sessi sono del tutto simili nella colorazione.\nIl becco e le zampe sono di colore nero: gli occhi sono invece di colore bruno scuro.\nBiologia.\nIl corvo collobruno \u00e8 un uccello dalle abitudini di vita diurne e poco sociali (anche in virt\u00f9 dell'ambiente inospitale occupato dalla specie), che vive perlopi\u00f9 da solo o in coppie. I territori occupati da queste specie sono abbastanza ampi e vengono tenacemente difesi da eventuali intrusi conspecifici.\nIl richiamo di questi uccelli \u00e8 rappresentato da un gracchio secco e monotono ripetuto solitamente tre volte, con intensit\u00e0 differente a seconda dello stato d'animo dell'animale: similmente a molti corvidi, anche il corvo collobruno \u00e8 in grado di imitare i suoni dell'ambiente circostante.\nAlimentazione.\nAnche in virt\u00f9 dell'ambiente inospitale che occupa, il corvo collobruno \u00e8 un uccello onnivoro e molto opportunista, nel quale la componente carnivora della dieta prevale su quella vegetariana.\nFra i cibi di origine animale consumati da questi uccelli vi sono principalmente insetti ed altri invertebrati, perlopi\u00f9 terrestri (molluschi, locuste e grilli), piccoli vertebrati (topolini, lucertole, serpentelli, uova e nidiacei, pesce) e carcasse, mentre fra gli alimenti di origine vegetale figurano frutta, bacche, semi e granaglie.\nI corvi collobruno sono molto intelligenti ed escogitano vari metodi per reperire il cibo: in alcune osservazioni sul campo, essi hanno dimostrato di collaborare fra loro per stanare e predare con successo i piccoli rettili.\nRiproduzione.\nSi tratta di uccelli rigidamente monogami, le cui coppie si formano attorno ai tre anni d'et\u00e0 e rimangono assieme fino alla morte di uno dei coniugi.\nLa stagione riproduttiva va da febbraio a giugno, cominciando circa un mese pi\u00f9 tardi nelle porzioni nord-orientali dell'areale occupato dalla specie ed anche un paio di mesi prima in quelle centro-meridionali (con le coppie della penisola arabica che cominciano le operazioni di nidificazione gi\u00e0 a dicembre).\nIl nido, a forma di coppa con ampia piattaforma circostante, viene costruito da ambedue i coniugi poco dopo la formazione della coppia: salvo incidenti, esso viene riutilizzato ad ogni cova, venendo rimaneggiato anno dopo anno. Il nido, costruito con rametti e fibre vegetali intrecciate, \u00e8 ubicato in punti sopraelevati rispetto all'area circostante, come alberi, vecchi edifici abbandonati o formazioni rocciose.\nAll'interno del nido la femmina depone 4-5 uova che essa sola si cura di covare (alimentata dal maschio) per i 20-22 giorni necessari alla loro schiusa. I piccoli, nutriti da ambedue i genitori, che fanno continuamente la spola dal nido, cominciano ad esplorare i dintorni del nido attorno ai 37-38 giorni dalla schiusa, involandosi attorno alle 6 settimane di vita: essi tendono tuttavia a restare coi genitori il pi\u00f9 a lungo possibile, seguendoli nei loro spostamenti e chiedendo loro l'imbeccata di tanto in tanto (sebbene sempre pi\u00f9 sporadicamente man mano che crescono).\nDistribuzione.\nIl corvo collobruno occupa un areale piuttosto ampio, che comprende gran parte del Nordafrica (dal sud del Marocco al nord del Senegal, ad est fino all'Eritrea nord-occidentale), del Medio Oriente (Levante meridionale, penisola araba, il sud dell'Iraq e dell'Iran, ad est fino al Sistan e al Makran) e dell'Asia Centrale (dalle coste orientali del Mar Caspio al Tagikistan e al nord dell'Afghanistan): la specie \u00e8 inoltre presente a Capo Verde e a Socotra, mentre manca dalle aree costiere del Maghreb (dove viene sostituita dal corvo imperiale) e dal Fezzan meridionale.\nQuesti uccelli sono generalmente residenti nell'ambito del proprio areale, pur compiendo spostamenti quasi continui nei propri territori alla ricerca di cibo ed acqua: essi, tuttavia, sono in grado di compiere spostamenti anche di una certa entit\u00e0, migrando verso sud in autunno nella porzione nord-orientale dell'areale e venendo avvistati a sud fino in Kenya settentrionale, in India nord-occidentale e perfino in Italia meridionale (con un singolo avvistamento a Pantelleria.\nL\"'habitat\" del corvo collobruno \u00e8 rappresentato dagli ambienti secchi e desertici (dal deserto di pianura alla savana secca ed alle aree aride pedemontane), con presenza di una scarsa vegetazione arborea e cespugliosa: questi uccelli ( risultano piuttosto circospetti, e non mostrano la spiccata antropofilia tipica di altre specie di corvo, anche simpatriche, con le quali pertanto raramente entrano in conflitto.\nTassonomia.\nSebbene alcuni autori sarebbero propensi ad elevare la popolazione di Socotra (di maggiori dimensioni) al rango di sottospecie a s\u00e9 stante, la specie viene considerata monotipica e strettamente imparentata col corvo somalo (un tempo a sua volta considerato una sottospecie del corvo collobruno) e col corvo bianconero."}
{"id": "2476321", "revid": "709565", "url": "https://it.wikipedia.org/wiki?curid=2476321", "title": "Arcanna", "text": "Arcanna il cui nome completo \u00e8 Arcanna Jones, \u00e8 il personaggio dei fumetti creato da J.M. DeMatteis (testi) e Don Perlin (disegni), pubblicata dalla Marvel Comics. La prima debutt\u00f2 come membro del gruppo di supereroi chiamati lo Squadrone Supremo in \"The Defenders (Vol. 1)\" 112 (ottobre 1982). L'altra prima apparve in \"Supreme Power\" n. 18 (aprile 2005), creato da J. Michael Straczynski (testi) e Gary Frank (disegni).\nIn seguito si un\u00ec a una squadra di supereroi anch'essa chiamata Squadrone Supremo. Entrambe non appartengono alla realt\u00e0 principale (Terra 616) dove si svolgono la maggior parte delle storie dell'universo Marvel.\nBiografie dei personaggi.\nSquadrone Supremo (Terra 712).\nL'origine delle abilit\u00e0 magiche di Arcanna \u00e8 ancora sconosciuta. Arcanna inizialmente lavor\u00f2 come medium prima di diventare una combattente del crimine professionista che catturava criminali in cambio di soldi. Phillip Jones era suo marito e restava a casa a crescere i loro figli Drusilla, Katrina e Andrew. Successivamente Arcanna accett\u00f2 l'offerta di entrare a far parte dello Squadrone Supremo, rendendola il loro quinto acquisto.\nA un certo punto Arcanna scopr\u00ec di essere incinta e temendo che gli altri membri della squadra potessero metterla in secondo piano, non disse nulla. Lei e la sua famiglia si trasferirono a Squadron City, il nuovo quartier generale dello Squadrone. Ebbe le doglie durante la battaglia contro Nottolone e i suoi Redeemers. Alla fine diede luce a Benjamin Thomas Jones.\nDurante la storia \u201cSquadrone Supremo: Morte di un Universo\u201d, Arcanna si scambi\u00f2 di posto con Moonglow per poter andare in missione contro l'Nth Man, una battaglia a cui era stato proibito che lei partecipasse. I poteri latenti di suo figlio Benjamin si manifestarono ed egli riusc\u00ec a salvare i membri sopravvissuti scambiandosi di posto con l'Uomo Ennesimo. La squadra venne esiliata su Terra 616 in seguito a questi eventi, e Arcanna incontro Quasar e i Vendicatori.\nIn \u201cSquadrone Supremo: Nuovo Ordine Mondiale\u201d, Arcanna ritorn\u00f2 a casa dalla sua famiglia e la inform\u00f2 del sacrificio di Benjamin. L'Uomo Ennesimo la inform\u00f2 che lo Squadrone Supremo sarebbe andato avanti senza di lei, cos\u00ec Arcanna decise di terminare la sua carriera di eroina.\nSquadrone Supremo (Terra 31916).\nArcanna Jones fu introdotta come una scienziata autrice del libro \u201cFisica quantica: la Nuova Realt\u00e0\u201d. Ha l'abilit\u00e0 di percepire e influenzare le dimensioni quantiche parallele. \u00c8 praticamente ci\u00f2 che i fisici chiamerebbero \u201cl'osservatore definitivo\u201d, poich\u00e9 pu\u00f2 vedere tutte le possibilit\u00e0 quantiche e scegliere quella che potrebbe diventare realt\u00e0. Per spiegare questo, Arcanna cita il paradosso del gatto di Schrodinger, sostenendo che se un gatto dentro una scatola ha il 50% di probabilit\u00e0 di essere ucciso, non \u00e8 n\u00e9 morto n\u00e9 vivo (o sia morto che vivo) finch\u00e9 la scatola non \u00e8 aperta e si osserva il suo contenuto. Arcanna contatt\u00f2 il generale Richard Alexander nella speranza di trovare la fonte del suo potere per poterla eliminare. Arcanna assieme al Dottor Emil Burbank, Raleigh Lund e Al Gaines devono catturare o distruggere Hyperion. Durante lo scontro, i raggi ottici di Hyperion, le radiazioni emesse da Nuke, e le alterazioni quantiche della stessa Arcanna creano un inspiegabile gap nella realt\u00e0. Tutti e cinque all'inizio pensano di essere in una realt\u00e0 alternativa, ma in seguito scoprono di essere finiti nel futuro.\nArcanna doveva far parte di una squadra per operazioni segrete in origine, ma entr\u00f2 a far parte dello Squadrone Supremo dopo che Hyperion inform\u00f2 il reporter Jason Scott dell'esistenza del progetto e gli forn\u00ec una lista con i nomi dei super-umani che lavorano per il governo.\nPoteri e abilit\u00e0.\nArcanna originale pu\u00f2 creare diversi incantesimi, in particolare illusioni, e manipolare sostanze naturali. Inoltre ha la capacit\u00e0 di manipolare le forze magiche per controllare le sostanze naturali, in particolare il vento, il legno e l'acqua. Pu\u00f2 creare illusioni e lanciare fulmini fatti di forza magica. Pu\u00f2 volare grazie al controllo sui vento e sul proprio peso. Infine possiede dei sensi mistici. La sua magia ha effetto solo sulle sostanze naturali. \u00c8 anche un abile combattente corpo a corpo, avendo ricevuto un addestramento da Nottolone (\"Nighthawk\") e Power Princess.\nLa seconda Arcanna ha dei poteri simili a quelli di Scarlet, e pu\u00f2 manipolare la realt\u00e0 causando cambiamenti a livello quantico che manifestano diversi effetti a livello macroscopico. Come dimostrato, lei pu\u00f2 letteralmente alterare la realt\u00e0 mischiandola o dividendola con un'altra realt\u00e0. Il livello di potere di questa sua capacit\u00e0 \u00e8 sconosciuto, sebbene lei abbia dimostrato di poter creare una piccola montagna prendendone diverse parti in altrettante realt\u00e0 differenti."}
{"id": "2476322", "revid": "767487", "url": "https://it.wikipedia.org/wiki?curid=2476322", "title": "2moro", "text": "I 2moro sono una boyband taiwanese, i cui membri sono i gemelli Anthony Guo (\u90ed\u5f65\u5747) ed Angus Guo (\u90ed\u5f65\u752b). I gemelli sono laureati all'universit\u00e0 di educazione fisica locale.\nI due hanno avuto il primo assaggio di fama nel loro terzo anno di scuola, quando una compagnia pubblicitaria si \u00e8 presentata alla ricerca di due persone simili per girare uno spot pubblicitario di abbigliamento sportivo, ed ha trovato che i gemelli fossero una buona scelta. Prima di registrare il loro primo album, i due hanno lavorato insieme al gruppo femminile S.H.E nelle riprese del drama \"Reaching for the Stars\" (\u771f\u547d\u5929\u5973), e con degli attori singaporiani nel drama di produzione della Mediacorp \"Rainbow Connections\" (\u821e\u51fa\u5f69\u8679).\nHanno pubblicato il loro primo album, \"Twins' First Disc\" (\u96d9\u80de\u80ce\u7684\u521d\u56de\u76e4), il 6 gennaio 2006. L'album \u00e8 composto da 11 canzoni, e il singolo di pi\u00f9 successo \"Exciting 2006\" (\u523a\u6fc02006) \u00e8 composto da estratti di 23 canzoni di altri artisti come Stefanie Sun, Wang Lee Hom e F4; ogni verso \u00e8 composto da un estratto di una canzone diversa. La seconda canzone tratta dal loro album, \"Holding Your Hand\" (\u7275\u7740\u4f60), \u00e8 rimasta per due settimane nella classifica musicale singaporiana \"Y.E.S. 93.3 FM\", raggiungendo il diciannovesimo posto nella settimana del 26 febbraio 2006. Una terza canzone, \"Shabu Shabu\", \u00e8 una reinterpretazione cinese di \"Dragostea din tei\" degli O-Zone."}
{"id": "2476324", "revid": "729019", "url": "https://it.wikipedia.org/wiki?curid=2476324", "title": "Tarr\u00f3s", "text": "Tarr\u00f3s \u00e8 un comune dell'Ungheria di 116 abitanti (dati 2008) situato nella provincia di Baranya, regione Transdanubio Meridionale"}
{"id": "2476327", "revid": "2091899", "url": "https://it.wikipedia.org/wiki?curid=2476327", "title": "Kia Pride", "text": "La Kia Pride \u00e8 un'utilitaria prodotta dalla casa automobilistica coreana Kia tra il 1987 e il 2000.\nStoria.\nSi trattava praticamente di una versione alternativa della Mazda 121, venduta in molti mercati come Ford Festiva, ed \u00e8 stata sostituita nel 2001 dalla Kia Rio (chiamata ancora Kia Pride in Corea del Sud) e dalla Kia Picanto.\nLa Kia Pride era disponibile in versione 3 porte e due volumi, in versione 4 porte e tre volumi, unitamente a una versione station wagon da 5 porte.\nLa Pride \u00e8 stata la prima auto Kia importata in Europa, nel 1991.\nIn Italia apparve dal 1997 con le versioni due volumi e station wagon. Rimase sul mercato un paio d'anni, durante i quali il modello non incontr\u00f2 particolare successo.\nAspetti positivi erano sicuramente i bassi costi d'acquisto e di esercizio e la buona affidabilit\u00e0 degli organi meccanici."}
{"id": "2476328", "revid": "110157", "url": "https://it.wikipedia.org/wiki?curid=2476328", "title": "Sz\u0171r", "text": "Sz\u0171r (\"Siehr\" in tedesco, \"Sur\" in croato) \u00e8 un comune dell'Ungheria di 289 abitanti (dati 2008) situato nella provincia di Baranya, regione Transdanubio Meridionale"}
{"id": "2476329", "revid": "122209480", "url": "https://it.wikipedia.org/wiki?curid=2476329", "title": "Prem&quot;jer-liha 2009-2010", "text": "La Prem\"jer-liha 2009-10 \u00e8 stata la 19\u00aa edizione della massima divisione ucraina. \n\u00c8 iniziata il 17 luglio 2009 ed \u00e8 terminata nel mese di maggio 2010. Questa edizione lo ha vinto lo . \nLa prima partita della stagione \u00e8 stata FC Illy\u010divec' Mariupol'-Zakarpattja U\u017ehorod, finita 1-0 per i padroni di casa. \u00c8 stato anche il campionato del ritorno in Ucraina di Andrij \u0160ev\u010denko, tornato alla . L'attaccante ha esordito contro il Metalurg Donec'k, partita finita 3-1 per i bianchi di Kiev, segnando il gol finale su rigore al 94\u00ba minuto. \nIn estate vi era stato il trasferimento pi\u00f9 caro della storia del calcio ucraino, quello di Dmytro Chygrynskiy dallo \u0160achtar Donec'k al per 25 milioni di euro.\nIl 29 agosto 2009 \u00e8 stato inaugurato il nuovo stadio dello \u0160achtar Donec'k, la Donbas Arena, stadio a 5 stelle UEFA. \nIl capocannoniere del torneo \u00e8 stato Arc\u00ebm Mile\u016dski della Dinamo Kiev con 17 reti, seguito da Jaj\u00e1 del Metalist Charkiv con 16."}
{"id": "2476330", "revid": "110157", "url": "https://it.wikipedia.org/wiki?curid=2476330", "title": "Szulim\u00e1n", "text": "Szulim\u00e1n \u00e8 un comune dell'Ungheria di 226 abitanti (dati 2008) situato nella provincia di Baranya, regione Transdanubio Meridionale"}
{"id": "2476333", "revid": "729019", "url": "https://it.wikipedia.org/wiki?curid=2476333", "title": "Sz\u00f6r\u00e9ny (Ungheria)", "text": "Sz\u00f6r\u00e9ny \u00e8 un comune dell'Ungheria di 71 abitanti (dati 2008) situato nella provincia di Baranya, regione Transdanubio Meridionale."}
{"id": "2476334", "revid": "205197", "url": "https://it.wikipedia.org/wiki?curid=2476334", "title": "Sz\u00f6r\u00e9ny (paese)", "text": ""}
{"id": "2476336", "revid": "108364325", "url": "https://it.wikipedia.org/wiki?curid=2476336", "title": "Giovanna Milella", "text": "Biografia.\nDopo gli studi in Lettere all'Universit\u00e0 Statale di Milano entra nella redazione milanese de l'Unit\u00e0 dove si occupa prevalentemente di cronaca e di cultura seguendo le tematiche sociali.\nNel 1985 entra alla Rai di Milano, come conduttrice del TGR, e inviata per TG1, TG2 e TG3.\nDiventa nota al grande pubblico nel 1994 quando inizia a lavorare come autrice e conduttrice di \"Chi l'ha visto?\", prendendo il posto di Donatella Raffai, rimanendo alla guida della celebre trasmissione di Raitre per quattro anni e 130 puntate; di questo programma, la Milella conduce anche lo spin-off \"Indagine\" per 16 prime serate.\nDal gennaio 1998 passa su Raiuno in \"Cara Giovanna\", programma quotidiano di attualit\u00e0 e di approfondimento sui temi sociali, di cui \u00e8 tra le ideatrici.\nNel giugno 1998 viene nominata vicedirettore di Raiuno: dirige tra l'altro i progetti della rete per il Giubileo del 2000, tra cui l'apertura della Porta santa in mondovisione, per la regia di Ermanno Olmi, gli Speciali con papa Giovanni Paolo II, il Giubileo con i disabili nell'Aula Paolo VI del Vaticano; inoltre nel 2000 conduce, con Annalisa Minetti e Al Bano, il \"Giubileo dei disabili\" su Rai 3.\nNel 2001 - 2002, \u00e8 vicedirettore di TG3-TGR, e dirige il TG3 nazionale delle 12.\nNel 2002 \u2013 2009 \u00e8 vicedirettore di Raidue. In questo periodo \u00e8 autrice e conduttrice per la rete di diverse trasmissioni culturali: \"Palcoscenico\", settimanale serale di teatro, musica e opere del Teatro alla Scala; \"Teatro in Italia\", 14 puntate con Giorgio Albertazzi e Dario Fo; \"Due per Tutti\", magazine bisettimanale in diretta di arte, cultura e spettacoli. Inoltre \u00e8 autrice e conduttrice di diverse trasmissioni e Speciali, tra cui \"La Scala ritrovata\" (in occasione della riapertura del teatro milanese, nel 2004), e \"Maratona Mozart\" (per il tricentenario della nascita di Mozart nel 2006).\nDal 2009 al 2013 \u00e8 Segretario Generale del Prix Italia, concorso internazionale di programmi radiofonici, televisivi e web, fondato dalla Rai nel 1948.\nDal giugno 2015 \u00e8 presidente della Fondazione per il Libro, la Musica e la Cultura di Torino, che organizza il Salone internazionale del libro.\nNel luglio del 2016 viene indagata dalla procura di Torino per turbativa d'asta sull'assegnazione della gestione del Salone."}
{"id": "2476339", "revid": "599013", "url": "https://it.wikipedia.org/wiki?curid=2476339", "title": "J\u00e9r\u00f4me Boateng", "text": "Dopo gli inizi all', ha militato per un biennio nell' e per una stagione nel , per poi trasferirsi al , di cui \u00e8 diventato un punto fermo e con cui ha vinto otto campionati tedeschi, quattro Coppe di Germania, quattro Supercoppe di Germania, due Champions League, due Supercoppe europee e due Coppe del mondo per club; con i bavaresi ha centrato per due volte il cosiddetto \"treble\" (2013 e 2020), ossia la vittoria nella stessa stagione di campionato nazionale (in questo caso, la Bundesliga), coppa nazionale (la DFB-Pokal) e della principale coppa continentale (La UEFA Champions League).\nCon la nazionale tedesca ha disputato tre campionati del mondo, vincendo quello del 2014 in Brasile, e due campionati d'Europa.\nBiografia.\nJ\u00e9r\u00f4me Boateng \u00e8 nato a Berlino Ovest da madre tedesca e padre ghanese che aveva lasciato nel 1981 Sunyani, citt\u00e0 del Ghana occidentale, per studiare amministrazione aziendale. Il padre, Prince Boateng, \u00e8 fratello del calciatore ghanese Robert Boateng mentre la madre, Martina, lavora come hostess di terra per Lufthansa ed \u00e8 stata assistente di volo di British Airways. Ha una sorella pi\u00f9 giovane, Avelina, e due fratelli, George e Kevin-Prince, quest'ultimo anch'egli calciatore, di un anno e mezzo pi\u00f9 grande.\nCaratteristiche tecniche.\nDifensore versatile, agisce principalmente da centrale, ma sa ricoprire anche il ruolo di terzino destro. Fisicamente possente, \u00e8 bravo nel tackle, preciso nei passaggi e nella lettura del gioco, doti che lo hanno portato a essere considerato uno dei migliori difensori in attivit\u00e0. Pecca nel dinamismo, soprattutto se saltato in velocit\u00e0.\nCarriera.\nClub.\nHertha Berlino.\nInizia a dare i primi calci al pallone nella \"F-Jugend\".Dimostra il suo talento gi\u00e0 dal primo incontro, nel quale realizza 6 reti. All'et\u00e0 di 13 anni, nel 2002, passa alle giovanili dell'. Nel principale club della capitale tedesca debutta in Fu\u00dfball-Bundesliga nel 2006-2007, alternando presenze sia nella prima che nella seconda squadra, militante in Regionalliga, e nella quale gi\u00e0 aveva giocato nell'anno precedente.\nL'esordio in massima serie avviene il 31 gennaio 2007 nella trasferta di Hannover valida per la diciannovesima giornata. Gioca da titolare per tutti i 90 minuti dell'incontro, che termina con una sconfitta per 5-0 dell'Hertha.\nAmburgo.\nNell'estate 2007 si trasferisce all'; il 2 settembre, alla quarta giornata, debutta nel club anseatico in una gara casalinga: l'avversario \u00e8 il e l'incontro termina 1-1.\nRimane ad Amburgo per 3 stagioni, raggiungendo un quarto ed un quinto posto in campionato e le semifinali di Coppa di Germania, Coppa UEFA 2008-2009 ed Europa League 2009-2010.\nManchester City.\nIl 5 giugno 2010 viene ingaggiato dal Manchester City per la cifra di 12,5 milioni di euro, firmando un contratto quinquennale.\nCon gli inglesi disputa un anno condizionato dagli infortuni, e per via della concorrenza nel ruolo la sua esperienza inglese \u00e8 durata solo un anno.\nBayern Monaco.\nIl 14 luglio 2011 il se ne aggiudica le prestazioni grazie a una cifra vicina ai 13 milioni di euro. Boateng firma un contratto che lo legher\u00e0 al club bavarese fino al 30 giugno 2015.\nIl 6 aprile 2013 vince la sua prima Bundesliga (il ventitreesimo titolo dei bavaresi) con sei giornate di anticipo rispetto alla fine del campionato.\nIl 25 maggio 2013 vince per la prima volta la Champions League, grazie alla vittoria per 2-1 nella finale contro il .\nIl 1\u00ba giugno 2013 vince anche la sua prima Coppa di Germania, ottenendo il treble con la compagine bavarese.\nLa stagione 2013-2014 si apre con la vittoria il 30 agosto 2013 della Supercoppa UEFA, ottenuta sconfiggendo ai rigori in finale la compagine londinese del Chelsea, dopo che i tempi supplementari si erano conclusi sul 2-2. Nel corso dell'annata la squadra bavarese conquista altri tre titoli, la Coppa del mondo per club, la Bundesliga e la Coppa di Germania.\nIl 26 aprile 2015 vince il terzo campionato di fila con il Bayern.\nI trionfi in campionato saranno ripetuti pi\u00f9 volte negli anni successivi e saranno accompagnati da varie vittorie nella coppa e nella supercoppa nazionale. Particolarmente fruttuosa \u00e8 l'annata 2019-2020, in cui Boateng, stabilmente titolare della formazione allenata da Hans-Dieter Flick, realizza con i bavaresi il \"sextuple\", mettendo in bacheca sei trofei in una stagione, tra cui la UEFA Champions League: per il difensore \u00e8 il secondo successo nella competizione. Nella stessa annata Boateng raggiunge, il 14 dicembre 2019, le 300 presenze con il Bayern Monaco.\nAl termine della stagione 2020-2021, Boateng, non avendo rinnovato il contratto, rimane svincolato e lascia il club bavarese dopo 10 anni.\nLione.\nIl 1\u00ba settembre 2021 firma un contratto biennale con l\u2019.\nNazionale.\nIl 10 ottobre 2009 fa il suo debutto nella nazionale maggiore nell'incontro di qualificazione ai Mondiali 2010 contro la Russia allo Stadio Lu\u017eniki di Mosca. La gara si conclude 1-0 per i tedeschi, garantendo agli stessi la matematica qualificazione ai Mondiali, ma Boateng finisce anzitempo la partita causa espulsione.\nConvocato per il Mondiale 2010, gioca contro il fratello Kevin-Prince nella partita Germania-Ghana; \u00e8 la prima volta che si verifica tale avvenimento nella storia della competizione. Termina la competizione al terzo posto.\nA Euro 2012 gioca da titolare e viene eliminato dalla competizione in semifinale, dopo la sconfitta 2-1 contro l'Italia.\nConvocato per il Mondiale 2014, dopo aver nuovamente sfidato il Ghana del fratello Kevin-Prince, il 13 luglio 2014 si laurea campione del mondo dopo la vittoria in finale sull'Argentina per 1-0, ottenuta grazie al goal decisivo di G\u00f6tze durante i tempi supplementari. Nel mondiale si \u00e8 rivelato importante avendo vinto l'83% dei contrasti.\nViene convocato per gli Europei 2016 in Francia. Sigla il suo primo gol in nazionale nella partita valida per gli ottavi di finale del torneo, giocata allo Stadio Pierre Mauroy di Lilla contro la Slovacchia e vinta per 3-0. Il cammino della squadra si \u00e8 fermato in semifinale contro la Francia padrona di casa perdendo 2-0, con Boateng che al 61' \u00e8 uscito per infortunio.\nIl 27 marzo 2018 ha indossato per la prima volta la fascia da capitano della nazionale tedesca, nell'amichevole persa per 1-0 contro il Brasile.\nHa disputato anche il , in cui ha offerto prestazioni ben al di sotto delle attese ed \u00e8 stato espulso nella gara contro la per somma di ammonizioni. Squalificato, ha saltato la partita contro la Corea del Sud, che ha sancito la clamorosa eliminazione dei tedeschi al primo turno.\nDopo la gara con la Svezia, ha raccolto altre 3 presenze in nazionale, l'ultima di queste contro i Paesi Bassi (persa per 3-0) il 13 ottobre 2018.\nIl 5 marzo 2019 il ct Joachim L\u00f6w ha annunciato la fine della carriera in nazionale di Boateng (cos\u00ec come di altri due componenti storici, Mats Hummels e Thomas M\u00fcller); il 20 marzo, prima dell'amichevole con la Serbia disputata a Wolfsburg, i tre sono stati salutati dal pubblico tedesco con un'ovazione.\nStatistiche.\nPresenze e reti nei club.\n\"Statistiche aggiornate al 30 ottobre 2021.\""}
{"id": "2476340", "revid": "729019", "url": "https://it.wikipedia.org/wiki?curid=2476340", "title": "Sz\u0151k\u00e9d", "text": "Sz\u0151k\u00e9d \u00e8 un comune dell'Ungheria di 403 abitanti (dati 2008) situato nella provincia di Baranya, regione Transdanubio Meridionale"}
{"id": "2476341", "revid": "1543377", "url": "https://it.wikipedia.org/wiki?curid=2476341", "title": "Capanna Alpe d'Orino", "text": "La capanna Alpe d'Orino \u00e8 un rifugio alpino situato nel comune di Bellinzona (frazione Gudo), nel Canton Ticino, nelle Alpi Lepontine, a 1.400\u00a0m s.l.m.\nStoria.\nLe baite che costituiscono il complesso sono state restaurate alla fine del secolo scorso, l'edificio che ospita il rifugio venne inaugurato nel 1992.\nCaratteristiche e informazioni.\nL'edificio principale disposto su due piani \u00e8 ricavato all'interno di un vecchio edificio in muratura completamente restaurato con tetto in piode. Piano di cottura sia a legna, che a gas completo di utensili di cucina; refettorio unico per un totale di 17 posti.\nIlluminazione con pannelli solari. Ampio piazzale esterno con tavoli e fontana."}
{"id": "2476342", "revid": "125271451", "url": "https://it.wikipedia.org/wiki?curid=2476342", "title": "Luigi Ferraro (rugbista)", "text": "Biografia.\nCresciuto rugbisticamente nel , con tale squadra esord\u00ec in serie A2 il 1\u00ba ottobre 2000 contro il e, dopo due stagioni a Firenze (11 mete in 43 presenze), fu ingaggiato dal , con cui esord\u00ec sia nel Super 10 che in Challenge Cup.\nDal 2005 al 2010 milit\u00f2 per cinque stagioni nel , con il quale vinse nel 2007 la Coppa Italia e la Supercoppa; lo stesso anno esord\u00ec anche in Heineken Cup.\nFece parte delle nazionali giovanili Under-17, Under-18, Under-19 e Under-21, partecipando a due Coppe del Mondo Under-19, a 2 Sei Nazioni Under-21 e ad una Coppa del Mondo Under-21.\nBench\u00e9 non fu mai esordiente in nazionale maggiore, rappresent\u00f2 l'Italia A a pi\u00f9 riprese in qualit\u00e0 di capitano, anche nell'IRB Nations Cup 2009; fece parte anche della rosa dei selezionati del C.T. Nick Mallett per i \"test match\" di autunno 2009 e per il successivo Sei Nazioni 2010.\nCon l'ammissione della FIR in Celtic League e la conseguente confluenza del Viadana nella neoistituita \"franchise\" degli , Ferraro entr\u00f2 a farne parte. Terminato il contratto con gli Aironi, torn\u00f2 al e durante la stagione fu uno degli allenatori dell'Under-16 fiorentina, raggiungendo le finali nazionali di categoria.\nAl termine della stagione 2012-13 sigl\u00f2 un contratto che lo legh\u00f2 alla squadra campione d'Italia del per tre stagioni, durante le quali vinse due volte lo scudetto nel 2013-14 e nel 2014-15 e venne selezionato come \"permit player\" per le in Pro12. Nell'estate 2015 si accas\u00f2 al per due stagioni, terminando a Padova la carriera nel rugby a 15.\nDal 2017 \u00e8 l'allenatore del , squadra militante nel campionato nazionale di serie B.\nAttivit\u00e0 nel rugby a 13.\nNel giugno 2010, grazie ad un accordo con la , nacque il Magnifici Rugby League, club di rugby a 13 del quale fu giocatore, presidente e allenatore; milit\u00f2 nel campionato nazionale della FIRL e nella prima edizione del 2010 raggiunse la finale per il titolo. Dal 2012 al 2016 fu vicepresidente della Federazione Italiana Rugby League.\nCalcio storico fiorentino.\nFiorentino di nascita, nel 2000 esord\u00ec nel calcio storico fiorentino, disputando negli anni pi\u00f9 tornei di San Giovanni con gli di Santa Croce."}
{"id": "2476349", "revid": "767487", "url": "https://it.wikipedia.org/wiki?curid=2476349", "title": "The Anatomy of Melancholy (album)", "text": "The Anatomy of Melancholy \u00e8 album dal vivo del gruppo musicale britannico Paradise Lost, pubblicato nel 2008 dalla Century Media."}
{"id": "2476353", "revid": "729019", "url": "https://it.wikipedia.org/wiki?curid=2476353", "title": "Jos\u00e9 Miguel Carrera", "text": "Fu uno dei fautori dell'indipendenza del Cile e uno dei protagonisti della guerra d'indipendenza cilena durante il periodo della \"Patria Vieja\" (Patria Vecchia). Dopo la Reconquista spagnola continu\u00f2 la sua attivit\u00e0 dall'esilio; fu infine tradito e ucciso a Mendoza dalle forze armate delle Province Unite del R\u00edo de la Plata favorevoli a Jos\u00e9 de San Mart\u00edn.\nBiografia.\nOrigini.\nNacque a Santiago del Cile da Ignacio de la Carrera y Cuevas e Francisca de Paula Verdugo Fern\u00e1ndez de Valdivieso y Herrera. Svolse i suoi studi presso il Convictorio Carolino, uno degli istituti pi\u00f9 prestigiosi del paese; in questi anni strinse amicizia con Manuel Rodr\u00edguez, suo compagno di classe e futuro leader del movimento indipendentista cileno.\nTerminato il corso di studi venne inviato in Spagna presso alcuni parenti; nel 1808 si un\u00ec all'esercito spagnolo dove combatt\u00e9 contro l'esercito napoleonico raggiungendo il grado di sergente maggiore e ottenendo il comando del reggimento degli ussari di Galizia.\nIl periodo della \"Patria Vieja\" (1810-1814).\nQuando venne a conoscenza dell'istituzione in Cile della Junta de Gobierno, durante l'assenza della monarchia spagnola, rientr\u00f2 nel suo paese natale per partecipare all'attivit\u00e0 politica. La famiglia Carrera era una delle tre maggiori forze politiche e Jos\u00e9 Miguel entr\u00f2 a far parte del governo. Il 15 novembre 1811, grazie a un colpo di stato, prese il potere in solitaria e i suoi fratelli furono nominati comandanti militari e riabilit\u00f2 il cognato, Pedro D\u00edaz de Vald\u00e9s, alle cariche pubbliche. A causa della sua personale visione dell'indipendenza cilena, incentrata su un punto di vista prettamente nazionale, entr\u00f2 in conflitto con la loggia Lautaro (loggia massonica che raccoglieva la maggior parte dei rivoluzionari e degli indipendentisti), che invece aveva una diversa visione dei movimenti d'indipendenza funzionali, dal suo punto di vista, a un'unione dell'America Latina simile a quella degli Stati Uniti d'America.\nDurante il suo governo, e sotto l'influenza di Joel Roberts Poinsett, primo rappresentante statunitense inviato in Cile, contribu\u00ec a realizzare numerosi simboli e istituzioni nazionali cilene: cre\u00f2 la prima costituzione, la prima bandiera, il primo stemma, promosse la stampa e istitu\u00ec il giorno della festa nazionale (il 18 settembre), festeggiato ancora oggi.\nQuando l'esercito e la marina spagnola invasero il sud del Cile, divenne comandante in capo delle forze patriottiche e lasci\u00f2 il governo. Sotto la sua conduzione la campagna militare ebbe un esito positivo con l'espulsione delle forze filo-spagnole dalla citt\u00e0 di Concepci\u00f3n.\nDopo la cosiddetta sorpresa di El Roble, durante la quale Carrera fu circondato dalle forze nemiche e dovette gettarsi in un fiume per salvarsi, fu sollevato dagli incarichi di governo e al suo posto fu nominato Bernardo O'Higgins, che era riuscito a respingere l'incursione nemica. Carrera fu catturato dalle forze filo-spagnole ma riusc\u00ec a scappare e a rovesciare nuovamente il governo.\nO'Higgins si rifiut\u00f2 di riconoscere il ruolo di Carrera e combatt\u00e9 contro il suo esercito nella battaglia di Tres Acequias, nella quale fu sconfitto dal fratello minore di Carrera, Luis. Questi conflitti interni avvantaggiarono le forze spagnole che riuscirono a riconquistare la citt\u00e0 di Concepci\u00f3n e avanzarono sino a Santiago. Per fronteggiare il nemico Carrera e O'Higgins decisero di unire le forze; il primo era intenzionato ad attrarre le forze spagnole all'Angostura del Paine (Strettoia del Paine) mentre il secondo voleva affrontare i nemici nella citt\u00e0 di Rancagua. Alla fine venne presa la decisione di assecondare il piano di Carrera che prevedeva di imbottigliare le preponderanti forze nemiche in una gola naturale pi\u00f9 facile da difendere. Tuttavia all'ultimo momento, e contro gli accordi presi, O'Higgins presidi\u00f2 con le forze cilene la piazza principale di Rancagua; ben presto i soldati vennero circondati e, dopo un'intera giornata di aspri combattimenti, vennero sconfitti dall'armata guidata dal comandante spagnolo Mariano Osorio in quello che pass\u00f2 alla storia come il Disastro di Rancagua (1-2 ottobre 1814).\nArgentina e Stati Uniti.\nDopo la sconfitta delle forze cilene molti patrioti si rifugiarono a Mendoza, che all'epoca era sotto il governo di Jos\u00e9 de San Mart\u00edn. Egli, in quanto membro della loggia Lautaro, accolse favorevolmente O'Higgins e i suoi alleati ma non riserv\u00f2 lo stesso trattamento ai Carrera poich\u00e9, per via del loro carisma e della loro popolarit\u00e0, temeva che Jos\u00e9 Miguel potesse rappresentare un potenziale rivale. Conseguentemente Jos\u00e9 Miguel e suo fratello furono costretti a spostarsi a Buenos Aires dove Carlos Mar\u00eda de Alvear, un amico di Carrera sin dai tempi della guerra contro Napoleone in Spagna, era appena stato proclamato eroe nazionale e, da l\u00ec a poco, avrebbe preso il potere in Argentina.\nFinch\u00e9 Alvear govern\u00f2, Carrera ebbe una posizione di rilievo a Buenos Aires, ma quando fu rovesciato il potere pass\u00f2 nelle mani dei membri della loggia Lautaro e Carrera dovette allontanarsi dalla citt\u00e0 per rifugiarsi negli Stati Uniti d'America. Con l'aiuto del commodoro David Porter (ammiraglio), e grazie alla sua personalit\u00e0, riusc\u00ec a ottenere a credito cinque navi, con equipaggio americano, per combattere per l'indipendenza cilena.\nQuando torn\u00f2 a Buenos Aires con la sua nuova flotta, il governo filo-San Mart\u00edn confisc\u00f2 le imbarcazioni e arrest\u00f2 Carrera. Durante la sua prigionia, San Mart\u00edn, che voleva conquistare il Cile, organizz\u00f2 un esercito a Mendoza, composto in larga parte da schiavi africani e soldati argentini accompagnati da un manipolo di irregolari cileni. Questa armata attravers\u00f2 le Ande e sconfisse gli spagnoli nella battaglia di Chacabuco il 12 febbraio 1817.\nCarrera ricevette l'aiuto di un inviato degli Stati Uniti che gli consent\u00ec di scappare e di rifugiarsi a Montevideo sotto la protezione del generale Carlos Federico Lecor. Durante la sua permanenza a Montevideo, i suoi fratelli Juan Jos\u00e9 e Lu\u00eds complottarono contro O'Higgins; essi vennero arrestati e giustiziati per ordine del comandante Bernardo de Monteagudo dopo che San Mart\u00edn e O'Higgins vennero sconfitti dai filo-spagnoli nella seconda battaglia di Cancha Rayada. La loggia Lautaro aveva previsto, in caso di sconfitta, di eliminare tutti i nemici politici, inclusi i fratelli di Carrera; quando Jos\u00e9 Miguel venne a conoscenza della sorte toccata ai suoi fratelli cominci\u00f2 a opporsi strenuamente sia a San Mart\u00edn che a O'Higgins.\nSuccessivamente fu uno dei maggiori sostenitori dei federalisti argentini e combatt\u00e9 contro il governo unitario. Carrera e le forze federaliste sconfissero il governo filo-San Mart\u00edn ed entrarono a Buenos Aires. Il 23 febbraio 1820 venne siglato il trattato del Pilar, il documento che stabil\u00ec il sistema federale argentino. Tuttavia, a causa delle rivalit\u00e0 nazionali, il ruolo di Carrera non \u00e8 sempre riconosciuto nella storia dell'Argentina.\nA seguito del trattato stipulato, Carrera ricevette soldi e truppe con le quali marci\u00f2 verso il Cile. Sfortunatamente egli fu intercettato a Mendoza e fatto prigioniero; dopo essere stato processato fu giustiziato il 4 settembre 1821.\nRetaggio.\nCarrera \u00e8 oggi considerato uno dei Padri della Patria cilena. Il conflitto tra i suoi sostenitori e quelli di O'Higgins ha degli strascichi ancora oggi e vede contrapporsi due schieramenti (\"Carreristas\" e \"O'Higginistas\"). I primi ritengono che non siano tributati abbastanza riconoscimenti alla figura di Carrera rispetto a quelli riservati per O'Higgins, anche se recentemente si \u00e8 cercata una conciliazione tra i due schieramenti.\nOltre all'abolizione della schiavit\u00f9 in Cile, Carrera abol\u00ec i titoli nobiliari e le prerogative e i privilegi connessi a essi. Egli fond\u00f2 inoltre il primo giornale libero: \"La Aurora de Chile\"; istitu\u00ec la prima bandiera nazionale e il primo stemma nazionale, e fond\u00f2 la prima scuola laica libera, che divenne noto come \"Instituto Nacional General Jos\u00e9 Miguel Carrera\".\nNella regione della Patagonia cilena esiste un lago che prende il suo nome, il lago General Carrera.\nSuo nipote, Ignacio Carrera Pinto, fu un eroe e mor\u00ec durante la battaglia di La Concepci\u00f3n, durante la Guerra del Pacifico (1879-1884)."}
{"id": "2476360", "revid": "2176460", "url": "https://it.wikipedia.org/wiki?curid=2476360", "title": "Claudia Caterina di Clermont", "text": " \nBiografia.\nCaterina era l'unica figlia di Claudio di Clermont-Tonnerre, barone de Dampierre, e di sua moglie, Jeanne di Vivonne, signora di Vivonne. \nMatrimoni.\nPrimo Matrimonio.\nNel 1561 spos\u00f2 Jean d'Annebaut (?-1562), barone de Retz, signore di Machecoul, di Annebault e di La Hunaudaye, gentiluomo di camera di Carlo IX, e che la lasci\u00f2 vedova e senza figli all'et\u00e0 di 20 anni, quando fu ucciso nella battaglia di Dreux nel 1562. Caterina acquis\u00ec quindi in piena propriet\u00e0 la baronia di Retz del defunto marito. \nSecondo Matrimonio.\nSpos\u00f2, il 4 settembre 1565, il maresciallo di Francia Alberto di Gondi (1522-1602). Ebbero dieci figli:\nCon questa unione, Alberto divenne il nuovo signore di Retz. Fu sotto la sua tutela che la baronia di Retz divenne Ducato nel 1581. \nDama di corte.\nBella e corteggiata, Caterina fu nominata dama d'onore della regina Caterina de' Medici, di Margherita di Valois ed Elisabetta d'Austria (moglie di Carlo IX), e governante dei figli di Francia. \u00c8 stata coinvolta negli intrighi di corte e ha persino interferito in diverse occasioni di politica.\nSalotto letterario.\nSe il nome di Caterina \u00e8 sopravvissuto fino ad oggi, non \u00e8 tanto in quanto duchessa di Retz o per essere stata una dama di corte. Piuttosto, fu per il suo \u201cDictynne green salon\u201d, un salotto sociale che tenne (dopo il suo secondo matrimonio) a Parigi, di fronte al Louvre, e dove si incontravano le menti pi\u00f9 brillanti dell'epoca, soprattutto poeti, musicisti, filosofi e politici. Tutti frequentavano il suo salotto, le dedicavano le loro opere e le rivolgevano i loro versi, in cui la cantavano persino sotto i nomi di \"Dictynne\" o \"Pasith\u00e9e\". Intorno a lei c'era anche un'intera corte di belle e brillanti donne.\nFece copiare e riunire in un manoscritto i versi e le lodi che i suoi numerosi ammiratori le dedicarono: 173 brani scritti per la maggior parte in francese, ma anche in italiano e latino, mescolando tutti i generi, tutti testi anonimi, ad eccezione di 21 identificati e 3 probabilmente attribuiti. Questa raccolta ha valore documentario sulla vita di corte, sulla situazione politica e religiosa dell'epoca, sul sorgere dei salotti sociali e testimonia i gusti poetici dell'epoca, segnati dal neo-petrarchismo.\nAcquis\u00ec una grande notoriet\u00e0 con le sue conquiste intellettuali, tanto da essere chiamata \"decima Musa\" e \"quarta Grazia\".\nNel 1570 apr\u00ec un salotto letterario, uno dei primi del suo genere, a palazzo Dampierre presso il Louvre a cui parteciparono numerosi gentiluomini e gentildonne del tempo, fra cui la regina di Navarra, Margherita di Valois ed Enrichetta, duchessa di Nevers. Caterina fu anche un'attiva mecenate, sostenendo la fondazione dell'Accademia di musica e poesia di Ba\u00eff nel 1570.\nParlava latino, greco, e quasi tutte le lingue straniere. Nel 1573, quando gli ambasciatori di Polonia arrivarono a Parigi per portare al loro nuovo re, Enrico d'Angi\u00f2 (futuro Enrico III di Francia), la corona del loro regno, Caterina fece da interprete per la regina madre, traducendo in francese i discorsi in latino dei polacchi.\nIn assenza del marito, durante le lotte fra la Corona francese e le Lega cattolica, Caterina assold\u00f2 con proprie spese un esercito e mettendosi al suo comando marci\u00f2 contro i leghisti che minacciavano le sue terre, costringendoli alla fuga."}
{"id": "2476361", "revid": "767487", "url": "https://it.wikipedia.org/wiki?curid=2476361", "title": "Sweety", "text": "Le Sweety sono un duo mandopop formatosi a Taiwan; il gruppo consiste di Esther Liu (caratteri cinesi: \u5289\u54c1\u8a00; pinyin: Li\u00fa P\u01d0ny\u00e1n; colloquialmente conosciuta come \u8a00\u8a00 Yan Yan) (nata l'8 agosto 1988) e Joanne Tseng (talvolta il suo nome viene traslitterato come Joanne Zeng o Joanne Zheng; caratteri cinesi: \u66fe\u4e4b\u55ac; pinyin: Z\u0113ng Zh\u012bqi\u00e1o; colloquialmente conosciuta come \u55ac\u55ac Qiao Qiao) (nata il 17 novembre 1988).\nFino al 2006, le Sweety hanno pubblicato tre album in studio e due colonne sonore. Il duo \u00e8 stato formato nel 2003, quando Esther e Joanne avevano solo 14 anni.\nEntrambi i membri del gruppo sono anche attrici. Esther Liu ha recitato come protagonista femminile nei drama \"Green Forest, My Home\" (\u7da0\u5149\u68ee\u6797 L\u01dc Gu\u0101ng S\u0113n L\u00edn) con Leon Jay Williams ed Ethan Ruan, e \"The Magicians of Love\" (\u611b\u60c5\u9b54\u9aee\u5e2b \u00c0i Q\u00edng M\u00f3 F\u01ce Sh\u012b), nel quale ha diviso il ruolo di protagonista con Joanne.\nDiscografia.\nProgrammi televisivi.\n\"Power Rangers: Wild force\" 2002 - Gemma il ranger del delfino blu\n\"Westside Story\" (\u897f\u8857\u5c11\u5e74) 2003 - Esther (\u8a00\u8a00)\n\"Top on the Forbidden City\" (\u7d2b\u7981\u4e4b\u5dc5) 2004 - Joanne (\u55ac\u55ac)\n\"Xian Jian Qi Xia Zhuan\" aka \"Chinese Paladin\" (\u4ed9\u528d\u5947\u4fe0\u50b3) 2004 - Esther (\u8a00\u8a00) &amp; Joanne (\u55ac\u55ac) come ospiti\n\"Mr. Fighting\" (\u683c\u9b25\u5929\u738b) 2005 - Joanne (\u55ac\u55ac) and Esther (\u8a00\u8a00)\n\"Green Forest, My Home\" (\u7da0\u5149\u68ee\u6797) 2005 - Esther (\u8a00\u8a00)\n\"The Magicians of Love\" (\u611b\u60c5\u9b54\u9aee\u5e2b) 2006 - Joanne (\u55ac\u55ac) ed Esther (\u8a00\u8a00)\n\"Mean Girl Ah Chu\" (\u60e1\u5973\u963f\u695a) 2007 - Joanne (\u55ac\u55ac)\n\"The Sun's Daughter\" (\u592a\u967d\u7684\u5973\u5152) 2007 - Joanne (\u55ac\u55ac) come ospite\n\"Liao Zhai 2 - Fen Die\" (\u804a\u658b2-\u7c89\u8776) 2007 - Esther (\u8a00\u8a00)\n\"Dreams Link\" (\u53c8\u898b\u4e00\u7c3e\u5e7d\u5922) 2007 - Joanne (\u55ac\u55ac)\n\"Ai Qing, Liang Hao San Huai\" (\u611b\u60c5\uff0c\u5169\u597d\u4e09\u58de) 2007 - Joanne (\u55ac\u55ac)\n\"Love Buffet\" (\u611b\u4f3c\u767e\u532f) 2009 - Joanne (\u55ac\u55ac)"}
{"id": "2476362", "revid": "1926649", "url": "https://it.wikipedia.org/wiki?curid=2476362", "title": "Davide Cordone", "text": "Carriera.\nGiocatore.\nConta 135 presenze in Serie B con le maglie di Monza, Ternana, Catania e Catanzaro.\nDirigente.\nIl 2 maggio 2011 ha ottenuto la qualifica di direttore sportivo.\nAllenatore.\nIl 25 luglio 2019 viene annunciato come nuovo allenatore in seconda di Maurizio Ganz sulla panchina del Milan femminile."}
{"id": "2476364", "revid": "827882", "url": "https://it.wikipedia.org/wiki?curid=2476364", "title": "Ronnie Cutrone", "text": "Biografia.\n\u00c8 stato uno dei pi\u00f9 vicini assistenti di Andy Warhol, dal 1972 al 1980, gli anni pi\u00f9 produttivi e prestigiosi dell'artista newyorkese. In questo periodo Cutrone lavor\u00f2 fianco a fianco con il maestro del pop, su dipinti, stampe, film, e concetti, colpendo i critici con uno stile che venne chiamato \"Post-pop\".\nNel 1980, separatosi da Warhol, Cutrone pot\u00e9 concentrarsi sul proprio stile. Egli ottenne grande successo internazionale con la sua prima mostra post-Warhol.\nFece rivivere le \"strip\" di fumetti trasformandole in pitture. Utilizzando personaggi molto noti dei fumetti statunitensi come Woody Woodpecker e Felix, Cutrone li trasform\u00f2 in qualcosa di originale e personale, un esempio di pittura di alta classe con richiami alla Pop art dei primi anni sessanta. Il suo uso utilizzo di colori brillanti e fluorescenti, incoraggi\u00f2 Warhol a tornare a tali colori dall'artificiosit\u00e0 elevata.\nLe opere di Cutrone sono esposte nei pi\u00f9 celebri musei di arte moderna come il Whitney Museum e il Museum of Modern Art di New York, il Museum of Contemporary Art di Los Angeles ed altre importanti gallerie e musei in tutto il mondo, tra cui la collezione d'arte contemporanea \"Terreae Motus\" alla Reggia di Caserta.\nHa partecipato alla mostra collettiva \"alla luce del tempo\" che si \u00e8 tenuta a Benevento in Palazzo Paolo V dal 25 marzo al 2 luglio 2006 con le \"Cell Girl\" (serie di opere in acrilico e bandiere su tela 50x50 cm).\nCuriosit\u00e0.\nNel 2000 \u00e8 stato premiato con la cittadinanza onoraria a San Martino Valle Caudina (AV), dove aveva allestito una mostra presso la locale Galleria Civica d'Arte Contemporanea."}
{"id": "2476365", "revid": "1573940", "url": "https://it.wikipedia.org/wiki?curid=2476365", "title": "Corvus edithae", "text": "Il corvo somalo o corvo nano (Corvus edithae ) \u00e8 un uccello passeriforme appartenente alla famiglia Corvidae.\nEtimologia.\nIl nome scientifico della specie, \"edithae\", rappresenta un omaggio alla botanica e naturalista inglese Edith Cole, attiva nel Somaliland.\nDescrizione.\nDimensioni.\nMisura 46\u00a0cm di lunghezza per 435-450 g di peso ed un'apertura alare che sfiora gli 80 centimetri.\nAspetto.\nSi tratta di uccelli dall'aspetto robusto e slanciato, muniti di piccola testa arrotondata con becco corto (rispetto a quanto osservabile nelle altre specie di corvo) e forte, lievemente arcuato verso il basso nella sua parte distale, collo robusto, lunghe ali digitate, zampe forti dai grossi artigli ricurvi, coda piuttosto lunga e dall'estremit\u00e0 cuneiforme.\nIl piumaggio si presenta interamente di colore nero lucido, con presenza di riflessi metallici bluastri nell'area dorsale, ben evidenti quando l'animale \u00e8 nella luce: man mano che la muta si avvicina, nell'area cefalo-toracia cominciano a comparirte sfumature bruno-grigiastre o bruno-rossicce.&lt;br&gt;\nI due sessi sono del tutto simili per quanto concernente la colorazione del piumaggio.\nIl becco \u00e8 di colore nero nero, mentre le zampe sono grigio-bluastre, con artigli pi\u00f9 scuri: gli occhi sono di colore bruno scuro.\nBiologia.\nIl corvo somalo \u00e8 un uccello dalle abitudini di vita diurne e poco sociali, che vive perlopi\u00f9 da solo o in coppie, aggregandosi talvolta in gruppetti misti, talvolta in associazione con altre specie dalle abitudini di vita simili (come l'affine corvo bianconero). Questi uccelli trascorrono la maggior parte della giornata alla ricerca di cibo al suolo, facendo poi ritorno verso sera su posatoi fra gli alberi dove passare la notte al riparo dalle intemperie e da eventuali predatori.\nQuesti uccelli si tengono in contatto fra loro tramite un richiamo gracchiante e acuto che ricorda quello del corvo bianconero o quello del corvo comune.\nAlimentazione.\nIl corvo somalo \u00e8 un uccello onnivoro ed opportunista, che si nutre di tutto ci\u00f2 che di commestibile riesce a reperire durante la ricerca del cibo nel proprio territorio: questi uccelli si cibano di una grande variet\u00e0 di alimenti, sia di origine animale (insetti ed altri invertebrati, larve, piccoli vertebrati e uova) che vegetale (frutta e bacche, semi, granaglie).\nRiproduzione.\nSi tratta di uccelli monogami, le cui coppie si formano attorno al terzo anno d'et\u00e0 e rimangono assieme per la vita.&lt;br&gt;\nLa stagione riproduttiva va da febbraio a giugno.\nIl jido, una voluminosa coppa di rametti e fibre vegetali intrecciati, viene costruito da ambedue i \"partner\" in un punto sopraelevato (un albero solitario, un dirupo o una struttura artificiale, come un lampione o un edificio abbandonato): generalmente, il nido viene costruito poco dopo la formazione della coppia ed utilizzato anno dopo anno, dopo essere stato rimaneggiato.&lt;br&gt;\nAll'interno del nido vengono deposte 3-5 uova: poco si sa del loro tempo d'incubazione e dello sviluppo dei nidiacei, tuttavia \u00e8 lecito supporre che non si discostino eccessivamente da quelli comuni a tutte le specie del genere \"Corvus\".\nDistribuzione e habitat.\nA dispetto del nome comune, il corvo somalo non \u00e8 endemico della Somalia (che pure popola quasi per intero, risultando raro o assente dal Puntland) ma popola gran parte del Corno d'Africa, spingendosi ad ovest fino alle coste occidentali del Lago Turkana (in Kenya settentrionale) e del lago Margherita ed a nord attraverso l'Ogaden e l'Etiopia orientale fino alle coste dancale e gibutiane del Mar Rosso.&lt;br&gt;\nLa specie appare sedentaria nell'ambito del proprio areale: questi uccelli sembrano tuttavia in grado di disperdersi anche su ampie distanze, con popolazioni osservate fino al Sudan del sud sud-orientale.\nL\"'habitat\" di questi uccelli \u00e8 rappresentato dalle aree erbose aperte di savana e semidesertiche, con presenza di macchie alberate pi\u00f9 o meno estese dove passare la notte e nidificare: i corvi somali, pur non essendo particolarmente antropofili, colonizzano inoltre le aree coltivate nei dintorni dei villaggi e le piantagioni.\nTassonomia.\nIn passato considerato una sottospecie del corvo collorosso col nome di \"C. ruficollis edithae\", attualmente il corvo somalo viene considerato una specie a s\u00e9 stante, affine al primo ma soprattutto al corvo bianconero (sebbene le teorie che vorrebbero i corvi somali come popolazioni melaniche di corvo bianconero siano verosimilmente non corrette), col quale peraltro si ibrida piuttosto frequentemente in Etiopia sud-orientale."}
{"id": "2476366", "revid": "2730", "url": "https://it.wikipedia.org/wiki?curid=2476366", "title": "Grand \u00e9tablissement", "text": "Un grand \u00e9tablissement, in Francia, \u00e8 un \"\u00c9tablissement public \u00e0 caract\u00e8re scientifique, culturel et professionnel\" (\"EPCSCP\") regolato dalle disposizioni del libro VII del codice dell'istruzione. Il termine amministrativo \u00e8 stato introdotto nel 1984 dalla \"Legge Savary\", ma la categoria raggruppa istituti creati ben prima di quella data.\nCreati a norma dell'articolo L. 717 del codice dell'istruzione, questi istituti derogano alla maggior parte delle sue disposizioni: organizzazione e funzionamento sono infatti fissati da uno speciale decreto del Consiglio di Stato francese. Raggruppando un insieme di istituti pubblici tra i pi\u00f9 prestigiosi nell'ambito della ricerca e dell'insegnamento superiore, questo statuto giuridico \u00e8 particolarmente agognato e invidiato e il numero di istituzioni che l'adottano tende ad aumentare negli ultimi anni.\nStatuto giuridico.\nSi tratta, innanzitutto, di uno statuto amministrativo e non di una categoria particolare di istituti di insegnamento superiore. La lista dei \u00abgrands \u00e9tablissements\u00bb \u00e8 in effetti assai eteroclita: ne fanno parte istituti come il \"Palais de la d\u00e9couverte\" e l'\"\u00c9cole centrale Paris\" che non hanno molto in comune, a parte lo stesso statuto amministrativo.\nSi constata, tuttavia, che lo statuto di \"grand \u00e9tablissement\" \u00e8 posseduto dalla maggior parte degli istituti francesi a titolo originario, come il Coll\u00e8ge de France, il Conservatoire national des arts et m\u00e9tiers (CNAM), l'\u00c9cole pratique des hautes \u00e9tudes, l'\u00c9cole des hautes \u00e9tudes en sciences sociales, l'Institut de physique du globe de Paris (IPGP), il Mus\u00e9um national d'histoire naturelle (MHNH), l'Institut national d'histoire de l'art (INHA), l'INALCO, l'Observatoire de Paris: sono istituti che associano generalmente una forte attivit\u00e0 di ricerca all'insegnamento superiore essenzialmente di terzo ciclo (o di formazione continua nel caso del Conservatoire national des arts et m\u00e9tiers). \nAltri istituti, come l'\u00c9cole Centrale Paris, l'\u00c9cole nationale des chartes, l'Institut d'\u00e9tudes politiques de Paris, l'Institut polytechnique de Grenoble, l'\u00c9cole nationale des ponts et chauss\u00e9es, il Centre international d'\u00e9tudes sup\u00e9rieures en sciences agronomiques, l'Institut des sciences et industries du vivant et de l'environnement (AgroParisTech) o, ancora, l'Institut sup\u00e9rieur des sciences agronomiques, agroalimentaires, horticoles et du paysage (AgroCampus Ouest) rientrano nella pi\u00f9 classica categoria delle \u00abgrandes \u00e9coles\u00bb.\nIstituti interessati.\nIstituti di competenza della tutela del \"Minist\u00e8re de l'Enseignement sup\u00e9rieur et de la Recherche\".\nSono gli istituti annoverati all'articolo 3 del decreto n. 2000-250 del 15 marzo 2000:"}
{"id": "2476367", "revid": "2066154", "url": "https://it.wikipedia.org/wiki?curid=2476367", "title": "Vostok (azienda)", "text": "La Vostok Watch Makers Inc. \u00e8 una fabbrica di orologi russa, con sede a \u010cistopol', nella Repubblica Autonoma del Tatarstan, in Russia. La sua produzione \u00e8 incentrata principalmente su orologi meccanici a basso costo, di tipo militare o subacqueo. Realizza anche movimenti per altri produttori.\nIl nome Vostok (russo: \u0412\u043e\u0441\u0442\u043e\u043a) significa \"est\".\nStoria.\nLa fabbrica nacque nel 1942, quando gli impianti della \"Seconda fabbrica moscovita di orologi\" furono trasferiti a \u010cistopol', una cittadina del Tatarstan sulle rive del Kama. Durante gli anni della guerra la fabbrica produsse solo attrezzature belliche, ma appena la guerra termin\u00f2 riprese la produzione di orologi da polso meccanici. Sono di questi anni i modelli \"Pobeda\" (1949) e \"Kama\" (1952). Contemporaneamente, la fabbrica produceva orologi da muro e meccanismi per altre fabbriche. Nel 1957 cominci\u00f2 la produzione di orologi di precisione, con i modelli K-28 \"Est\", \"Mir\", \"Volna\", \"Saturn\", \"Cosmos\".\nNel 1965 la ditta ricevette l'incarico di fornitore ufficiale di orologi per il Dipartimento della Difesa dell'Unione Sovietica. Nello stesso anno inizi\u00f2 la produzione del modello \"Komandirskie\", ancora prodotto al giorno d'oggi.\nL'esperienza accumulata grazie allo sviluppo di orologi militari port\u00f2, nel 1968, al modello \"Amphibia\", un orologio subacqueo con la cassa in acciaio inossidabile, dichiarato per una profondit\u00e0 di 200 m.\nA partire dal 1969 la fabbrica cominci\u00f2 a utilizzare il marchio \"Vostok\" per tutti i suoi modelli.\nNel 1972 inizi\u00f2 la produzione di un nuovo movimento automatico calibro 24; in quest'anno la produzione Vostok veniva esportata in 54 paesi esteri.\nNel 1980 la Vostok produceva 4,5 milioni di orologi all'anno.\nGli orologi forniti all'esercito portavano il marchio \"\u0417\u0410\u041a\u0410\u0417 \u041c\u041e \u0421\u0421\u0421\u0420\", ovvero \"per ordine del Ministero della Difesa dell'URSS\". , che vendevano solo a militari con documenti di identificazione. Questi modelli sono molto ricercati dai collezionisti.\nNel 1989 la fabbrica usc\u00ec dal controllo statale e inizi\u00f2 ad autofinanziarsi. Nel 1992, dopo la fine dell'Unione Sovietica, la fabbrica passa sotto la giurisdizione della Repubblica Autonoma del Tatarstan, diventando societ\u00e0 per azioni.\nAll'inizio del XXI secolo Vostok ha lanciato una linea di modelli replica in stile anni quaranta, chiamata \"Kirovskie K-43\". La ditta ha anche iniziato la produzione di una linea \"di lusso\" chiamata \"Kremlevskie\". Gli orologi di entrambe le linee sono in acciaio inox, sono prodotti in quantit\u00e0 limitate, e sono destinati a una clientela pi\u00f9 benestante.\nA partire dal 2004 Vostok Watch Makers ha stretto un accordo per la fornitura di movimenti alla ditta lituana \"Koliz Company\". Gli orologi prodotti da questa ditta sono venduti con il marchio \"Vostok Europe\".\nNel 2006 \u00e8 iniziata la commercializzazione di una nuova linea, denominata \"Amphibia\". Questi orologi, come molti altri prodotti Vostok, hanno il movimento automatico a 31 rubini (movimento 2416). La linea presenta orologi di tipo \"subacqueo\" con cinturino in poliuretano o bracciale in acciaio inox.\nNell'estate del 2007 \u00e8 stata presentata una versione aggiornata del \"Komandirskie\". A inizio 2008 \u00e8 stata commercializzata un'edizione speciale commemorativa del modello \"Amphibian\", denominata \"Amphibia 1967\".\nI modelli \"classici\" \"Komandirskie\" e \"Amphibian\" risultano, all'estate 2019, ancora in produzione.\nLa fabbrica produce inoltre componenti di precisione per altre imprese collegate.\nTecnologia.\nVostok produce solo movimenti meccanici, ad azionamento manuale oppure automatico. Parte della produzione \u00e8 utilizzata direttamente per i suoi prodotti, mentre un'altra parte \u00e8 destinata anche alla fornitura per Vostok Europe. Tutti i movimenti in produzione sono di tipo non cronografico, hanno un diametro di 24\u00a0mm, sono dotati di sistema antiurto e hanno una frequenza di 19.800 alternanze/ora. Di seguito le caratteristiche dei principali movimenti non cronografici.\nVengono prodotti anche orologi da polso e sveglie con movimento al quarzo, fornito da Miyota e Epson.\nIl movimento 2809, prodotto in passato, rispondeva alle specifiche per la qualifica di cronometro. Si trattava di un movimento manuale, di 28\u00a0mm di diametro e 6,3 di spessore, a 22 rubini, solo segnatempo, con protezione antishock e 18.000 alternanze/ora.\nAll'inizio degli anni 2000 la Vostok ha anche acquisito dalla Poljot i macchinari per la fabbricazione dei movimenti serie 26."}
{"id": "2476371", "revid": "36426", "url": "https://it.wikipedia.org/wiki?curid=2476371", "title": "Maest\u00e0 (Angelico)", "text": "La Madonna col Bambino del Museo nazionale di San Marco di Firenze \u00e8 un'opera, tempera su tavola (189x81 cm), di Beato Angelico, databile al 1430 circa.\nStoria.\nNon si conosce l'origine della tavola, che doveva fare far parte di un polittico smembrato, come pannello centrale. Alcuni indicano come scomparti laterali i pannelli con i \"Santi Benedetto e Giovanni Battista\" e i \"Santi Francesco d'Assisi e Onofrio\", sempre a San Marco, componenti un trittico gi\u00e0 alla Certosa di Firenze. Se le misure sono compatibili, le tre tavole hanno sfondi diversi, che di solito nell'Angelico sarebbero stati unificati.\nL'opera viene data agli anni trenta del Quattrocento, tra i primi lavori dell'artista, in bilico tra le influenze di Gentile da Fabriano e Masaccio. In particolare viene data a poco dopo il trittico di San Pietro Martire.\nL'opera si ispir\u00f2 probabilmente a un analogo dipinto di Lorenzo Monaco nella chiesa di Monte Oliveto a Firenze, databile al 1406-1410.\nDescrizione e stile.\nSi tratta di una \"Maest\u00e0\", cio\u00e8 di una Madonna in trono col Bambino in grembo. Se la ricchezza del drappo che copre il trono e le sinuose linee degli orli sono tipicamente tardogotiche, la linee del manto della Vergine sono pi\u00f9 dritte e sintetiche che nella pala di Lorenzo Monaco e la posa del Bambino \u00e8 pi\u00f9 eretta. Tra le novit\u00e0, che vennero riprese in opere successive, c'\u00e8 il gradino di marmo con incrostazioni colorate, dipinto con grande cura e il grande sedile, dalla forma cuspidata. Il gradino in particolare ha una spazialit\u00e0 prospettica ben definita e sporge inequivocabilmente in avanti, secondo le novit\u00e0 pi\u00f9 all'avanguardia di Brunelleschi e Masaccio. I lineamenti della Vergine sono slanciati ed aristocratici, come nel di poco successivo tabernacolo dei Linaioli, del 1433 circa. I colori sono accesi e brillanti, come nelle miniature a cui in quello stesso periodo si dedicava l'artista."}
{"id": "2476372", "revid": "1226", "url": "https://it.wikipedia.org/wiki?curid=2476372", "title": "V-7", "text": ""}
{"id": "2476376", "revid": "838137", "url": "https://it.wikipedia.org/wiki?curid=2476376", "title": "Dubai Tennis Championships 2007 - Doppio femminile", "text": "Il doppio femminile del Dubai Tennis Championships 2007 \u00e8 stato un torneo di tennis facente parte del WTA Tour 2007.\nKv\u011bta Peschke e Francesca Schiavone erano le detentrici del titolo, ma quest'anno non hanno partecipato insieme.\nLa Peschke ha fatto coppia Janette Hus\u00e1rov\u00e1, ma hanno perso nei quarti contro Daniela Hantuchov\u00e1 e Ai Sugiyama.\nLa Schiavone ha fatto coppia con Katarina Srebotnik, ma ha perso in semifinale contro Svetlana Kuznecova e Alicia Molik.\nCara Black e Liezel Huber hanno vinto in finale 7\u20136(6), 6\u20134, contro Svetlana Kuznecova e Alicia Molik."}
{"id": "2476377", "revid": "1573940", "url": "https://it.wikipedia.org/wiki?curid=2476377", "title": "Lucio Emilio Papo", "text": "Biografia.\nNipote di Quinto Emilio Papo, fu eletto console nel 225 a.C. con Gaio Atilio Regolo.\nQuello fu l'anno della massiccia guerra nella Gallia Cisalpina. I Galli, che gi\u00e0 negli anni precedenti avevano mostrato chiari segni di ostilit\u00e0, vennero raggiunti da altri Galli provenienti da oltre le Alpi e si preparavano ad un'altra invasione della penisola italiana. La condotta della guerra fu affidata a Papo, mentre al collega Atilio Regolo fu affidato il compito di sedare la rivolta scoppiata in Sardegna.\nPapo pose il proprio comando ad Ariminum, mentre un secondo esercito romano, sotto il comando di un pretore, fu posto a presidiare l'Etruria.\nI Galli iniziarono a penetrare tra le due armate, devastando le terre etrusche. In principio affrontarono e sconfissero l'esercito del pretore e lo avrebbero completamente distrutto, se non fosse giunto Emilio Papo a salvarlo.\nI Galli iniziarono a ritirarsi, cos\u00ec da non affrontare l'esercito consolare. Durante la loro ritirata lungo le coste della Liguria, per\u00f2, si imbatterono nell'altro esercito consolare, che, richiamato dalla Sardegna, era sbarcato a Pisa; i Galli furono costretti a combattere e, sebbene fossero in una posizione di svantaggio, combatterono con grande ardore nella piana di Campo Regio, in quella che \u00e8 ricordata come la battaglia di Talamone.\nAlla fine, nonostante la morte dell'altro console Atilio Regolo, la vittoria romana fu completa: secondo le fonti ben 40.000 furono i morti dei Galli e 10.000 furono fatti prigionieri e tra questi anche il loro re Concolitano.\nPer consolidare la vittoria, Emilio Papo fece marciare l'esercito nel paese dei Galli Boi, devastandolo il pi\u00f9 possibile. Al suo ritorno a Roma gli fu dedicato un trionfo.\nSuccessivamente, nel 220 a.C. Emilio Papo fu censore con Gaio Flaminio Nepote. Nel censimento di tale anno furono registrati 270.213 cittadini.\nNel 216 a.C. Emilio Papo fu uno dei \"triumviri mensarii\" nominati nel corso dello stesso anno a causa della scarsit\u00e0 di denaro."}
{"id": "2476378", "revid": "729019", "url": "https://it.wikipedia.org/wiki?curid=2476378", "title": "Francesco Minto", "text": "Biografia.\nCresciuto nel , Minto fu ingaggiato nel 2006 dal .\nNel 2010 \u00e8 stato ingaggiato dal Benetton Treviso. Dal 2018 passa ai Medicei di Firenze. Il suo debutto internazionale con l' risale alla partita del 17 novembre 2012 contro la disputata a Roma e persa 42-10."}
{"id": "2476380", "revid": "287204", "url": "https://it.wikipedia.org/wiki?curid=2476380", "title": "Louis Bourgeois", "text": "Dopo avere lavorato come impiegato nella cittadina di Trois-Rivi\u00e8res si trasfer\u00ec per motivi familiari ed economici a Montr\u00e9al per lavorare come apprendista scultore presso Napol\u00e9on Bourassa.\nNapol\u00e9on Bourassa invi\u00f2 Louis Bourgeois a Parigi per studiare e perfezionarsi, ma Bourgeois prefer\u00ec lasciare gli studi e viaggiare visitando altri paesi come l'Italia, la Grecia, l'Egitto e l'Iran.\nBourgeois rientr\u00f2 negli Usa nel 1886 a Chicago, dove lavor\u00f2 con l'architetto americano Louis Henri Sullivan noto come \"padre del modernismo\".\nSuccessivamente si trasfer\u00ec in California dove conobbe il pittore Paul de Longpr\u00e9, di cui spos\u00f2 la figlia Alice.\nDurante un suo soggiorno a New York City, nell'inverno tra il 1906 e il 1907 si convert\u00ec alla religione bahai divenendone un fervido sostenitore tanto da recarsi a Teaneck, nel New Jersey per espandervi la locale comunit\u00e0 bahai.\nNel 1920 il suo progetto di tempio bahai da costruirsi a Wilmette fu scelto dalla Assemblea spirituale nazionale.\nNel decennio successivo Bourgeois dedic\u00f2 la maggior parte del suo tempo alla costruzione del tempio e al suo finanziamento, nonostante la sua salute peggiorasse.\nLouis Bourgeois mor\u00ec il 20 agosto 1930 all'et\u00e0 di 74 anni. Il tempio di Wilmette da lui disegnato fu inaugurato nel 1953."}
{"id": "2476384", "revid": "25152", "url": "https://it.wikipedia.org/wiki?curid=2476384", "title": "Jean-Baptiste Louis Bourgeois", "text": ""}
{"id": "2476387", "revid": "599013", "url": "https://it.wikipedia.org/wiki?curid=2476387", "title": "Massimiliano Ravalle", "text": "Biografia.\nMassimiliano Ravalle cresce rugbisticamente nel settore giovanile del Cus Catania, e nel 2005 viene notato e ingaggiato dalla Rugby Parma. Gi\u00e0 nazionale Under 20 (dove nel 2008 contro il Canada gli viene assegnato il titolo di \"Migliore in Campo\"), gioca con l'Italia A la IRB Nations Cup nel giugno 2009. Sempre nel 2009, viene ingaggiato dal Rovigo che nello stesso anno si classifica al II posto nella regular season, venendo per\u00f2 eliminato alle semifinali di playoff dal Viadana. Nel 2012 viene ingaggiato dal Mogliano Rugby, squadra nella quale rester\u00e0 per due anni, per poi tornare a Rovigo."}
{"id": "2476389", "revid": "155634", "url": "https://it.wikipedia.org/wiki?curid=2476389", "title": "Aeroporti di Puglia", "text": "Aeroporti di Puglia S.p.A. o AdP, in precedenza denominata Societ\u00e0 Esercizio Aeroporti di Puglia (S.E.A.P), \u00e8 una societ\u00e0 per azioni che gestisce i principali aeroporti civili della Puglia. Ha sede a Bari in Viale Enzo Ferrari, nel quartiere di Palese - Macchie.\nRete aeroportuale.\nAeroporti di Puglia, gestisce in regime di concessione totale quarantennale la rete aeroportuale pugliese, costituita dagli scali di:\nQuale gestore unico della rete aeroportuale regionale, la societ\u00e0 ha dato grande impulso allo sviluppo delle infrastrutture, alla crescita dei collegamenti e del traffico, e al costante miglioramento degli standard di qualit\u00e0 dei servizi erogati.\nStoria.\nLa Societ\u00e0 Esercizio Aeroporti Puglia S.p.A. fu fondata nel 1984 e si occupava della gestione degli scali aeroportuali di Bari, Brindisi, Foggia e Grottaglie.\nDal 2006 la ragione sociale \u00e8 Aeroporti di Puglia S.p.A.\nComposizione societaria.\nAttualmente al capitale sociale, pari ad Euro 25.822.845,00 e sottoscritto quasi totalmente dalla Regione Puglia, partecipano con quote minoritarie anche altri Enti territoriali ed economici. \nLa maggiore quota azionaria \u00e8 detenuta dalla Regione Puglia."}
{"id": "2476390", "revid": "2162854", "url": "https://it.wikipedia.org/wiki?curid=2476390", "title": "Santuario di Santa Rosalia", "text": "Il santuario di Santa Rosalia \u00e8 un santuario di Palermo costruito intorno al XVII secolo sulla base di precedenti edifici religiosi in onore della nuova santa patrona della citt\u00e0. Il luogo dove sorge il santuario \u00e8 oggi una meta del turismo religioso e naturalistico della citt\u00e0 di Palermo, poich\u00e8 a pochi passi si trova un belvedere con un panorama unico della citt\u00e0. \nAll'interno del santuario vi \u00e8 anche una parte museale, inaugurata nel 2018, e chiamata \"le stanze del tesoro,\" dove sono raccolti oggetti storici, artistici e religiosi.\nIl santuario si erge a 429 metri di altitudine su Monte Pellegrino, e vi si accede attraverso una lunga scalinata. \nStoria.\nIl santuario si trova all'interno di un anfratto di roccia, quasi sulla cima del monte Pellegrino, all'interno \u00e8 presente una grossa quantit\u00e0 d'acqua che viene canalizzata verso l'esterno attraverso un curioso quanto elaborato sistema di raccolta.\nQuesto luogo \u00e8 sempre stato considerato sacro, e ha affascinato, tra gli altri, lo scrittore tedesco Goethe. \nIl santuario custodisce la memoria del prodigioso ritrovamento delle ossa di santa Rosalia. Il promontorio \u00e8 sempre stato considerato un luogo sacro dagli abitanti del luogo, fin dai tempi antichi. Goethe, durante il suo celebre viaggio in Italia, defin\u00ec quello del Monte Pellegrino, il promontorio pi\u00f9 bello del mondo, e descrive cos\u00ec il santuario: \nEpoca normanna.\nNel 1180, Il Senato Palermitano edific\u00f2 un tempio sotto il titolo di Santa Rosalia presso l'antro e la preesistente chiesa bizantina retta da monaci dell'Ordine benedettino, religiosi che avevano assistito spiritualmente la vergine durante gli anni dell'eremitaggio. L'area in epoca fenicia era nota come sede pagana di un piccolo santuario rupestre.\nSebbene non elevata canonicamente agli onori degli altari, Rosalia rappresentava in quegli anni, la figura celeste di riferimento per le popolazioni locali. Gualtiero Offamilio, trascinato dal sentimento popolare effettu\u00f2 solo una \"canonizzazione vescovile\" limitata e riconosciuta territorialmente. Il potere di inserirla nel martirologio romano spetter\u00e0 solo a Papa Urbano VIII il 26 gennaio 1630 dopo le ben note fasi del ritrovamento e del trasferimento delle reliquie in cattedrale, vicende subordinate al riconoscimento dell'autenticit\u00e0 delle stesse e del miracolo riconosciuto come cessazione della peste da parte dell'arcivescovo e cardinale Giannettino Doria.\nIl canonico Antonino Mongitore nelle sue opere elenca svariati luoghi di culto cittadini dedicati alla figura di Rosalia, spesso legati alle vicende del suo passaggio terreno. Il suo nome \u00e8 doppiamente menzionato nelle acclamazioni e invocazioni della liturgia.\nEpoca svevo - aragonese.\nAtti notarili del 18 aprile 1257 sono le prime fonti scritte, documenti conservati presso gli archivi del monastero dell'Ordine benedettino della chiesa di Santa Maria dell'Ammiraglio detta la \u00ab\"Martorana\"\u00bb. \nL'attaccamento, la devozione, la venerazione, il culto subiscono un lento affievolimento, per riaffiorare timidamente nei momenti di maggior scoramento. L'eremo di monte Pellegrino, unico tempio celebrativo superstite durante la peste del 1474, fu restaurato.\nEpoca spagnola.\nLe spoglie furono scoperte il 15 luglio 1624 grazie all'indicazione di una donna, Girolama La Gattuta, che, in fin di vita, aveva sognato Santa Rosalia, che le aveva promesso la guarigione se fosse salita sul Monte Pellegrino per ringraziarla. La donna vi sal\u00ec il 26 maggio 1624, q dopo aver bevuto l'acqua della grotta ed essersi sentita guarita, ebbe la duplice visione della Madonna e di santa Rosalia, durante la quale le fu indicato dove trovare le ossa della santa. Il 13 febbraio 1624 mentre la peste flagellava la citt\u00e0, il giovane Vincenzo Bonelli, disperato per la morte della moglie, sale sul monte per suicidarsi. Fermato nell'insano intento dalla visione della santa, riceve indicazioni per fare una processione. Fu cos\u00ec che il 9 giugno 1625, durante il corteo religioso con le reliquie della santa, al canto del \"Te Deum Laudamus\", la peste cess\u00f2 e Palermo fu salva. Il senato palermitano, come segno di ringraziamento per la peste sconfitta, le dedic\u00f2 il santuario.\nArchitettura.\nVarcato l'atrio scoperto si entra all'interno della cavit\u00e0 della grotta, dove sulla sinistra sotto un baldacchino di forme barocche \u00e8 custodita la sacra immagine della Santa, scolpita da Gregorio Tedeschi un artista fiorentino, intorno al 1630. Santa Rosalia \u00e8 rappresentata nell'estasi del suo trapasso. Circa un secolo dopo, Carlo III di Borbone in occasione delle sue nozze palermitane, dono' alla patrona di Palermo la sontuosa veste dorata che la ricopre. Davanti a questa immagine Johann Wolfgang von Goethe, attratto dalle forme elette del simulacro, durante la sua visita vespertina, scrisse un ispirato elogio sul suo \"viaggio in Italia\".\nLa grotta \u00e8 profonda 25 metri e larga non pi\u00f9 di 10, nella nicchia di roccia dietro l'altare maggiore si trova un'imponente scultura in marmo che raffihura l\u2019\"Immacolata\" realizzata da Giuseppe Albino nel 1656. Sulla parete destra invece si trova un pregiato bassorilievo realizzato nel 1636 da Nunzio La Mattina, e dalla parte opposta vi \u00e8 un busto marmoreo raffigurante Santa Rosalia. \nIl soffitto della grotta \u00e8 percorso da canaline in metallo che raccolgono l\u2019acqua che scorge dal soffitto della grotta, ritenuta santa.\nNel santuario sono presenti molti \"ex voto\" depositati dai fedeli, e un crocifisso in lego risalente al quattrocento.\nLe stanze del tesoro.\nDurante gli ultimi lavori di restauro del santuario \u00e8 stata ritrovata una stanza segreta con porta corazzata del 1600, che doveva servire a contenere e proteggere gli omaggi che i fedeli portavano alla santa. Tra gli oggetti ritrovati ci sono argenti e ori preziosi, ma anche bauli, arredi e suppellettili liturgici, quasi tutti pezzi unici ottimamente conservati. Questo materiale \u00e8 stato recentemente restaurato e nel 2018 \u00e8 stato inaugurato il museo. \nDevozione della Santa.\nSanta Rosalia, patrona della citt\u00e0 di Palermo, gode di una venerazione unica, molto sentita anche a livello popolare, tanto da essere chiamata affettuosamente dai palermitani La Santuzza. Numerosi sono i pellegrinaggi a lei dedicati in nome dei miracoli avvenuti al santuario e degli aiuti che per tradizione la santa avrebbe dato alla citt\u00e0, come ad esempio la cessazione dell'epidemia della Peste. Numerose sono le credenze che la vedono protagonista, come ad esempio l'acqua santa che sgorgherebbe direttamente dal santuario. Sul soffitto di roccia del santuario, infatti, si pu\u00f2 osservare un peculiare sistema di raccolta dell'acqua attraverso delle canaline particolarissime. Numerose leggende raccontano di come quest'acqua fosse usata per guarire i fedeli, e di come talvolta abbia sconfitto mali incurabili.\nLa leggenda narra che il santuario si erge sul luogo in cui visse da eremita Santa Rosalia, una donna di origine nobile che mor\u00ec poi in questa grotta, ancora giovane, nel 1166, a poco pi\u00f9 di 30 anni. Ogni anno, dal 10 al 15 luglio, viene celebrato il \u201cfestino\u201d, con una processione per la citt\u00e0, in ricordo della liberazione della peste, avvenuta grazie alle reliquie della Santa che, portate in processione, scacciarono il morbo da Palermo. \nIl 4 settembre, invece, giorno di celebrazione della santa secondo il calendario liturgico, si svolge la tradizionale processione per le vie antiche della citt\u00e0, che si conclude con la salita a piedi fino al santuario sul Monte Pellegrino, l'evento \u00e8 infatti chiamato \u201c\"l\u2019acchianata\"\u201d, che significa proprio la salita. Per chi ha ricevuto una grazia, \u00e8 tradizione fare la salita avanzando in ginocchio, come segno di ringraziamento e venerazione per la Santa. Ancora oggi questa \u00e8 pratica comune, cos\u00ec come quella di lasciare dei doni per Rosalia."}
{"id": "2476392", "revid": "869733", "url": "https://it.wikipedia.org/wiki?curid=2476392", "title": "Tears", "text": ""}
{"id": "2476393", "revid": "697352", "url": "https://it.wikipedia.org/wiki?curid=2476393", "title": "Emilio Materassi", "text": "Biografia.\nEmilio Materassi nacque a Borgo San Lorenzo, in provincia di Firenze, nel 1894 ed era figlio di Francesco ed Annunziata Poli. Inizialmente lavor\u00f2 come garzone nella bottega del padre, venditore di cordami, poi cominci\u00f2 a lavorare prima come meccanico ciclista, passando poi alle moto e alle rarissime automobili, dimostrando un talento straordinario. Successivamente, nel 1919 fu assunto come autista di autobus presso la SITA e si trasfer\u00ec a Firenze dove conobbe i personaggi pi\u00f9 popolari dello sport automobilistico fiorentino come il conte Gastone Brilli Peri, i conti Carlo Masetti e Giulio Masetti, Ferruccio Zaniratti oltre ai fratelli Ernesto e Alfieri Maserati che, dalla vicina Bologna, frequentavano l'ambiente fiorentino.\nCon il loro aiuto e grazie alla sua abilit\u00e0 di meccanico esord\u00ec nelle corse alla Coppa della Consuma nel 1919,con una Isotta Fraschini, probabilmente prestatagli da Alfieri Maserati che di quella marca era concessionario e che gi\u00e0 allora, nella sua officina, modificava le lussuose auto per le gare. Emilio Materassi ottenne un buon risultato: 3\u00ba nella classe fino a 5000cc, seppure \"fosse attardato dalla rottura di una gomma a Diacceto\". Nonostante l'incoraggiante esordio le sue condizioni economiche non gli permisero di partecipare con assiduit\u00e0 alle corse, ma, non potendo gareggiare in auto, si sfogava con il pullman percorrendo le tortuose e dissestate strade mugellane dell'epoca a velocit\u00e0 elevate tanto che, dopo le lamentele dei clienti, la SITA lo licenzi\u00f2.\nMaterassi continu\u00f2 a gareggiare con auto prestate di volta in volta da l'uno o l'altro amico, cogliendo il primo successo, seppure nella sua classe da 3500 a 4500cc alla Coppa della Consuma del 1920 con una Fiat 20-30HP. La svolta arriv\u00f2 nel 1921 quando fu ingaggiato dalla casa torinese Itala di cui divenne anche concessionario per Firenze.\nDeluso dalle scarse prestazioni delle automobili ufficiali dovute alla scarsa potenza dei propulsori, decise di modificare una Itala \"55\" installandovi un motore d'aereo Hispano-Suiza acquistato dalla stessa Itala che lo aveva prodotto su licenza durante la Grande Guerra. L'auto per le sue generose dimensioni venne da lui stesso ribattezzata \"Italona\", e portata in gara per la prima volta alla Parma-Poggio di Berceto del 1924 dimostrandosi subito competitiva con il secondo posto assoluto alle spalle dell'Alfa Romeo di Antonio Ascari.\nNel 1927 gli venne offerta da Meo Costantini la possibilit\u00e0 di far parte del team ufficiale della Bugatti, con cui vinse il Gran Premio di Tripoli e la Targa Florio. Utilizz\u00f2 ancora la sua vecchia monoposto per prendere parte alla Coppa Perugina e al Real Premio di Roma, ma dopo un incidente in cui persero la vita alcuni addetti del servizio di sicurezza la sua Itala venne sequestrata e corse solamente per la squadra italofrancese. Entro la fine dell'anno vinse anche sul Circuito del Savio e al Circuito di Montenero, laureandosi campione italiano.\nIn quegli anni, oltre ai successi sportivi e ad aver raggiunto una buona posizione sociale grazie alla sua concessionaria, aveva sposato Norma Parolai, che lo rese padre di due figlie, era inoltre stato nominato presidente del Club Ciclo Appenninico 1907, divenne consigliere della societ\u00e0 Fortis Juventus 1909 ed, a livello locale, era membro della Misericordia di Borgo San Lorenzo.\nNel 1928 decise di formare una propria scuderia acquistando quattro Talbot. Nonostante fossero vetture molto potenti, soffrivano di gravi carenze telaistiche. Grazie a un paziente lavoro di messa a punto Materassi riusc\u00ec a limarne i limiti e ad ottenere durante il campionato alcuni successi, ma il 9 settembre 1928 al Circuito di Monza, al 17\u00ba giro del Gran Premio, tentando il sorpasso di Giulio Foresti, la sua Talbot Darracq 700 sband\u00f2 senza apparenti motivazioni verso sinistra; con una vettura ormai priva di controllo urt\u00f2 un muretto laterale e piomb\u00f2 sugli spettatori alla velocit\u00e0 di circa 200 km/h. In quell'incidente, uno dei pi\u00f9 gravi della storia dell'automobilismo, morirono 22 spettatori e si ebbero pi\u00f9 di 40 feriti. Emilio Materassi, sbalzato in aria durante l'incidente, atterr\u00f2 tra la folla, fece alcuni passi e nello stesso tempo parl\u00f2 con il pubblico, ma dopo pochi istanti, si accasci\u00f2 al suolo. All'arrivo dei soccorsi Materassi era gi\u00e0 morto, stroncato da un'emorragia interna conseguente ad un colpo ricevuto alla tempia.\nLa morte di Emilio Materassi, come quelle pi\u00f9 tardi di Gastone Brilli Peri, Gilles Villeneuve e di Ayrton Senna, \u00e8 servita a far aumentare la sicurezza dei piloti e delle automobili, cos\u00ec come la morte degli spettatori \u00e8 servita a far aumentare la sicurezza sulle strade.\nCelebrazioni di Emilio Materassi.\nIn occasione del settantesimo anniversario della scomparsa del Campione, Lanfranco Villani, unico superstite del Comitato in ricordo di Emilio Materassi (sorto nel 1972) e il Ferrari Club di Barberino del Mugello hanno ricordato il valoroso pilota. A venti anni circa dalla disputa dell'ultima edizione del Circuito Stradale del Mugello, una statua che lo raffigura, opera dello scultore Mario Ferretti, fu da costoro collocata nei pressi del bivio delle Mozzete (San Piero a Sieve), prima storica sede di partenza e di arrivo (dal 1914 al 1929 con l'eccezione dell'edizione 1921, quando part\u00ec da Scarperia, e del 1925 quando la corsa venne disputata sul \"piccolo\" circuito attorno a Barberino di Mugello), mentre una curva dell'attuale Autodromo Internazionale del Mugello porta il nome di Curva Materassi.\nIn tutte queste celebrazioni manca il paese natale di Materassi, Borgo San Lorenzo, che non lo ha mai celebrato in nessuna occasione nonostante, da vivo, con i suoi soldi, abbia largamente contribuito al mantenimento di molte associazioni locali."}
{"id": "2476394", "revid": "298055", "url": "https://it.wikipedia.org/wiki?curid=2476394", "title": "Grande Puffo", "text": ""}
{"id": "2476397", "revid": "767487", "url": "https://it.wikipedia.org/wiki?curid=2476397", "title": "Cagiva Roadster", "text": "Le Cagiva Roadster sono delle motociclette della Cagiva prodotta nella cilindrate di 125\u00a0cm\u00b3 con motori a due tempi e 200\u00a0cm\u00b3 con motori a quattro tempi e sono moto custom. Derivate dalla Cagiva Blues, furono prodotte in collaborazione con la casa motociclistica ceca CZ.\n125.\nQuesta moto \u00e8 stata prodotta dal 1994 al 2001 ed il nome completo \u00e8 Roadster 521 (521 e la cilindrata scritta al contrario).\nQuesta moto ha una linea semplice e pulita, con sovrastrutture derivate dalla Blues 125. Faro, specchietti retrovisori e frecce rotondi, la sella \u00e8 a due pezzi, con la parte del pilota molto scavata, il portapacchi posteriore \u00e8 in tubi metallici cromato, l'impianto frenante anteriore \u00e8 a dischi pieni, ha il terminale di scarico doppio, uno per lato. Montava un basamento della serie Mito/N90 ma con raffreddamento ad aria anzich\u00e9 ad acqua, per contenere il prezzo finale. Nella stessa ottica rientrava la produzione in Repubblica Ceca, e l'adozione di molte componenti derivate dalle CZ 175 (disco anteriore non forato, tamburo posteriore, ecc).\n200.\nQuesta moto \u00e8 stata prodotta dal 1996 al 1997, si differenzia dalla 521 per il motore, un 200 cm3 a 4 tempi. \u00c8 stata prodotta per un periodo brevissimo a causa della fine della collaborazione con la Casa ceca e della successiva chiusura della sua divisione moto."}
{"id": "2476398", "revid": "188323", "url": "https://it.wikipedia.org/wiki?curid=2476398", "title": "Cagiva Roadster 521", "text": ""}
{"id": "2476399", "revid": "188323", "url": "https://it.wikipedia.org/wiki?curid=2476399", "title": "Cagiva Roadster 125", "text": ""}
{"id": "2476400", "revid": "188323", "url": "https://it.wikipedia.org/wiki?curid=2476400", "title": "Cagiva Roadster 200", "text": ""}
{"id": "2476401", "revid": "647919", "url": "https://it.wikipedia.org/wiki?curid=2476401", "title": "Pia\u0163a Unirii din Timi\u015foara", "text": ""}
{"id": "2476404", "revid": "339392", "url": "https://it.wikipedia.org/wiki?curid=2476404", "title": "T-Mobile Women Professional Cycling", "text": ""}
{"id": "2476406", "revid": "1272592", "url": "https://it.wikipedia.org/wiki?curid=2476406", "title": "Palazzo Tirelli (Parma)", "text": "Il Palazzo Tirelli \u00e8 un edificio dalle forme rinascimentali situato in borgo San Vitale 6 a Parma; costituisce uno dei pochi residui esemplari di palazzi padronali del primo Rinascimento con influsso lombardo in citt\u00e0.\nStoria.\nIl palazzo fu edificato in epoca tardomedievale quale residenza di nobili casate.\nNel XIV secolo l'edificio apparteneva ai conti Bajardi, che eressero nel XV secolo la facciata rinascimentale ancora oggi visibile.\nNel XVII secolo il palazzo pervenne ad un ramo dei conti Garimberti, che si estinse all'inizio del XIX secolo; fu allora che subentrarono i marchesi Tirelli, famiglia creata nobile nel 1696 con Lettere Patenti del duca Francesco Farnese. Il marchese Francesco Tirelli prese possesso del palazzo in seguito al suo trasferimento da Guastalla, conseguente al suo matrimonio con Barbara Malaspina dei marchesi di Olivola, poi divenuta Dama di Corte della duchessa Maria Luigia.\nGli eredi sono tuttora proprietari di una parte del palazzo.\nDescrizione.\nIl palazzo, posizionato all'angolo con la stretta via Nazario Sauro, si sviluppa attorno ad un cortile quadrato.\nLa facciata principale, di epoca quattrocentesca, costituisce l'elemento di maggior pregio dell'edificio; rivestita interamente in laterizio, si innalza su tre livelli fuori terra. Al primo piano le due ampie finestre pi\u00f9 prossime al centro spiccano per la loro bellezza: in stile rinascimentale con influsso lombardo, conservano ancora pressoch\u00e9 integre le cornici in terracotta, ricchissime di raffigurazioni plastiche; le aperture, centinate ed incorniciate da fasce in terracotta, sono posizionate all'interno di ulteriori cornici poggianti sugli alti davanzali, costituite da lesene su cui poggiano i timpani triangolari. Ai lati, tra due coppie di semplici finestre, sono ancora visibili le cornici in cotto di ulteriori finestre chiuse in epoca remota.\nDi pari valore \u00e8 l'alto portale d'ingresso, in posizione leggermente asimmetrica all'interno della facciata: una cornice marmorea ornata di lupiniere inquadra l'arco sulla sommit\u00e0, poggiante su due lisci piedritti.\nIl profondo androne \u00e8 caratterizzato dalla volta del soffitto, in cui sono ancora visibili tratti delle decorazioni quattrocentesche a racemi su fondo bianco, in cui \u00e8 inserito il simbolo cristologico di san Bernardino da Siena.\nIl cortile \u00e8 porticato solo su un lato. Sul lato ovest due piccole finestre gotiche ad arco contengono lunette dipinte, di cui una originale quattrocentesca. Sul lato est spicca una grande arcata chiusa in mattoni, sostenuta da colonne con capitello cubico.\nUn monumentale scalone a tre rampe, risalente al XVI o XVII secolo, conduce al piano nobile, caratterizzato da preziose decorazioni: le sale presentano soffitti in doppia orditura lignea con motivi decorativi pittorici come tavolette figurate, teste di cavallo e lingue di fiamma, oltre a pareti decorate con fasce dipinte a grottesche e finti marmi. Sono inoltre presenti arredi in stile impero in perfetto stato di conservazione."}
{"id": "2476410", "revid": "271907", "url": "https://it.wikipedia.org/wiki?curid=2476410", "title": "Central Unitaria de Trabajadores de Chile", "text": ""}
{"id": "2476413", "revid": "287204", "url": "https://it.wikipedia.org/wiki?curid=2476413", "title": "Mart\u00edn Enr\u00edquez de Almanza", "text": "Luogo e data di nascita sono sconosciuti. Alcuni storici ritengono probabile un'origine spagnola, anche se questa ipotesi non \u00e8 mai stata confermata.\nVicer\u00e9 della Nuova Spagna.\nEssendo stato scelto dal Consiglio delle Indie come vicer\u00e9, le sue prime azioni da vicer\u00e9, a Veracruz, furono di cacciare i pirati inglesi dall'Isla de Sacrificios, base che utilizzavano per attaccare la costa e le navi spagnole. Giunto a Citt\u00e0 del Messico si impegn\u00f2 subito per sedare il tumulto lasciato dal precedente presidente dell'Audiencia, Alonso Mu\u00f1oz. Enr\u00edquez de Almanza fece anche da mediatore tra i vescovi e gli ordini religiosi che operavano in Nuova Spagna. La contesa tra questi due gruppi religiosi risaliva al tempo del vicer\u00e9 Gast\u00f3n de Peralta, quando un ordine reale decise che l'amministrazione delle parrocchie dovesse essere di responsabilit\u00e0 del clero secolare, di frati, suore e membri del clero regolare che si ritiravano in convento. Il clero regolare si rifiut\u00f2 di obbedire alla disposizione, dando inizio al conflitto. I francescani minacciarono di abbandonare la citt\u00e0, ed infatti iniziarono una marcia verso Veracruz. Furono minacciati dagli indiani e gli fu ordinato dal vicer\u00e9 di tornare. Dopo aver ricevuto alcune concessioni, tornarono a Citt\u00e0 del Messico.\nNel 1570 il vicer\u00e9 guid\u00f2 personalmente una spedizione contro le trib\u00f9 indiane che avevano devastato l'entroterra. Cre\u00f2 i presidi di Ojuelos e Portezuelos, sulla strada per Zacatecas. Fond\u00f2 la citt\u00e0 di Villa de San Felipe (Guanajuato) e molti altri villaggi, oltre a collegi e conventi. Nel 1573 inizi\u00f2 la costruzione della cattedrale di Citt\u00e0 del Messico.\nIstituzione dell'Inquisizione.\nDurante il governo di Enr\u00edquez de Almanza, fu formalmente creata in Nuova Spagna l'Inquisizione. Pedro Moya de Contreras, primo inquisitore della Nuova Spagna, giunse nel 1571. Formato da un gruppo di vescovi d'alto rango e guidato a volte dall'arcivescovo di Citt\u00e0 del Messico, l'Inquisizione aveva istruzioni speciali per supervisionare e controllare le pratiche religiose degli spagnoli e dei residenti non indigeni del territorio, e di perseguire e sradicare le comunit\u00e0 ebree, marrane e protestanti.\nQuesta corte religiosa divenne subito attiva. Le prime vittime della colonia furono due inglesi ed un irlandese, arsi vivi a Citt\u00e0 del Messico il 15 aprile 1574 per \"eresie luterane\". \u00c8 stato stimato in 200 il totale delle persone processate nel 1574, anno in cui fu tenuto il primo autodaf\u00e9. Molti di questi furono arsi vivi nelle piazze pubbliche o torturati a morte nelle prigioni sotterranee, nella periferia della capitale.\nProtettore degli indiani.\nEnr\u00edquez de Almanza fu un protettore degli indiani, e forn\u00ec assistenza medica aiutando coloro che erano in condizioni critiche. Cre\u00f2 ospedali in citt\u00e0 per curare le vittime di una terribile epidemia (che si crede essere stata varicella) che uccise 3000 persone. Eman\u00f2 regolamenti secondo i quali la protezione sociale degli indiani era garantita da patroni spagnoli, e veniva assicurato un salario equo per coloro che lavoravano come contadini.\nVicer\u00e9 del Per\u00f9.\nRe Filippo II di Spagna ricevette ottimi commenti riguardo a questo vicer\u00e9, e fu messo al corrente dei miglioramenti avvenuti durante la sua amministrazione. In riconoscimento del lavoro svolto, fu nominato vicer\u00e9 del Per\u00f9, la colonia pi\u00f9 ricca. Enr\u00edquez de Almanza part\u00ec da Acapulco nel 1580. Mor\u00ec a Lima, Per\u00f9, nel 1583, mentre ancora era vicer\u00e9. L'Audiencia govern\u00f2 la Nuova Spagna fino all'arrivo del nuovo vicer\u00e9, Lorenzo Su\u00e1rez de Mendoza.\nA Lima le persone lo conoscevano come \"el Gotoso\" (il Gottoso) a causa della sua malattia. Non fu in grado di fare molto come vicer\u00e9 del Per\u00f9, e per questo motivo non viene considerato tra i pi\u00f9 importanti ad aver ricoperto questo incarico."}
{"id": "2476416", "revid": "599013", "url": "https://it.wikipedia.org/wiki?curid=2476416", "title": "Martin Enr\u00edquez de Almanza", "text": ""}
{"id": "2476423", "revid": "330270", "url": "https://it.wikipedia.org/wiki?curid=2476423", "title": "Indipendent Spirit Award", "text": ""}
{"id": "2476427", "revid": "35804", "url": "https://it.wikipedia.org/wiki?curid=2476427", "title": "Palese", "text": ""}
{"id": "2476429", "revid": "901462", "url": "https://it.wikipedia.org/wiki?curid=2476429", "title": "Cinema (rivista)", "text": "Cinema \u00e8 stato un quindicinale italiano di critica cinematografica, la cui pubblicazione si \u00e8 sviluppata in due periodi storicamente distinti. Il primo \u00e8 iniziato nel 1936 e si \u00e8 protratto, con diversi cambiamenti ma con un'unica serie, sino al 1943. quando dovette chiudere a causa dell'aggravarsi della situazione bellica italiana. Nel dopoguerra, a partire dal 1948, la testata venne rieditata da altri soggetti e la sua pubblicazione dur\u00f2, con alterne vicende, sino al 1956. In questo secondo periodo sono ricomprese due serie. In entrambi i casi la rivista si \u00e8 caratterizzata, seppur in modo diverso, quale punto di riferimento importante per le tematiche della cinematografia e, pi\u00f9 in generale, per i rapporti di questa con la societ\u00e0 italiana del periodo.\nPrima serie (1936 - 1943).\nLe origini.\nQuella che sarebbe diventata una delle pi\u00f9 significative pubblicazioni cinematografiche italiane a cavallo della guerra, coprendo gli anni finali del Fascismo e poi quelli iniziali della Repubblica, venne fondata nel 1936 da Luciano De Feo, esponente della cinematografia italiana non nuovo ad iniziative editoriali, e per questo definito \u00abun infaticabile poligrafo, un compilatore inesauribile di atti, un primatista della fondazione di riviste\u00bb. Prima di \"Cinema\", infatti, De Feo aveva costituito una societ\u00e0 da cui deriv\u00f2 l'Istituto \"Luce\", passando poi a dirigere un \"Istituto internazionale per la cinematografia educativa\", sorto in seno alla \"Societ\u00e0 delle Nazioni\" ma finanziato quasi interamente dall'Italia per motivi di prestigio internazionale. In tale ambito vennero pubblicate, tra l'altro, la \"Rivista internazionale del cinema educatore\", poi diventata \"Intercine\", e fu avviato il progetto di una \"Enciclopedia del cinema\", che per\u00f2 non vide mai la luce ed i cui cospicui materiali preparatori non saranno mai pi\u00f9 ritrovati. \nLa rivista nacque negli stessi anni in cui il regime, dopo aver dimostrato dal suo insediamento scarso interesse verso il cinema spettacolare, intorno alla met\u00e0 degli anni trenta aveva cambiato indirizzo dando vita ad serie di iniziative quali l'istituzione di una Direzione Generale della Cinematografia presso il Ministero della cultura popolare, la creazione del Centro Sperimentale di Cinematografia, la costruzione di Cinecitt\u00e0, e la costituzione di una sezione autonoma della B.N.L. incaricata di finanziare la produzione italiana. Tutto questo induceva a credere che si fosse in presenza di un rilancio (nella prosa del tempo definito una \"rinascita\") del cinema italiano, dopo la crisi che l'aveva praticamente annullato a partire dal primo dopoguerra. \nSino ad allora le pubblicazioni dedicate al cinema edite in Italia erano principalmente rotocalchi di tipo popolare come i settimanali \"Cine illustrato\" o \"Cinema Illustrazione\", sui quali si alimentava un \"divismo\" nazionale in parallelo con quello di provenienza hollywoodiana, oppure \"magazines\" pi\u00f9 eleganti come il mensile \"Lo schermo\" (che inizi\u00f2 le pubblicazioni a partire da agosto 1935), direttamente ispirato dal regime con obiettivi di propaganda. In altri casi i periodici erano espressione, pi\u00f9 o meno evidente, delle aziende che operavano nel noleggio e nell'esercizio cinematografico.\nDirezione di Luciano De Feo (10 luglio 1936 - 10 ottobre 1938).\nPer dare vita alla nuova pubblicazione periodica De Feo si avvalse del gruppo che aveva raccolto attorno a s\u00e9 per redigere la \"Enciclopedia\", di cui facevano parte alcuni giovani appassionati di cinema, in qualche caso provenienti dal milanese \"Il Convegno\", quali Rudolf Arnheim, Gianni Puccini, Francesco Pasinetti, Fausto Montesanti e Domenico Meccoli, con la collaborazione dei pi\u00f9 esperti Alberto Consiglio e Giacomo Debenedetti. Sino a che (dicembre 1937) l'Italia non usc\u00ec dalla Societ\u00e0 delle Nazioni venne indicata sulla rivista una collaborazione tecnica dell'Istituto del cinema educativo che fu poi sostituita da quella di un \"Istituto per le relazioni culturali con l'estero\", altro organismo creato dal vulcanico De Feo.\nIntenti divulgativi.\nL'intenzione era di creare una pubblicazione di natura divulgativa e tecnica, in analogia con il ruolo editoriale che in quello stesso periodo stava rivestendo, con grande successo, \"Sapere\", edito da Hoepli, e fu pertanto questa la prima casa editrice del periodico, il cui sottotitolo fu \"quindicinale di divulgazione cinematografica\".. Infatti nell'editoriale di presentazione del primo numero, che usc\u00ec a Roma, con un prezzo di copertina di 2 lire e con una tiratura di 120.000 copie, il 10 luglio 1936, De Feo scrisse:\nInizialmente De Feo mantenne la sede della direzione in via Spallanzani, cio\u00e8 presso la stessa \"dependance\" della Villa Torlonia, residenza privata di Mussolini e della sua famiglia, dove gi\u00e0 operava l'Istituto per il Cinema Educativo; la redazione si install\u00f2 invece al 21 di Corso Vittorio Emanuele. Il comitato direttivo della testata era, in questa fase, lo stesso de \"Lo schermo\".\nPer restare fedeli all'impostazione scientifico-divulgativa, gi\u00e0 dal primo numero trovarono spazio articoli tecnici sulla televisione, sui sistemi di ripresa dei bambini o sulla costruzione di Cinecitt\u00e0, ma anche uno firmato da Maurizio Rava che raccomandava di applicare una pi\u00f9 stretta censura ai film destinati ai popoli africani colonizzati, definito in seguito \u00abrazzista\u00bb. Significativamente la prima copertina venne dedicata non ad un volto noto di attrice, ma a Jessie Wolf, un tecnico degli \"effetti speciali\" della \"Fox\" che aveva inventato un congegno in grado di creare in pochi istanti una ragnatela artificiale.\nProblemi della produzione italiana.\nPer gli stessi motivi, il \"Cinema\" degli inizi si occup\u00f2 poco di critica cinematografica. Solo a decorrere dal n.14 (gennaio 1937) venne infatti avviata la rubrica \"Bianco e nero\", dove nei numeri pari scrivevano alternativamente Arnheim (con lo pseudonimo \"Candido\") e Gianni Puccini, firmandosi \"Arpagone\", ma per quasi tutto il 1937 il periodico si limit\u00f2 a presentare delle schede tecniche dei nuovi film, quasi senza commento. Segnalazioni meno schematiche iniziarono ad apparire regolarmente solo con il n.34 (25 novembre 1937), quando venne avviata la rubrica \"Visto in questi giorni\" (poi \"In questi giorni\") affidata a Giacomo Debenedetti, che la terr\u00e0 sino a quando dovr\u00e0 lasciare la redazione a causa delle leggi razziali. \nGrande attenzione fu invece dedicata sin dai primi numeri ai meccanismi di produzione del cinema visto come realt\u00e0 industriale, esaltando \u00abi mirabili risultati raggiunti grazie all'attivit\u00e0 animatrice del Ministero della cultura popolare, che ha saputo superare le deficienze strutturali\u00bb, puntando all'esportazione delle pellicole italiane e ad una accresciuta limitazione all'import di quelle estere: in qualche caso, tuttavia, non manc\u00f2 un cenno preoccupato all'ostilit\u00e0 manifestata dal pubblico rispetto ai film italiani, all'improvvisazione che spesso caratterizzava i produttori italiani rispetto a quelli americani o tedeschi, ed ai compensi eccessivi pretesi da alcuni attori.\nSin dal n.6 (25 settembre 1936) fu avviata una rubrica denominata \"Capo di Buona Speranza\" (firmata all'inizio da Gianni Puccini e poi da \"Il nostromo\", pseudonimo di Francesco Pasinetti) dedicata al dialogo con i lettori, che poi rester\u00e0 una delle colonne portanti per tutta la vita del periodico, proseguendo anche nel dopoguerra. Inoltre nel 1936 - 37 i lettori vennero coinvolti in una rubrica (\"La borsa dei soggetti\") dove venivano pubblicate trame per film e nella quale si ritrovarono diverse firme di futuri registi (ad esempio Pietro Germi), sceneggiatori e critici della generazione successiva. Un altro argomento che fu costantamente affrontato fu quello del \"passo ridotto\"' sostenuto quale impegno formativo per futuri cineasti.\nDa Hoepli a Rizzoli.\nA distanza di 6 mesi dal suo esordio, le testata ebbe una prima significativa modifica editoriale: venne abbandonata l'ipotesi di fondersi con \"Lo schermo\" - le due testate avranno d'ora in poi percorsi sempre pi\u00f9 separati - e scomparve la dicitura \"Ulrico Hoepli Editore\" (sostituita da \"fondata da Ulrico Hoepli\", menzione che rester\u00e0 per tutta la durata della serie); con il n.17 del 10 marzo 1937 apparve il nome della Rizzoli, per ora come stampatore. \nNel suo primo biennio di vita \"Cinema\" mantenne l'impostazione iniziale di periodico essenzialmente tecnico - divulgativo, scelta che gli imped\u00ec di affermarsi all'attenzione del vasto pubblico e di assumere quel ruolo di sempre maggiore spinta innovativa che l'avrebbe poi caratterizzato nei primi anni quaranta. Tuttavia in questi anni anche \"Cinema\" non manc\u00f2 di allinearsi alle leggi razziali, arrivando a giustificarne l'approvazione con \u00abl'esigenza di fare un cinema razzista nel senso fascista, non soltanto come riferimento biologico, ma come spirito e virt\u00f9 degli italiani\u00bb.\nQuesto consenso a siffatti provvedimenti del regime fu uno degli ultimi articoli di De Feo sulla rivista; dopo poco pi\u00f9 di 2 anni di direzione, nell'ottobre 1938, sia per il mancato decollo della testata, sia perch\u00e9 attirato da nuove iniziative, egli decise di lasciare la direzione di \"Cinema\".\nDirezione di Vittorio Mussolini (25 ottobre 1938 - 25 luglio 1943).\nNel dimettersi dalla direzione del periodico, De Feo non l'abbandon\u00f2 al suo destino. Gi\u00e0 nel marzo 1938 era riuscito ad ottenere che la pubblicazione diventasse \"Organo della Federazione Nazionale Fascista degli Industriali dello Spettacolo\". Poi, ad ottobre dello stesso anno, venne ufficializzato il definitivo passaggio della testata all'editore Rizzoli, tramite la costituzione della \"Societ\u00e0 anonima editrice cinema\" e la nomina alla direzione della testata di Vittorio Mussolini. \nIl cambio di direzione venne annunciato con due editoriali \"paralleli\" apparsi sul n.56 (25 ottobre 1938) del quindicinale. \nUn direttore poco presente.\nVittorio Mussolini era noto per la sua passione verso il cinema, che l'aveva anche portato a visitare gli studi di Hollywood in un viaggio segnato da polemiche ed incidenti, ma che aveva rafforzato in lui l'ammirazione per i sistemi produttivi del cinema americano ed il desiderio di applicarli in Italia soprattutto dopo la costruzione di Cinecitt\u00e0. \nIn seguito a tale visita, ed ancor prima di diventarne direttore, aveva sostenuto su uno dei primi numeri della rivista che \u00abper la nostra [italiana - ndr] cinematografia seguire la scuola americana pu\u00f2 dir molto; non accodiamoci al cinema europeo di oggi\u00bb. Rizzoli, che gi\u00e0 editava periodici legati allo spettacolo, con il nuovo ingresso riorganizz\u00f2 la sua produzione, fondendo \"Cine Illustrato\" e \"Cinema Illustrazione\" e riducendo progressivamente in \"Scenario\", mensile di argomento teatrale, le pagine dedicate al cinema, sino ad eliminarle del tutto nel 1941. La redazione del periodico trasloc\u00f2 in piazza della Pilotta, a Roma, mentre l'amministrazione si trasfer\u00ec a Milano, presso gli uffici della Rizzoli, in piazza Carlo Erba.\nNelle rievocazioni storiche, si \u00e8 messa in evidenza la scarsa intromissione di Vittorio Mussolini nella conduzione della rivista, nella quale intervenne raramente sia nel dare indirizzi sia con propri scritti (a volte firmati con lo pseudonimo anagrammatico Tito Silvio Mursino), per cui si \u00e8 sostenuto che pi\u00f9 che influenzare la linea editoriale, la protesse, offrendo con il suo nome una sorta di garanzia rispetto all'ortodossia dei contenuti e rendendo impossibili eventuali interventi censori. Per questo \u00e8 stato, a posteriori, descritto come \u00abuna brava persona, innocente vittima del fatto di essere figlio di un despota [tanto che] l'unica volta in cui vi furono condizionamenti non vennero da lui\u00bb; tesi confermata anche da un altro redattore che si vide appoggiare nel rifiuto di pubblicare una foto di Miria di San Servolo. Peraltro, alcuni dei pochi interventi di Vittorio Mussolini quale direttore furono in aperta contraddizione con quello che aveva sostenuto nel 1936 sul valore del cinema americano, quando si defin\u00ec \u00abpersonalmente e politicamente contento che i film americani prodotti in quella centrale ebreo-comunista che \u00e8 Hollywood non entrino in Italia\u00bb. In seguito egli spiegher\u00e0 il suo progressivo allontanamento dalla cura della rivista, e la crescente autonomia della stessa, con il fatto di essere richiamato alle armi.\nCrescita e maturazione dell'attivit\u00e0 critica.\nAlla fine del 1938, quando inizi\u00f2 la direzione di Vittorio Mussolini, alcuni collaboratori, come Debenedetti e Consiglio, si allontanarono, mentre Arnheim fu costretto a lasciare l'Italia a causa delle leggi razziali; ma parallelamente inizi\u00f2 a rafforzarsi la visione critica della rivista, con l'arrivo dapprima del bergamasco Gino Visentini, gi\u00e0 collaboratore di Longanesi in \"Omnibus\", ed in seguito (a partire dal n.77 del 10 settembre 1939) di Giuseppe Isani, uno dei premiati ai Littoriali del cinema del 1936, che sar\u00e0 il titolare della rubrica \"Film di questi giorni\" sino al gennaio del 1942, e che sovente lamenter\u00e0, al di l\u00e0 degli altisonanti proclami di regime sul rilancio della produzione nazionale, la scarsa qualit\u00e0 del cinema italiano. Tema che venne ripreso in un editoriale di Antonioni, anch'egli diventato uno dei principali collaboratori della rivista, il quale, pur apprezzando nella produzione italiana 1938-39, opere come \"Luciano Serra pilota\", \"Batticuore\", \"Piccoli naufraghi\" o \"Terra di nessuno\"\u00bb, mise in evidenza la \u00abtrascuratezza media\u00bb dei registi italiani.\nUna nuova generazioni di critici e di cineasti.\nNel 1940 la rivista aveva una tiratura di 20.000 copie, dato rilevante per l'epoca; ma, oltre al dato quantitativo, con l'inizio della guerra avvenne una progressiva evoluzione che sempre pi\u00f9 la porter\u00e0 ad essere punto di incontro della crescente ostilit\u00e0 al regime di un gruppo di giovani collaboratori pi\u00f9 o meno impegnati ed a volte anche gratuiti, abbandonando le intenzioni tecnico - divulgative. Negli anni della guerra e sino alla chiusura si affiancarono alla redazione di \"Cinema\", tra gli altri, Mario Alicata, Carlo Lizzani, Aldo Scagnetti, Glauco Viazzi, Guido Aristarco (che nel dopoguerra sar\u00e0 l'artefice della riapertura della testata), Massimo Bontempelli, Antonio Pietrangeli, Ugo Casiraghi (autore nel 1941 di un articolo di esaltazione de \"La grande illusione\", aperta sfida al regime che l'aveva proibito), Antonio Ghirelli, Maurizio Barendson.\nLe idee che, con sempre maggiore forza, venivano pubblicate sostenevano che \u00absoltanto una nuova corrente innovatrice possa portare quei frutti che tutti attendono dal cinema italiano\u00bb, contestando \u00abchi va a caccia di falsit\u00e0 e di retorica [per] un'arte rivoluzionaria ispirata ad un'umanit\u00e0 che soffre e spera\u00bb. Nella convinzione che il cinema italiano \u00abnon nascer\u00e0 che dagli artisti che sapranno esprimere i motivi delle nostre qualit\u00e0 umane\u00bb, per tutto il triennio bellico esso fu accusato di non avere contatto con la realt\u00e0, chiedendo che esso fosse non solo un fatto commerciale, ma anche culturale, artistico e sociale, quindi politico.\nSi allarga il dissenso.\nL'insofferenza sempre pi\u00f9 apertamente manifestata verso i film edulcoranti del periodo port\u00f2 alla esaltazione del realismo, individuandone quali temi ispiratori il paesaggio italiano ed autori veristi come Giovanni Verga, poich\u00e9 \u00abnella recente produzione italiana chi pu\u00f2 indicare qualcosa ove si rispecchi la vita spirituale di un popolo? Sembra che altri problemi non urgano se non le avventurette galanti, i tradimenti borghesi\u00bb. \nLe posizioni critiche diventarono vere e proprie invettive quando, a partire dal n.130 del 25 novembre 1941, Gianni Puccini ottenne che la rubrica di critica cinematografica fosse affidata a Giuseppe De Santis. Da allora sempre pi\u00f9 i commenti - risultato in molti casi di una discussione collegiale - si accanirono contro i film che saranno definiti calligrafici come ad esempio \"Un colpo di pistola\" in cui \u00abl'interesse decorativo \u00e8 l'unico vuoto e fatuo protagonista del film\u00bb oppure \"Giacomo l'idealista\" giudicato una \u00absterile, arida, frigida ed indifferente unione tra letteratura e cinema\u00bb, sino a che il \"formalismo\" venne bollato come \u00abquanto di peggio possa capitare al cinema; teniamo gli occhi aperti, c'\u00e8 il disprezzo ed il rifiuto di tutto quanto ha il sapore di realt\u00e0\u00bb.\nObiettivo di radicali stroncature furono anche le pellicole \"collegiali\" con \u00abbambine di 16 o 18 anni, insopportabili fisicamente e moralmente, che a noi vien voglia di prendere a schiaffi e mandare a lavorare nei campi\u00bb, verso le quali si esprimeva \u00abun senso di desolazione, di raccapriccio e di tristezza\u00bb. Si attaccarono i registi dei c.d. \"telefoni bianchi\", come Mario Mattoli, di cui \u00abil pi\u00f9 squallido racconto d'appendice dell'ultimo giornale di provincia reca segno di una maggiore dignit\u00e0\u00bb, esaltando invece Blasetti, del quale, dimenticandone il convinto appoggio lungamente manifestato verso il regime, si salut\u00f2, a proposito di \"4 passi fra le nuvole\", \u00abcon tutto il nostro entusiasmo il ritorno ad un lineare linguaggio realistico\u00bb. Forti critiche non furono risparmiate neppure a \"Un pilota ritorna\", film scritto e prodotto dal direttore Vittorio Mussolini.\n\"Ossessione\", film manifesto.\nCome gi\u00e0 era successo alla fine degli anni venti per il gruppo raccolto da Blasetti attorno alla rivista \"cinematografo\" quando realizz\u00f2 \"Sole\", anche nel caso di \"Cinema\" l'impegno critico e militante volle esprimersi - sebbene in senso opposto - nella realizzazione di un'opera filmica, che fu \"Ossessione\", dopo aver invano tentato di realizzare la trasposizione de \"L'amante di Gramigna\", bloccata dal Ministro Pavolini.\nLe intenzioni innovatrici del gruppo furono chiarite definitivamente con la pubblicazione di uno sprezzante articolo firmato proprio da Luchino Visconti nel quale si accusavano i cineasti del tempo di essere \u00abcadaveri che si ostinano a credersi vivi [...] ; che i giovani d'oggi che son tanti e vengono su nutrendosi, per ora, solo di santa speranza, e tuttavia impazienti delle tante cose che hanno da dire, si debbano trovare come bastoni tra le ruote codesti troppo numerosi cadaveri, ostili e diffidenti, \u00e8 cosa ben triste. Come non deplorare che ancor oggi a troppi di costoro sia consentito di tenere in mano i cordoni della borsa?\u00bb.\nPer questo la drammatica vicenda dei due amanti Gino e Giovanna, immersa nella cupa ed opprimente atmosfera del Delta, \u00e8 stata definita da diversi studiosi come il \"film - manifesto\" del gruppo che, soprattutto nei primi anni quaranta, si era ritrovato attorno alla rivista e che era ormai definitivamente avviato, anche a causa del dramma di una guerra disastrosa, sulla strada di un verismo profondo e drammatico, di pessimismo esistenziale, di critica sociale e morale che nel dopoguerra evolver\u00e0 nel \"neorealismo\". Al disperato personaggio dell'amante assassina Clara Calamai/Giovanna, su \"Cinema\" si opponeva con sarcasmo una Lilia Silvi \u00abimpigliata nella disutile rete di scene smorfiose e pepate che da troppo tempo porta sullo schermo\u00bb.\nDirezione di Gianni Puccini (10 agosto 1943 - 31 dicembre 1943).\nCon la caduta del regime, Vittorio Mussolini fu estromesso dall'incarico di direttore. Il primo numero che usc\u00ec dopo tale evento (n.171 del 25 luglio - 10 agosto 1943) venne firmato con la definizione tecnica di \"redattore responsabile\" dal pittore Domenico Purificato, gi\u00e0 collaboratore del periodico, poi sostituito in tale incarico per i numeri successivi dal giornalista ed ex regista Mario Corsi,\nLa direzione effettiva fu invece assunta da Gianni Puccini che si propose di \u00absuperare la grave remora di un nome che era tutto un programma [per] partecipare alla ricostruzione della cultura italiana\u00bb. \nNei 5 mesi che decorsero tra il crollo del regime e la fine delle pubblicazioni, la rivista usc\u00ec soltanto 4 volte, tutte con numerazione doppia: in essi, motivando le scelte con la \u00ablibert\u00e0 di discussione quale prima non ci era concessa\u00bb, vennero presentati e commentati positivamente film americani come \"The Women\" o \"Il mago di Oz\", oppure britannici, come \"Pigmalione\", senza curarsi del fatto che fossero opere provenienti da Paesi \"nemici\". In alcuni casi, peraltro, anche al cinema americano si addebit\u00f2 scarso realismo in quanto \u00abl'era dei belli e delle \"medodies\" \u00e8 finita e sentirla suonare adesso fa un effetto lugubre cos\u00ec com'\u00e8 accaduto o accadr\u00e0 presto a quella dei telefoni bianchi, di dolorosa origine italiana\u00bb.\nVenuta meno ogni residua reticenza, si diede spazio ad attacchi sferzanti contro alcuni cineasti considerati quali simboli negativi del \"cinema di regime\", come il regista Malasomma definito \u00abvuoto e falso [che] da 12 anni sforna senza posa quelle meschine e nauseanti bugie che sono le commedie comico-sentimentali\u00bb oppure attori di commediole, quale Enrico Viarisio, interprete \u00abdelle pi\u00f9 balorde variazioni intorno ad un personaggio senza mordente, professionista di mezza et\u00e0, ricco e mondano\u00bb. \nLa redazione intensific\u00f2 la denuncia dei film \"formalisti\" definendoli \u00absituazione incresciosa che apriva anche nel cinematografo la via a quanti sentono il bisogno di trovare uno sfogo innocuo nell'arcadia\u00bb, arrivando a stabilire alcune regole programmatiche per un \"nuovo\" cinema da ricercare \u00ab1) al di fuori della convenzionalit\u00e0 ingenua e manierata che oggi informa gran parte della produzione; 2) fuori d'una costruzione fantasiosa o grottesca; 3) fuori da una fredda ricostruzione di fatti storici; 4) fuori da ogni forma retorica intesa a presentare gli italiani come fatti tutti della stessa pasta, tutti con gli stessi nobili sentimenti\u00bb.\nMa l'attuazione di tale programma avrebbe dovuto attendere ancora qualche anno: il 25 dicembre 1943, in una Roma gi\u00e0 da tempo occupata dalle truppe tedesche, usc\u00ec il numero 177-178, che fu l'ultimo della prima serie di \"Cinema\".\nSeconda serie (1948 - 1954).\nDirezione editoriale di Guido Aristarco (25 ottobre 1948 - 1 ottobre 1952).\nL'importanza assunta da \"Cinema\" nei primi anni quaranta provoc\u00f2 il desiderio di riprenderne la pubblicazione nel dopoguerra. Il primo tentativo venne operato nella primavera del 1946 da un gruppo di milanesi coordinato da Guido Guerrasio, di cui facevano parte due collaboratori della serie precedente, Glauco Viazzi e Ugo Casiraghi, ma la pubblicazione, denominata \"Nuovo cinema\", ebbe vita breve e chiuse dopo solo 2 numeri, come la maggior parte delle ben 102 testate in qualche nodo collegate al cinema che, sullo slancio dell'entusiasmo post bellico, iniziarono le pubblicazioni tra il 1944 e il 1948\nRiusc\u00ec invece due anni dopo un secondo tentativo, quando la testata venne rilevata dalla casa editrice milanese \"Vitagliano\", che aveva sede in via Serio 1, un'azienda attiva sin dagli anni venti, inizialmente come \"Gloriosa\", nel campo delle pubblicazioni legate al cinema; sul finire degli anni quaranta essa disponeva di un'offerta di riviste popolari, in particolare con il rotocalco \"Hollywood\" (che usc\u00ec dal 1945 al 1952), pi\u00f9 legato, come il titolo lasciava intendere, al cinema del divismo d'oltreoceano. e con il settimanale \"Novella Film\" (pubblicato dal 1947 al 1958), che presentava trame e storie fotografiche dei film di maggiore successo.\nAncora una rivista militante.\nIl primo numero della seconda serie di \"Cinema\" usc\u00ec il 25 ottobre 1948, con 34 pagine ed un costo di lire 100. La testata era graficamente eguale a quella precedente, ma la registrazione era nuova e stavolta presso il Tribunale di Milano. \nLa direzione fu affidata ad Adriano Baracco, che gi\u00e0 dirigeva le altre pubblicazioni della \"Vitagliano\", ma in questa prima fase del rilancio del periodico fu Guido Aristarco, con il compito di redattore, ad indicare la strategia editoriale; ruolo che esercit\u00f2, in particolare, firmando sino al 1952 la rubrica \"Film di questi giorni\", ove era adottata una particolare classifica della qualit\u00e0 attribuita alle pellicole esaminate basate su 4, 3, 2 oppure 1 stella. Dal 1 dicembre 1951 (n.75) Aristarco assunse l'incarico di redattore capo. Sulla nuova serie di \"Cinema\" tornarono a scrivere diversi dei collaboratori d'anteguerra, come Lizzani, Chiarini, Viazzi, Antonioni, Pasinetti, Mida, Meccoli e Montesanti, cui se ne aggiunsero di nuovi come Renzo Renzi, Giulio Cesare Castello, Fernaldo Di Giammatteo, Pio Baldelli, Roberto Paolella e Callisto Cosulich.\nSin dai primi numeri la rivista si qualific\u00f2 per l'impegno in alcuni temi, ad iniziare dalla difesa del cinema italiano \u00abche venne considerato sciocco prima della guerra, sbalorditivo dopo\u00bb. Questa impostazione di contrasto all'invasione della produzione estera (di fatto quella hollywoodiana), era, pur partendo da premesse diverse, in sostanziale continuit\u00e0 con i vent'anni precedenti e venne insistentemente ribadita, essendo \u00abillogico che l'Italia, unica tra le nazioni europee, si conceda il lusso di accettare ogni film straniero\u00bb, con accuse esplicite ai governanti del tempo ed in particolare a Giulio Andreotti, accusato di nutrire \u00abuna forte antipatia per il cinema italiano e la deliberata meditazione di lasciarlo colare a picco\u00bb.\nIn questa difesa del cinema italiano non si esit\u00f2 a criticare anche coloro che erano, in qualche modo, dei simboli della cinematografia nazionale, come Anna Magnani, accusata di avidit\u00e0 per aver richiesto, in base al successo di \"Roma citt\u00e0 aperta\", un compenso di ben 80 milioni di lire per un film: \u00abPartecipare ai comizi in difesa del cinema e dire \"Aiutateci!\" \u00e8 un bel gesto, ma diventa meno bello se si chiedono 80 milioni per 30 giorni di lavoro\u00bb.\nDalla parte del neorealismo.\nCi\u00f2 che tuttavia caratterizz\u00f2 principalmente la rivista durante la gestione Aristarco fu la strenua difesa del neorealismo, in quanto ritenuto capace di \u00abconfermare una funzione di avanguardia e consolidare l'ottima posizione che il cinema italiano ha raggiunto sui mercati internazionali\u00bb. Questo impegno, pi\u00f9 volte ribadito, assunse diversi aspetti: dalla difesa del \"genere\" contro le etichette cui quell'aggettivo era attribuito \u00abgeneralmente a sproposito, con ossessionante insistenza, a film che girano il mondo con l'etichetta \"neorealismo\" per la smania di meritarla ad ogni costo\u00bb, all'amara constatazione che quel tipo di pellicole erano in gran parte disertate dal pubblico, che al contrario stipava la sale in cui si proiettavano le storie \"strappalacrime\" di Matarazzo, e costituivano un pessimo affare per i loro produttori. \n\"Cinema\" pubblic\u00f2 pi\u00f9 volte articoli di accorata difesa del neorealismo delle origini, criticando anche \"Miracolo a Milano\" in quanto \u00abDe Sica e Zavattini hanno sbagliato poich\u00e9 si sono allontanati dalla realt\u00e0\u00bb ed accusando i registi italiani di scarso impegno politico: \u00abA sei anni di distanza da \"Roma citt\u00e0 aperta\", tutte le volte che il cinema italiano ha dovuto riferirsi alla lotta politica nel nostro Paese come lo ha fatto? \u00c8 un magro bilancio quello che appare ai nostri occhi, niente affatto consolante\u00bb.\nOltre all'impegno critico, nei primi anni della seconda serie di \"Cinema\" fu costante l'attenzione alle vicende della F.I.C.C. ed alle sue traversie seguite alla scissione con cui alcuni suoi esponenti, contestando la matrice di sinistra dell'associazione, costituirono la U.I.C.C. di impostazione moderata, secondo uno schema di divisione che interess\u00f2 in quel periodo tutta la societ\u00e0 italiana. La rivista ospit\u00f2 spesso lunghe e verbose polemiche intercorse tra le due associazioni che, nonostante diversi tentativi ed auspici, non riusciranno mai a ritrovare l'unit\u00e0. Inoltre in pi\u00f9 occasioni si protest\u00f2 per l'esclusione del cinema sovietico e, in generale, dei Paesi dell'Est dalle manifestazioni internazionali, \nDirezione editoriale di Davide Turconi (15 ottobre 1952 - 25 maggio 1954).\nCon il numero 95 del 1 ottobre 1952 il nome di Aristarco scomparve dalla rivista senza che venisse fornita di ci\u00f2 alcuna spiegazione. Baracco rest\u00f2 direttore responsabile, ma anche lui se ne and\u00f2 poco pi\u00f9 di un anno dopo, ed a partire dal n.123 del 15 dicembre 1953 la rivista venne firmata quale direttore responsabile dalla stessa Ottavia Vitagliano che ne era anche l'editore. L'incarico di capo redattore venne attribuito allo studioso pavese di cinema Davide Turconi il quale in seguito spiegher\u00e0 il licenziamento di Aristarco con un non meglio precisato \u00abinsanabile disaccordo\u00bb tra il critico e la stessa Vitagliano. L'allontanamento di Aristarco, che poco dopo dar\u00e0 vita a \"Cinema Nuovo\" per \u00abcontinuare il discorso\u00bb, comport\u00f2 le dimissioni per solidariet\u00e0 di numerosi collaboratori, mettendo in difficolt\u00e0 \"Cinema\", e segu\u00ec di poco al licenziamento di Luigi Chiarini da Direttore del C.S.C.: entrambi i fatti vennero considerati come il segno di una \"restaurazione\" realizzata in ambito cinematografico per isolare le voci pi\u00f9 critiche e legate alla sinistra\nIn seguito, per tutto il 1953 e parte del 1954, \"Cinema\" si stabilizz\u00f2 con l'attribuzione a Giulio Cesare Castello della rubrica di critica cinematografica. In questo periodo la rivista, pur mantenendo il proprio impegno a favore di un cinema realista, cess\u00f2 la funzione pi\u00f9 militante e battagliera che l'aveva caratterizzata nei primi 3 anni. Vennero ampliati i contributi provenienti da collaboratori esteri, frutto delle vaste relazioni di Turconi, e fu dedicata grande attenzione a mostre e festival cinematografici internazionali, da Cannes a Locarno, da Berlino a Karlovy Vary, oltre, che, naturalmente a Venezia. Gli editoriali furono in gran parte affidati a collaboratori esterni. Venne seguito e documentato l'esaurimento dell'esperienza neorealista, rimproverando \u00abqualche regista illustre di voler presumere di poter conservare intatta la propria dignit\u00e0 abdicando di fronte al capitale americano ed alle sue esigenze\u00bb (allusione non troppo velata a De Sica per \"Stazione Termini\"). Da segnalare inoltre la pubblicazione sul numero 118 del 25 settembre 1953 della sceneggiatura fotografica di \"The Great Train Robbery\" basata su una copia d'epoca virata del film.\nContro censura e processi.\nLe uniche occasioni in cui \"Cinema\" ritrov\u00f2 la sua forza polemica fu nel combattere la censura, sia in occasione del processo intentato contro Aristarco e Renzi per la pubblicazione di un soggetto ritenuto lesivo delle Forze Armate, sia per l'eccesso di film vietati o tagliati dai censori, sia per sostenere alcune pellicole, come \"La romana\", \"Tot\u00f2 e Carolina\", \"Senso\", che nel 1954 dovettero subire diverse peripezie censorie, sia, infine, per denunciare una discriminazione politica, quasi un Maccartismo italiano, che sarebbe avvenuta tramite \u00abuna sorta di boicottaggio verso i cineasti di estrema sinistra, che una dichiarazione governativa ha fatto temere\u00bb.\nQuando usc\u00ec questa protesta, la seconda serie di \"Cinema\" era gi\u00e0 destinata a cessare, secondo una decisione che l'editrice Vitagliano aveva preso da tempo ritenendo non pi\u00f9 remunerativa la pubblicazione.\nTerza serie (1954 - 1956).\nDirezione editoriale di Giulio Cesare Castello (10 giugno 1954 - 25 dicembre 1954).\nA salvare \"Cinema\" dalla chiusura fu un intervento di Egidio Ariosto, parlamentare del P.S.D.I., interessato ai temi dello spettacolo, per il quale avr\u00e0 in seguito anche incarichi di governo. La redazione milanese si trasfer\u00ec in Corso Buenos Aires, e ne venne riaperta una romana, che si install\u00f2 in quella stessa piazza della Pilotta che aveva ospitato il primo \"Cinema\". \nNonostante alcuni elementi di continuit\u00e0 (ad esempio nella numerazione, nella grafica e nella articolazione delle rubriche), si volle sancire una distinzione con il precedente periodo milanese in quanto, a partire dal numero 135 (10 giugno 1954), fu iniziata una terza serie di \"Cinema\". Ariosto, essendo parlamentare non poteva firmare la rivista, anche se ne figurava quale direttore, ed il compito di direzione editoriale venne attribuito al critico Giulio Cesare Castello, gi\u00e0 collaboratore del periodico, che mantenne la funzione di critica cinematografica. la rivista continu\u00f2 ad essere stampata a Milano, dove Turconi rest\u00f2 quale capo redattore.\nIn questo periodo il quindicinale si caratterizz\u00f2 sempre pi\u00f9 quale pubblicazione di attualit\u00e0, bench\u00e9 ancora attenta ad alcune tematiche quali la censura, pi\u00f9 che di impegno militante, prestando attenzione a quei registi \"popolari\", quali Soldati, Emmer o Franciolini, che non vennero pi\u00f9 considerati avversari di un cinema impegnato e di qualit\u00e0. Una novit\u00e0 rispetto al passato fu rappresentata dall'uscita di numeri monografici dedicati quasi interamente a film di produzione italiana considerati importanti, descritti durante la loro lavorazione: il n.136 del 15 giugno 1954 fu dedicato a \"Senso\" ed il n.139 del 10 agosto 1954 si occup\u00f2 de \"La strada\" con la pubblicazione di scritti di Fellini, della Masina e dello sceneggiatore Pinelli.\nMa ormai \"Cinema\" era destinata a non trovare pi\u00f9 la continuit\u00e0 che l'aveva caratterizzata in precedenza. Il periodo Ariosto - Castello dur\u00f2 molto poco, e cess\u00f2, dopo solo 6 mesi di pubblicazioni, con il numero 146-147 del 25 dicembre 1954. La causa di questa brusca caduta furono non meglio precisate \u00abdifficolt\u00e0 finanziarie\u00bb di Ariosto ed un dissidio tra Castello e l'amministratore, che obbligarono l'ultimo numero ad uscire a firma di Turconi.\nDirezione di Pasquale Ojetti (10 agosto 1955 - 1 luglio 1956).\nParve tuttavia che ancora una volta il prestigio di cui la testata godeva potesse salvare \"Cinema\" dalla chiusura definitiva. Dopo 7 mesi di silenzio, infatti, essa riapparve in edicola come prosecuzione della terza serie. Le ambizioni che accompagnavano il nuovo progetto editoriale risultarono evidenti gi\u00e0 dalla quantit\u00e0 dei corrispondenti esteri che, rispetto ai 2 - 3 delle precedenti serie, venivano vantati adesso come presenti in Argentina, Brasile, Giappone, Gran Bretagna, Portogallo, Stati Uniti, Svezia, Spagna, Bulgaria e Yugoslavia. Erano cambiati l'editore, la pubblicazione era adesso registrata presso il Tribunale di Roma e nuovi erano sia il direttore che la redazione. L'unico legame rispetto al passato era il mantenimento della numerazione, per cui il primo numero di questo periodo, che usc\u00ec il 10 agosto 1955 con una copertina a colori ed un'impostazione grafica rinnovata, fu il 148.\nMa, al di l\u00e0 di questi dati formali, ci\u00f2 che era cambiato sostanzialmente era la linea editoriale del periodico che prese sin dall'inizio le distanze dal neorealismo, definito \u00abun conformismo dell'anticonformismo [per cui] un brutto giorno fu coniato un sostantivo e dal sostantivo alla \"scuola\" il passo fu breve ed ancor pi\u00f9 breve la nascita di \"maestri\": nacquero le schiere degli impegnati del messaggio, vittime degli slogans, per cui il film si \"lesse\"' ma non si vide e lo si etichett\u00f2 alla stregua della marmellata, creando una specie di ufficio d'igiene cinematografica\u00bb. Questa impostazione pi\u00f9 moderata si manifest\u00f2 sia nell'apprezzamento che adesso veniva riservato al cinema americano, sia nella posizione assunta rispetto ad alcuni interventi della censura, come quello che interess\u00f2 \"Tot\u00f2 e Carolina\", che veniva rimproverata non in quanto tale, ma solo perch\u00e9 aveva dato indebita risonanza ad un film considerato \u00abmediocre\u00bb.\nL'ultima avventura di \"Cinema\" fu caratterizzata da un'impostazione molto pi\u00f9 tradizionale che, in qualche caso, non esit\u00f2 a prendere una posizione molto critica verso la sinistra, accusata di voler barattare il proprio assenso ad una nuova legge a favore del cinema italiano con la mitigazione della censura e la revoca del blocco all'importazione di film dell'URSS e dei paesi dell'Est; si chiamarono in causa anche autori di prestigio, pubblicando un'intervista in cui Renoir affermava \u00abIo non so cosa sia il neorealismo, n\u00e9 m'importa saperlo; le etichette non contano e sono dannose\u00bb. Nella stessa direzione and\u00f2 la difesa dei Circoli Universitari del Cinema, eredi dei Cine-guf, contro le ingerenze dei Circoli del cinema che si ritenevano egemonizzati dai partiti di sinistra.\nDopo neppure un anno e la pubblicazione di soli 22 numeri, sul n.169 uscito il 1 luglio 1956 comparve un articolo del direttore Ojetti con il quale informava i lettori di voler lasciare l'incarico, sostenendo di aver perseguito \u00abil rifiuto di ogni polemica, che forse avrebbe dato maggiore diffusione alla rivista, ma l'avrebbe tramutato in un giornale di pettegolezzi\u00bb, quasi una scusante per lo scarso successo della testata. Nel suo commiato Ojetti assicurava che qualcun altro gli sarebbe subentrato per dirigere le pubblicazioni di \"Cinema\". In realt\u00e0 questo non accadde e da allora la rivista non usc\u00ec pi\u00f9.\nCommenti e giudizi storici.\nAnche se per motivi diversi, la rivista \"Cinema\" ha rappresentato nei due periodi in cui \u00e8 stata pubblicata un elemento ritenuto di grande rilievo dagli storici del cinema, che vi hanno pertanto dedicato numerosi studi, antologie e saggi. \nDal rotocalco all'antifascismo.\nIn misura particolarmente approfondita \u00e8 stata analizzata e commentata la prima serie, in funzione dei suoi rapporti con l'apogeo ed il declino del regime. In generale si \u00e8 messo in risalto il ruolo che essa ebbe nel coagulare un gruppo di giovani impegnati a chiedere un rinnovamento del cinema italiano, collegandolo con il crescere di un sentimento contrario al fascismo. Questa tesi \u00e8 stata avvalorata dalle rievocazioni di vari redattori protagonisti di quel periodo, da Giuseppe De Santis, secondo il quale \"Cinema\" rappresent\u00f2 negli ultimi anni della sua prima serie \u00abquanto di pi\u00f9 nuovo potesse offrire l'Italia in campo cinematografico\u00bb, a Domenico Meccoli che ha sostenuto come il desiderio di rinnovare il cinema italiano fosse collegato anche a quanto si faceva all'estero in quel cinema americano o francese spesso vietato dalla censura fascista, sino a Gianni Puccini che ha descritto la parabola della prima serie \u00abda avidamente divulgativa a disperatamente battagliera\u00bb. \nAnche Vittorio Mussolini ha riconosciuto, a distanza di molti anni, che \"Cinema\" rappresent\u00f2 la rivista cinematografica di pi\u00f9 alto livello italiano, e forse anche europeo, che \u00abha fatto onore alla cinematografia ed al giornalismo italiani [anche se] inizialmente quei bravi ragazzi si lamentavano che non si facessero film \"fascisti\", bench\u00e9 adesso la pensino diversamente\u00bb. In ogni caso fu proprio la crescita nella redazione di una \u00abavversione verso il prodotto -\"tipo\" del cinema ufficiale, sino a diventare \u00abun esteso fenomeno di rigetto, il risultato pi\u00f9 concreto e pi\u00f9 valido ottenuto dall'insistente azione di riviste come \"Cinema\" o \"Bianco e nero\"\u00bb. Da ci\u00f2 nacque una \u00abpolemica violenta, a volte faziosa, rivolta contro il cinema di basso consumo o verso prodotti puramente spettacolari, contro le commedie dei \"telefoni bianchi\" o i film di propaganda bellica\u00bb. Il clima di contestazione in cui si mosse la redazione di \"Cinema\" era lo stesso in cui maturarono interessi ed iniziative (di cui \"Ossessione\" fu un elemento) che diedero forma, da l\u00ec a poco, ad un nuovo corso della cinematografia italiana.\nI due \"Cinema\" del dopoguerra.\nAl suo nuovo apparire, la testata assunse ancora un'impostazione battagliera, anche se in un contesto del tutto cambiato e dopo che le elezioni politiche del 18 aprile 1948 (il primo numero della seconda serie usc\u00ec 6 mesi dopo) avevano rappresentato una sconfitta per le posizioni di sinistra in cui si riconosceva il critico Guido Aristarco, principale animatore della ripresa postbellica della pubblicazione; a queste difficolt\u00e0 si aggiunsero quelle di un rapporto non facile con la editrice \"Vitagliano\", che basava la propria attivit\u00e0 su riviste di natura divistico - popolare piuttosto che di critica \"impegnata\"; tuttavia per qualche anno questo \"compromesso\" che produceva un quindicinale in cui si integravano contenuti ideologici con altri attenti ai gusti ed agli interessi pi\u00f9 disimpegnati resse.\nQuando questo sistema entr\u00f2 in crisi, con il trasferimento del gruppo di Aristarco verso \"Cinema nuovo\", la rivista divent\u00f2 sempre di pi\u00f9, in accordo con la linea editoriale della \"Vitagliano\", un \u00abcontenitore da riempire\u00bb, per quanto reso ancora abbastanza prestigioso rispetto al panorama medio delle pubblicazioni cinematografiche del periodo grazie all'apertura internazionale garantita dalla figura di Davide Turconi. I due successivi tentativi di rilancio - entrambi di scarsa durata - sposteranno \"Cinema\" sempre pi\u00f9 verso contenuti tradizionali di tipo giornalistico, con inchieste, rievocazioni, dibattiti ed articoli di cronaca, ma sempre meno animata da pulsioni critiche. La rapida crisi che invest\u00ec quest'ultima impostazione \"conservatrice\", diventata palese con la direzione di Pasquale Ojetti, dimostr\u00f2 che non v'era spazio per una pubblicazione di argomento cinematografico che non era pi\u00f9 una rivista decisamente militante, ma neppure un rotocalco di informazione popolare."}
{"id": "2476430", "revid": "209263", "url": "https://it.wikipedia.org/wiki?curid=2476430", "title": "Nikki Fernandez", "text": ""}
{"id": "2476434", "revid": "1543377", "url": "https://it.wikipedia.org/wiki?curid=2476434", "title": "Francesco Arnaldi", "text": "Fu docente alla Scuola normale superiore di Pisa per dieci anni e quindi all'Universit\u00e0 di Napoli, dove rimase per un trentennio, fino al pensionamento. Era padre dello storico Girolamo Arnaldi .\nBiografia.\nOrigini familiari e studi.\nNato in Friuli, da una famiglia di antica nobilt\u00e0 veneta, figlio di un magistrato, Francesco Arnaldi partecip\u00f2 attivamente e in prima linea alla Grande guerra, a conclusione della quale consegu\u00ec, nel 1920, la laurea in lettere classiche all'Universit\u00e0 di Padova, allievo di Vincenzo Ussani, con cui discusse una tesi sulle idee morali e religiose di Tacito.\nInsegnamento alla Normale di Pisa (1923-1933).\nInsegn\u00f2 dapprima latino e greco al Liceo Ginnasio di Sassari per poi passare, dal 1923, vincitore di concorso, alla carica di professore interno della Scuola Normale di Pisa, istituzione della quale sar\u00e0 vice-direttore l'anno dopo, durante il mandato di Luigi Bianchi e, alla morte dell'anziano matematico nel 1928, sotto la presidenza di Giovanni Gentile.\nInsieme con loro vi era Aldo Capitini, segretario-economo della Normale, del quale si sarebbe pi\u00f9 tardi consumata la rottura con il filosofo siciliano.\nFu grazie all'opera dei tre che si ebbe in quegli anni il deciso incremento, da 15 a 110 allievi, delle due classi di Lettere e Fisica, e l'inaugurazione solenne della nuova sede ampliata della Scuola in Piazza dei Cavalieri il 10 dicembre 1932.\nCon Gentile, Arnaldi collabor\u00f2 sia nell'ambiente pisano che in quello romano dell'Enciclopedia italiana.\nL'\u00abArchivum Latinitatis Medii Aevi\u00bb.\nNel 1933 si dimise dall'impiego in Normale, e in quello stesso anno assunse la cura redazionale del lessico della latinit\u00e0 medievale, su incarico dell'Unione accademica nazionale, nell'ambito di un pi\u00f9 vasto progetto promosso dall'\"Union acad\u00e9mique internationale\", il \"Latinitatis Italicae Medii Aevi... Lexicon...\", per il quale Arnaldi preparer\u00e0 una serie di contributi editi dall'\u00abArchivum latinitatis medii aevi\u00bb della stessa Unione accademica.\nDell'\u00abArchivum Latinitatis Medii Aevi\u00bb, di cui fu curatore dal 1936, divenne direttore dal 1950 e lo rimase fino alla morte.\nLa cattedra di lingua e letteratura latina a Napoli.\nNel dicembre 1936 vinse il concorso a cattedra per l'insegnamento di Lingua e Letteratura latina, innanzi a una commissione composta da Carlo Cocchia, Vincenzo Ussani e Giorgio Pasquali. Dopo un anno trascorso all'Universit\u00e0 di Palermo, si trasfer\u00ec all'ateneo federiciano di Napoli, dove rimarr\u00e0 per tutto il resto della carriera, ovvero un trentennio, fino al 1967. Per alcuni anni, dal 1938 al 1942, sostitu\u00ec Vittorio De Falco nella cattedra di Letteratura greca.\nTra i suoi allievi vi furono Liliana Monti-Sabia, Armando Salvatore, Salvatore Monti, Salvatore D'Elia, Pasquale Smiraglia, Giuseppe Pompella, Giovanni Barra, Fabio Cupaiuolo, Donato Gagliardi, Enrico Flores, Luciano Nicastri, Maria Rosaria Pinto, Antonio Vincenzo Nazzaro e Giovanni Polara.\nLa prova di lingua latina era considerata un esame \"monstre\", vissuto con terrore dagli studenti della Facolt\u00e0 di Lettere a causa dell'estrema difficolt\u00e0 e della conseguente altissima selettivit\u00e0, tanto da potersi considerare fortunato chi fosse riuscito a superarlo in cinque o sei tentativi. L'esame di latino scritto consisteva nella traduzione dall'italiano al latino di un testo moderno della letteratura italiana; quello di letteratura latina orale prevedeva la conoscenza di trentamila versi latini.\nLa votazione agli esami universitari pi\u00f9 alta da lui assegnata consisteva in 27/30, che solo i migliori allievi riuscirono a conquistare.\nNel febbraio del 1945 gli fu fatto omaggio della copia di una tesi di dottorato in teologia, interamente scritta in lingua latina dall'autore, don Giuseppe Morelli, e intitolata \" \"De S. Paulini Nolani doctrina christologica\", Neapoli, ex Typographica Officina Forense, MCMXLV\". Arnaldi ringrazi\u00f2 l'autore, scrivendo: \"Finalmente, un latino decente!\"."}
{"id": "2476436", "revid": "339392", "url": "https://it.wikipedia.org/wiki?curid=2476436", "title": "Acidi ribonucleici", "text": ""}
{"id": "2476440", "revid": "253269", "url": "https://it.wikipedia.org/wiki?curid=2476440", "title": "Clare Carey", "text": "Biografia.\nSposata e madre di due figli."}
{"id": "2476444", "revid": "287204", "url": "https://it.wikipedia.org/wiki?curid=2476444", "title": "Tuffi ai campionati mondiali di nuoto 2009 - Trampolino 3 metri femminile", "text": "Le qualificazioni si sono disputate il 20 luglio 2009; hanno partecipato 31 atlete; le prime 18 dopo il primo turno sono passate alla semifinale, che si \u00e8 svolta la sera dello stesso giorno, e la finale si \u00e8 svolta il pomeriggio del 21 luglio."}
{"id": "2476445", "revid": "1318658", "url": "https://it.wikipedia.org/wiki?curid=2476445", "title": "Osservatorio astrofisico di Asiago", "text": "L'osservatorio astrofisico di Asiago \u00e8 un osservatorio astronomico di propriet\u00e0 dell'Universit\u00e0 di Padova e gestito dal dipartimento di fisica e astronomia dell'Universit\u00e0 patavina.\nQuando venne inaugurato era il pi\u00f9 grande telescopio d'Europa.\nLocalizzazione.\nL'osservatorio \u00e8 ubicato sull'altopiano di Asiago in localit\u00e0 Pennar, ad un'altitudine di circa 1050\u00a0m s.l.m. A 3,85\u00a0km in linea d'aria a sud-est dell'osservatorio si trova la stazione osservativa di Asiago Cima Ekar, di cui ospita i terminali di controllo.\nStoria.\nFondato nel 1942, dal 2001 lo strumento \u00e8 utilizzato anche per finalit\u00e0 didattiche e di orientamento universitario, il suo utilizzo \u00e8 inoltre indirizzato come banco di prova per tecnologie ottiche avanzate necessarie al funzionamento dei futuri telescopi ottici da 50\u2013100\u00a0m di diametro.\nLa struttura venne progettata dall'architetto Daniele Calabi negli anni trenta dello scorso secolo, in uno stile molto particolare.\nNonostante i suoi anni, questo osservatorio resta un polo scientifico molto importante e molto utilizzato sia per la quantit\u00e0/qualit\u00e0 dei dati prodotti sia per il suo ruolo didattico e divulgativo.\nCaratteristiche.\n\u00c8 costituito da due distinte cupole: la prima ospita il telescopio Galileo da 122\u00a0cm mentre la seconda ospitava un telescopio Schmidt da 67/92 cm (il telescopio venne traslato a cima Ekar nel 1991, sicch\u00e9 oggi la seconda cupola \u00e8 vuota e viene utilizzata come sala didattica). Era presente anche uno Schmidt da 50/40, attivo dal 1958 al 1992. La struttura principale ospita anche il museo degli strumenti scientifici.\nIl telescopio Galileo \u00e8 stato recentemente oggetto di una significativa ristrutturazione che ha riguardato l'intero sistema ottico che lo compone e che ne ha aumentato le prestazioni e l'utilizzabilit\u00e0. I principali interventi hanno riguardato la levigatura e rialluminazione dello specchio primario, il potenziamento del controllo remoto di telescopio e cupola e la sostituzione dello specchio secondario. Quest'ultimo intervento ha cambiato la configurazione Cassegrain del telescopio da f/16 con 19130\u00a0mm di lunghezza focale in Cassegrain f/10 con una focale ridotta a 12000\u00a0mm.\nIl Galileo \u00e8 oggi usato esclusivamente come spettrografo non essendo dotato di camere adatte alle attivit\u00e0 di imaging."}
{"id": "2476446", "revid": "339392", "url": "https://it.wikipedia.org/wiki?curid=2476446", "title": "Acidi deossiribonucleici", "text": ""}
{"id": "2476449", "revid": "62004", "url": "https://it.wikipedia.org/wiki?curid=2476449", "title": "Coupe du Monde Cycliste F\u00e9minine de Montr\u00e9al 2009", "text": "La Coupe du Monde Cycliste F\u00e9minine de Montr\u00e9al 2009, dodicesima edizione della corsa e valovole come sesta gara della Coppa del mondo di ciclismo su strada femminile 2009, si disput\u00f2 il 30 maggio 2009 su un percorso di 110,7\u00a0km. Fu vinta dalla britannica Emma Pooley.\nPercorso.\nLa gara consisteva in dieci giri di un circuito di 10,6\u00a0km interamente nella citt\u00e0 di Montr\u00e9al."}
{"id": "2476450", "revid": "599013", "url": "https://it.wikipedia.org/wiki?curid=2476450", "title": "Pascal Delr\u00e9e", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Belgio, al FIFA Futsal World Championship 1996 in Spagna dove i divaoli rossi sono giunti al secondo turno, nel girone comprendente , e . In totale, ha disputato 35 incontri con la Nazionale di calcio a 5 del Belgio, realizzando 6 reti."}
{"id": "2476452", "revid": "87009171", "url": "https://it.wikipedia.org/wiki?curid=2476452", "title": "Qadesh (dea)", "text": "Qadesh era in origine la dea-sole o la dea-cielo in Siria, adottata nella religione egizia.\nCulto.\nQadesh \"la Santa\" era sposa del dio Amurru; per la sua natura era detta \"regina del cielo\", epiteto che passer\u00e0 poi ad Astarte e quindi ad Anat. Da quest'ultima era ben distinta nel periodo pi\u00f9 antico; infatti Qadesh non aveva carattere agrario, il suo animale sacro era il leone e non aveva alcun rapporto con i bovini. \nLa sua raffigurazione con due corna come la dea Hathor dipende dal fatto che gli egizi trovarono logico l'accostamento a Qadesh, dea-sole o cielo, con Hathor, dea del cielo. Essa era chiamata \"sovrana di tutti gli d\u00e8i\", occhio di Ra, non ce n'\u00e8 una seconda (\u00e8 senza pari)\"; a volte \u00e8 rappresentata sulle steli nuda, vista di fronte, in piedi su un leone e con in mano\ndue serpenti ed un bocciolo di loto."}
{"id": "2476454", "revid": "1543377", "url": "https://it.wikipedia.org/wiki?curid=2476454", "title": "Tim Vergauwen", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Belgio, al FIFA Futsal World Championship 1996 nel quale i \"diavoli rossi\" sono giunti al secondo turno, nel girone comprendente , e . Vergauwen \u00e8 stato convocato anche a tre edizioni dello UEFA Futsal Championship: nel 1996 giungendo al bronzo, nel 1999 con l'eliminazione al primo turno e nel 2003 con identico risultato. In totale, ha disputato 88 incontri con la Nazionale di calcio a 5 del Belgio, realizzando 44 reti."}
{"id": "2476455", "revid": "1442080", "url": "https://it.wikipedia.org/wiki?curid=2476455", "title": "Abierto Mexicano Telcel 2007 - Singolare maschile", "text": "Il singolare dell'Abierto Mexicano Telcel 2007 \u00e8 stato un torneo di tennis facente parte dell'ATP Tour.\nLuis Horna era il detentore del titolo, ma si \u00e8 ritirato nel 1\u00ba turno a causa di un infortunio mentre stava giocando contro Gast\u00f3n Gaudio.\nJuan Ignacio Chela ha vinto in finale 6\u20133, 7\u20136(2), contro Carlos Moy\u00e1."}
{"id": "2476456", "revid": "36426", "url": "https://it.wikipedia.org/wiki?curid=2476456", "title": "Madonna col Bambino e dodici angeli", "text": "La Madonna col Bambino e dodici angeli dello Staedelsches Kunstinstitut di Francoforte sul Meno \u00e8 un'opera, tempera su tavola (37x27 cm), di Beato Angelico, databile al 1430-1433 circa.\nDescrizione e stile.\nIl dipinto di piccolo formato, forse un'opera creata per la devozione privata, mostra un soggetto gi\u00e0 raffigurato fin dalle prime opere da parte di Beato Angelico: la \"Maest\u00e0\", cio\u00e8 la Madonna in trono.\nNuova rispetto alle raffigurazioni precedenti (nella \"pala di Fiesole\" o nel \"trittico di San Pietro Martire\") \u00e8 la maggiore confidenza nella gestione dello spazio, che culmina nel coro circolare di angeli e nel monumentale trono, con la cuspide a tabernacolo architettonico esagonale e posto al culmine di tre gradini con incrostazioni marmoree, come nella \"Madonna col Bambino di San Marco\". La prospettiva \u00e8 ben convincente e, anche se le forme architettoniche sono meno classicheggianti, l'opera richiama in pannelli della porta Nord del Battistero di Firenze di Lorenzo Ghiberti, soprattutto nell'accurata disposizione degli angeli.\nI panneggi delle figure cadono dritti e pesanti, con una capacit\u00e0 di sintesi che supera gli stilemi tardogotici, in favore di una rappresentazione pi\u00f9 innovativamente rinascimentale. I colori sono accesi e brillanti, come nelle miniature a cui in quello stesso periodo si dedicava l'artista."}
{"id": "2476457", "revid": "76963", "url": "https://it.wikipedia.org/wiki?curid=2476457", "title": "Julia Campbell", "text": ""}
{"id": "2476460", "revid": "599013", "url": "https://it.wikipedia.org/wiki?curid=2476460", "title": "Bart Michiels", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Belgio, al FIFA Futsal World Championship 1996 nel quale i \"diavoli rossi\" sono giunti al secondo turno, nel girone comprendente , e . Michiels ha inoltre disputato due edizioni dello UEFA Futsal Championship: nel 1996 giungendo al bronzo, e nel 1999 con l'eliminazione al primo turno. In totale, ha disputato 100 incontri con la Nazionale di calcio a 5 del Belgio, realizzando 13 reti."}
{"id": "2476463", "revid": "1305772", "url": "https://it.wikipedia.org/wiki?curid=2476463", "title": "Burn It to the Ground", "text": "Burn It to the Ground \u00e8 una canzone della band hard rock Canadese, Nickelback, terzo singolo estratto dall'album \"Dark Horse\", edito nel 2009.\nIl singolo \u00e8 stato pubblicato il 25 maggio.\nFa parte della colonna sonora del film \"Transformers - La vendetta del caduto\".\n\u00c8 stata dal 2010 fino al 2012 la sigla d'apertura dello show di wrestling WWE Raw\nVideo.\nIl videoclip della canzone \u00e8 stato pubblicato il 10 luglio 2009. Il video \u00e8 basato sul \"Dark Horse Tour\" e in particolare sul concerto alla O2 Arena di Londra."}
{"id": "2476465", "revid": "767487", "url": "https://it.wikipedia.org/wiki?curid=2476465", "title": "Pasquale Cocco", "text": "Carriera.\nUtilizzato nel ruolo di giocatore di movimento, come massimo riconoscimento in carriera ha la partecipazione con la Nazionale di calcio a 5 del Belgio dapprima all'European Futsal Tournament 1996 dove conquista il bronzo, poi al FIFA Futsal World Championship 1996 dove i \"diavoli rossi\" sono giunti al secondo turno, nel girone comprendente , e . In totale, ha disputato 29 incontri con la Nazionale di calcio a 5 del Belgio, realizzando 11 reti."}
{"id": "2476467", "revid": "647919", "url": "https://it.wikipedia.org/wiki?curid=2476467", "title": "Giudizio Universale (Beato Angelico)", "text": ""}
{"id": "2476470", "revid": "599013", "url": "https://it.wikipedia.org/wiki?curid=2476470", "title": "Beno\u00eet Janssen", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Belgio, al FIFA Futsal World Championship 1996 in Spagna nel quale i \"diavoli rossi\" sono giunti al secondo turno, nel girone comprendente , e . In totale, ha disputato 18 incontri con la Nazionale di calcio a 5 del Belgio, realizzando 4 reti."}
{"id": "2476472", "revid": "110157", "url": "https://it.wikipedia.org/wiki?curid=2476472", "title": "Magyarsarl\u00f3s", "text": "Magyarsarl\u00f3s \u00e8 un comune dell'Ungheria di 311 abitanti (dati 2008) situato nella provincia di Baranya, nella regione Transdanubio Meridionale."}
{"id": "2476474", "revid": "648716", "url": "https://it.wikipedia.org/wiki?curid=2476474", "title": "Magyarsz\u00e9k", "text": "Magyarsz\u00e9k \u00e8 un comune dell'Ungheria di 1.138 abitanti (dati 2001) situato nella provincia di Baranya, nella regione Transdanubio Meridionale. Magyarsz\u00e9k \u00e8 situato in una provincia con dati numerici molto particolari. Il capoluogo P\u00e9cs \u00e8 una delle cinque citt\u00e0 pi\u00f9 grandi e pi\u00f9 antiche dell'Ungheria che ha vinto il concorso internazionale per il titolo di Capitale culturale europea 2010. A P\u00e9cs ha sede il maggiore liceo (Liceo Kod\u00e1ly Zolt\u00e1n) bilingue italo-ungherese di tutta l'Ungheria. La met\u00e0 della popolazione vive nel capoluogo o nelle immediate vicinanze, mentre il 22% della popolazione vive in villaggi che hanno meno di 1.000 abitanti.\nMagyarsz\u00e9k \u00e8 situato ai piedi dei monti Mecsek, a da P\u00e9cs.\nGemellaggio.\n Mettersdorf\nIl Comune di Magyarsz\u00e9k, gi\u00e0 dal 1996 ha avviato un proficuo e intenso rapporto di scambio e di collaborazione con il Comune Mettersdorf in Austria. Per giungere al fine ultimo della sottoscrizione del gemellaggio, sono stati realizzati nel tempo numerosi incontri tra associazioni (autogoverno minoritario tedesco di Magyarsz\u00e9k) con la finalit\u00e0 di costruire e rafforzare un legame fra gente la cui storia si \u00e8 intrecciata nei secoli, con particolare riferimento al periodo del secondo dopoguerra.\nNel luglio del 2010 una delegazione comunale di Mettersdorf \u00e8 arrivata a Magyarsz\u00e9k per partecipare ad alcune manifestazioni locali. I programmi realizzati da entrambe le parti sono sempre molto ricchi\n Magyarlap\u00e1d\nCon deliberazione consiliare dell'anno 2006 \u00e8 stato approvato l'atto di gemellaggio con il Comune rumeno Magyarlap\u00e1d, sottoscritto dal Sindaco di Magyarsz\u00e9k e dal Sindaco di allora di Magyarlap\u00e1d, ma le rispettive amicizie hanno origine molti anni prima.\n Pusiano\nIl 5 agosto del 2011 i due paesi stipulano in via ufficiale il gemellaggio. La stipulazione avr\u00e0 anche ripercussioni su entrambe le economie, vi sono accordi per la gestione di immobili e sul commercio delle imprese locali.\nMonumenti.\nIl Museo della civilt\u00e0 contadina di Magyarsz\u00e9k, nel palazzo vescovile.\nAperto al pubblico nel 2010, il museo, di propriet\u00e0 del Comune, \u00e8 stato creato per conservare e valorizzare le testimonianze storiche ed etnografiche del mondo rurale di Magyarsz\u00e9k. L'esposizione degli attrezzi e degli oggetti, con un particolare criterio espositivo descrittivo e didattico, permette al visitatore di percepire attraverso i reperti le diverse attivit\u00e0 del contadino, dell'artigiano e della vita di tutti i giorni. \nAccanto al museo della civilt\u00e0 contadine funziona una \u201eCasa dei vini\u201d situata sotto il palazzo vescovile in due grandissime cantine. Rappresenta i vini della regione di Baranya con circa 20 diversi tipi di vino da cui 10 sono disponibili per la degustazione.\nParco di riposo Patakv\u00f6lgye\nIl parco di riposo Patakv\u00f6lgye risiede sulle rive del canale Baranya nel cuore del comune. Un territorio dove la magia, lo sport, la storia e la cultura locale hanno contribuito una realt\u00e0 unica e meravigliosa. Il Parco \u00e8 nato con lo scopo di salvaguardare l'ambiente e favorire la fruizione ad ogni catergoria di persone cos\u00ec creare un parco per tutti.\nLa Squadra di Protezione Civile del Comune di Magyarsz\u00e9k.\nIl gruppo Comunale volontari di Protezione civile di Magyarsz\u00e9k, viene istituito nel 2006.\nIn questi anni la squadra \u00e8 sempre stata presente nelle emergenze comunali e regionali. \nIl Sindaco \u00e8 il primo responsabile della Squadra. Il Gruppo Comunale \u00e8 composto da Volontari che mettono a disposizione della comunit\u00e0 il proprio tempo libero liberamente e gratuitamente, promuovendo risposte efficaci ai bisogni del territorio. \nLo scopo della squadra \u00e8 quello di garantire alla popolazione un aiuto in caso di calamit\u00e0 di diverso genere quando le autorit\u00e0 preposte non riescono a far fronte all'emergenza.\nGiornale ufficiale.\nIl giornale informativo mensile del comune di Magyarsz\u00e9k: Sz\u00e9ki H\u00edrek\nL'oggettivo di Sz\u00e9ki H\u00edrek \u00e8 proseguire il dialogo tra amministratori e cittadini sui temi del programma amministrativo, informare in modo pi\u00f9 diretto sull'attivit\u00e0 svolta dall'Amministrazione e dare informazioni aggiornate su nuove possibilit\u00e0 di contributi e servizi pubblici. Inoltre si leggono notizie, avvisi su vari temi (sport, cultura, eventi culturali, ecc.) e programmi di interesse generale del comune."}
{"id": "2476476", "revid": "729019", "url": "https://it.wikipedia.org/wiki?curid=2476476", "title": "Magyartelek", "text": "Magyartelek \u00e8 un comune dell'Ungheria di 228 abitanti (dati 2008) situato nella provincia di Baranya, nella regione Transdanubio Meridionale."}
{"id": "2476481", "revid": "110157", "url": "https://it.wikipedia.org/wiki?curid=2476481", "title": "Majs", "text": "Majs \u00e8 un comune dell'Ungheria di 1.025 abitanti (dati 2008) situato nella provincia di Baranya, nella regione Transdanubio Meridionale."}
{"id": "2476484", "revid": "299827", "url": "https://it.wikipedia.org/wiki?curid=2476484", "title": "The Goaldiggers Song", "text": ""}
{"id": "2476487", "revid": "25502627", "url": "https://it.wikipedia.org/wiki?curid=2476487", "title": "Sacerdozio mormone", "text": ""}
{"id": "2476491", "revid": "122477466", "url": "https://it.wikipedia.org/wiki?curid=2476491", "title": "Maria, madre di Ges\u00f9 (film)", "text": "Maria, madre di Ges\u00f9 (\"Mary, Mother of Jesus\") \u00e8 un film per la televisione storico-religioso del 1999, diretto da Kevin Connor e conosciuto anche semplicemente come \"Jesus\". La pellicola ripercorre la vita di Ges\u00f9 attraverso gli occhi di Maria, dall'Annunciazione fino al momento della resurrezione del Cristo.\nTrama.\nMaria vive a Nazaret con la sua famiglia e un giorno si reca ad accudire la cugina Elisabetta che \u00e8 incinta. Durante il tragitto si imbatte in un angelo che la informa che porter\u00e0 in grembo il Figlio di Dio e che alla nascita dovr\u00e0 chiamarlo Ges\u00f9. Maria decide di non dirlo ancora al suo promesso sposo Giuseppe ma poi decide di non mentirgli spiegandogli che la gravidanza \u00e8 un dono del Signore. Inizialmente Giuseppe la rinnega convinto che il bambino sia frutto di un tradimento ma durante la notte viene avvertito in sogno dallo stesso angelo che Maria ha detto la verit\u00e0 e che dovr\u00e0 starle vicino. Dopo nove mesi, Maria mette al mondo il piccolo in una stalla nella citt\u00e0 di Betlemme. Erode viene informato dai magi della nascita del Messia che viene annunciata dalla presenza di una stella nel cielo che indica la via per raggiungerlo. Il sovrano, per paura di essere spodestato, ordina la strage degli innocenti. Ges\u00f9 e la sua famiglia scampano al massacro e fuggono in Egitto dove il ragazzo crescer\u00e0 predicando la parola di Dio fino al momento della crocifissione. Maria assiste impotente alla morte del figlio, che dopo tre giorni resuscita apparendole in tutta la sua grazia.\nLuoghi delle riprese.\nIl film \u00e8 stato girato a Budapest, Ungheria."}
{"id": "2476492", "revid": "110157", "url": "https://it.wikipedia.org/wiki?curid=2476492", "title": "Acetato di linalile", "text": "L'acetato di linalile \u00e8 uno dei principali costituenti degli oli essenziali di bergamotto e lavanda. Chimicamente \u00e8 l'estere acetico del linalolo.\nL'acetato di linalile sintetico o ottenuto per distillazione da oli essenziali poco costosi (per esempio di arancio amaro o di mentha citrata), \u00e8 spesso utilizzato come adulterante di oli essenziali pregiati, in particolare di quello di bergamotto."}
{"id": "2476494", "revid": "1442080", "url": "https://it.wikipedia.org/wiki?curid=2476494", "title": "Abierto Mexicano Telcel 2007 - Singolare femminile", "text": "Il singolare dell'Abierto Mexicano Telcel 2007 \u00e8 stato un torneo di tennis facente parte del WTA Tour 2007.\nAnna-Lena Gr\u00f6nefeld era la detentrice del titolo, ma quest'anno non ha partecipato.\n\u00c9milie Loit ha vinto in finale 7\u20136(0), 6\u20134 contro Flavia Pennetta."}
{"id": "2476495", "revid": "1573940", "url": "https://it.wikipedia.org/wiki?curid=2476495", "title": "Roberto Borroni", "text": "Biografia.\nSenatore della repubblica dal 1992 al 2001 e sottosegretario all'agricoltura nei governi Prodi, D'Alema e Amato(1996-2001).\n\u00c8 stato segretario provinciale del Partito Comunista Italiano di Mantova dal 1983 al 1991 e membro del Comitato Centrale del P.C. I dal 1987 al 1991 e segretario provinciale del P.D.S. dal 1991 al 1992.Dal 2001 all'aprile 2010 \u00e8 stato Presidente della societ\u00e0 Agrisviluppo S.p.A che fa capo al Gruppo Monte Paschi di Siena. Attualmente \u00e8 socio del Gruppo volontariato civile (GVC), organizzazione non governativa nata a Bologna nel 1971. Il GVC \u00e8 presente in 24 paesi con progetti di cooperazione nel campo della sanit\u00e0, della gestione dell'acqua, dell'agricoltura, della sicurezza alimentare, della difesa dei minori e della educazione\". \nCollabora con le agenzie delle Nazioni Unite (FAO, WFP, UNICEF, OMS), con il Ministero per gli Affari Esteri Italiano, la Commissione Europea, la Croce Rossa Italiana, alcune Regioni, tra le quali la Lombardia e l'Emilia-Romagna, e molti Comuni.\nPubblicista, \u00e8 coautore del libro \"Le quote latte in Italia\u201d(Borroni-Scoppola-Sorrentino) (Franco Angeli Editore - Milano 2001)\nOpere.\nIl meccanico di Fangio. TRE LUNE Editore 2012"}
{"id": "2476499", "revid": "768068", "url": "https://it.wikipedia.org/wiki?curid=2476499", "title": "Esame nazionale di latino", "text": "L'Esame nazionale di latino (in inglese: National Latin Examination) \u00e8 un esame per attestare la propria conoscenza della lingua latina. \nIl superamento richiede una conoscenza generale della grammatica e del vocabolario latini, abilit\u00e0 di traduzione, nonch\u00e9 conoscenze di mitologia e costumi latini.\nDiffusione.\nOrganizzato dall'American Classical League e dalla National Junior Classical League, entrambe con sede negli Stati Uniti, l'esame \u00e8 stato affrontato nel 2005 da pi\u00f9 di 148.000 studenti in Australia, Belgio, Canada, Cina, Francia, Germania, Giappone, Italia, Niger, Nuova Zelanda, Polonia, Regno Unito, Stati Uniti, Svizzera e Zimbabwe.\nNel 2007 l'esame \u00e8 stato anche disponibile in Bulgaria e Mozambico.\nLivelli.\nCi sono otto differenti esami che possono essere sostenuti:\nLo studente pu\u00f2 affrontare un livello superiore al totale degli anni di studio del latino, mentre non pu\u00f2 sostenere un esame di livello inferiore ad esso.\nL'esame \"Introduzione al latino\" \u00e8 pensato per gli studenti che hanno ricevuto un'istruzione latina assai limitata. Esso tratta solo le prime due declinazioni, frasi semplici e mitologia dell'antica Roma di base.\n\"Latino IV prosa\" e \"Latino IV poesia\" differiscono per il fatto che il primo contiene pi\u00f9 prosa, quindi autori come Cicerone, mentre il secondo \u00e8 orientato verso la poesia, presentando autori come Virgilio e Ovidio.\nLa sede attuale dell'Esame nazionale di latino \u00e8 nella Tyler House all'Universit\u00e0 Mary Washington.\nNel 2009 la sessione di esami si \u00e8 tenuta nella settimana del 9 marzo.\nStruttura.\nL'esame consiste in quaranta domande a risposta multipla, comprese sempre entro due categorie principali:\nIn quasi tutti i livelli dell'esame generalmente le prime venti domande circa riguardano la grammatica e il vocabolario latini, le successive dieci la cultura e la storia e le ultime dieci sono basate sulla comprensione di un passo latino allegato al questionario. Il punteggio dell'esame \u00e8 assegnato in base al numero di risposte corrette, senza alcuna penalit\u00e0 per chi tira a indovinare.\nApprossimativamente, sono necessarie trentacinque o pi\u00f9 risposte corrette per ottenere la medaglia d'oro. Nel 2005, ad esempio, erano necessarie almeno trentasei risposte corrette."}
{"id": "2476501", "revid": "3115", "url": "https://it.wikipedia.org/wiki?curid=2476501", "title": "Leveraged buyout", "text": "Il leveraged buyout (LBO) \u00e8 un'operazione di finanza finalizzata all'acquisizione di una societ\u00e0 detta \"societ\u00e0 target\" mediante lo sfruttamento della capacit\u00e0 di indebitamento della societ\u00e0 stessa. Infatti, si acquisisce un'azienda comprando la quasi totalit\u00e0 delle sue azioni tramite denaro preso a prestito dalle banche; a garanzia di questa ingente somma, si mettono i cespiti della societ\u00e0 obiettivo.\nDescrizione e i tre metodi di finanziamento.\nIl \"leveraged buyout\" consiste nell'acquistare la quota di maggioranza di una societ\u00e0 anche laddove l'acquirente non abbia in partenza tutto il denaro necessario. Una societ\u00e0 si controlla se si possiede pi\u00f9 della met\u00e0 del suo capitale sociale, fino al 90% o 100%. In alcuni casi, il \"leveraged buyout\" (acquisto di societ\u00e0 tramite leva finanziaria) non riguarda tutta l'azienda, ma un suo ramo o un suo gruppo preciso di attivit\u00e0. I beni della societ\u00e0 acquistata, detta \"societ\u00e0 target\" (o \"attivit\u00e0 target\"), vengono messi come garanzia/collaterale del debito, che pu\u00f2 anche diventare insostenibile e fare finire in insolvenza la societ\u00e0 target. I soldi per ripagare il credito si recuperano tramite i ricavi delle attivit\u00e0 di business (ma la societ\u00e0 deve avere un flusso di cassa imponente) e/o tramite la vendita di alcuni rami (anche non strategici) o cespiti della societ\u00e0 target appena acquisita. La vendita di rami e unit\u00e0 della societ\u00e0 si chiama \"break-up\". Siccome l'acquisto di una societ\u00e0 con un flusso di cassa gi\u00e0 imponente e molto profittevole e ottime prospettive di crescita rendono facile il ripagamento del debito e in pi\u00f9 sono societ\u00e0 attraenti e dal grande valore in generale, esse sono un classico target degli acquisti a leva.\nIn alternativa alle banche, si possono raccogliere finanziamenti a debito per l'acquisto tramite l'emissioni di obbligazioni societarie nel mercato ma, siccome il rischio \u00e8 molto alto perch\u00e9 si lega a un acquisto a leva, il loro tasso di interesse \u00e8 molto alto e vengono classificati dalle agenzie di rating come \"junk-bond\", cio\u00e8 come spazzatura. Le obbligazioni, in contesto di acquisto a leva, di solito sono emesse e vendute tramite un canale privato.\nCome terza alternativa alle banche e alle obbligazioni, si pu\u00f2 ricorrere al debito subordinato ovvero debito non garantito. Quest'ultimo \u00e8 sempre denaro prestato ma senza richiesta di garanzia/collaterale; di contro, viene richiesto un tasso di interesse alto proprio a causa dei rischi e pu\u00f2 richiedere l'emissione di opzioni e/o \"warrant\". Il debito garantito, di contro, \u00e8 il comune debito che si accumula con prestiti bancari e emissioni di obbligazioni societarie. I due tipi di debito possono anche affiancarsi. L'attivit\u00e0 di finanziarsi tramite il debito subordinato si chiama \"mezzanine financing\" e una prima garanzia di ripagamento \u00e8 l'offerta di questo tipo di debito a una societ\u00e0 gi\u00e0 ben avviata, non a una startup; queste ultime ricorrono tipicamente al debito garantito.\nL'acquirente pu\u00f2 essere il \"management\" della compagnia target stessa (\"management buyout\"), di un'altra societ\u00e0 (\"management buyin\"), o un misto dei due (\"buy-in management buyout\") o un'altra societ\u00e0 in generale (incluse le societ\u00e0 che controllano fondi di \"private equity\"). L\"'employee buyout\" (EBO) riguarda invece l'acquisto di una societ\u00e0 da parte dei lavoratori stessi per salvarla dal dissesto finanziario e/o dalla liquidazione; a volte anche il \"management buyout\" avviene per questi motivi. Ma anche l'EBO pu\u00f2 avvenire tramite parziale indebitamento suddiviso tra i lavoratori.\nL'acquisto non avviene in modo diretto tramite l'acquisto di azioni, ma avviene attraverso l'apertura di una societ\u00e0 veicolo (cio\u00e8 una societ\u00e0 avente un unico e preciso scopo) detta \"NewCo\". In essa, si versano tutti i soldi dell'acquisto a leva come capitale sociale. Dopodich\u00e9, avviene l'acquisto/\"buyout\" della societ\u00e0 target e avviene una fusione tra la \"NewCo\", incorporante, e la societ\u00e0 target, incorporata. La fusione non avviene se la \"NewCo\" acquista semplicemente dei cespiti o rami dell'azienda target.\nGli acquisti a leva vengono talvolta considerati delle tattiche predatorie e, siccome sono operazioni complesse, possono necessitare anche di qualche mese per essere completate.\nIn generale, gli acquisti a leva hanno sub\u00ecto un'impennata storica negli anni ottanta accompagnata da numerosi fallimenti di molte aziende acquistate con questo stratagemma. Il motivo dei fallimenti \u00e8 il debito insostenibile per il livello di cassa siccome il denaro per pagare era al 100% a debito (cio\u00e8 il rapporto d'indebitamento era del 100% o quasi); nei decenni seguenti il livello di debito per l'acquisto tese a modulare intorno al 90%, mentre il rimanente 10% \u00e8 formato da soldi che non derivano da debiti, cio\u00e8 da finanziamento tramite \"equity\". In pi\u00f9, gli interessi sul prestito erano molto alti \"in primis\" perch\u00e9 l'investimento era piuttosto rischioso. Le societ\u00e0 che gestiscono fondi di \"private equity\" di solito acquistano le societ\u00e0 target con il 70-80% della cifra finanziato a debito e il rimanente 20-30% finanziato non a debito.\nInfine, solitamente gli acquisti a leva vengono attuati per permettere a una societ\u00e0 acquirente di acquistarne un'altra, ivi inclusa una concorrente, con un buon flusso di cassa e buone possibilit\u00e0 di crescita. Tuttavia, pu\u00f2 anche avvenire per ritirare dalla borsa una societ\u00e0 quotata e renderla privata.\nI cinque scenari di \"leveraged buyout\".\nEsistono cinque scenari di \"leveraged buyout\", se si include anche la possibilit\u00e0 che la societ\u00e0 target fallisca. I primi quattro sono collegati a un preciso piano:\nRiacquisto.\nUn'impresa pu\u00f2 decidere il riacquisto delle proprie azioni, se il prezzo in borsa \u00e8 in forte calo. In questo modo, alimenta una domanda che rialza il corso azionario, agisce in controfase rispetto al mercato, comprando mentre la maggioranza degli investitori vende le proprie quote. \nIl rialzo del prezzo cos\u00ec ottenuto non \u00e8 limitato solamente al momento in cui \u00e8 lanciata la richiesta di acquisto e si manifesta la domanda: diminuendo le azioni in possesso di soggetti terzi, l'impresa diminuisce le azioni da remunerare, e, a parit\u00e0 di utili, il dividendo per azione \u00e8 pi\u00f9 alto, e di conseguenza il prezzo, se calcolato in base al profitto atteso e ai fondamentali dell'impresa.\nIl riacquisto pu\u00f2 anche avere finalit\u00e0 speculative, per creare un prezzo al di sopra della media degli ultimi periodi. \nL'impresa pu\u00f2 trarre vantaggio da questa situazione per aumenti di capitale sociale a pagamento, collocando azioni a prezzi molto remunerativi; oppure il management per l'esercizio delle \"stock option\", che danno il diritto di acquistare ad un prezzo inferiore al valore di mercato.\nIl \"leveraged buyout\" in Italia.\nFino al 2003 in Italia vi era un espresso divieto di porre in essere operazioni di LBO, poich\u00e9 strumento di aggiramento per interposta persona (\"NewCo\") del divieto di sottoscrizione di azioni proprie (art. 2357 c.c.) e del divieto di assistenza finanziaria per la sottoscrizione o l'acquisto di azioni proprie.\nDi fatto la \"NewCo\" \u00e8 una scatola vuota priva di capacit\u00e0 di produrre reddito ma tale strumento applicato nella giusta maniera pu\u00f2 garantire dei vantaggi legati al miglioramento della governance d'impresa, e, nel caso per esempio del MBO e WBO, di poter condividere il rischio di impresa con soggetti dipendenti della societ\u00e0 stessa.\nIl \"leveraged buyout\" \u00e8 stato espressamente reso lecito nell'ordinamento giuridico italiano a seguito della riforma del diritto societario del 2003, la quale ha permesso di superare i dubbi di legittimit\u00e0 che venivano sollevati sulla base del divieto, contenuto nel primo comma dell'art. 2358 c.c. che inibisce alle societ\u00e0 di accordare prestiti o concedere finanziamenti per l'acquisto di proprie azioni.\nLa riforma ha per\u00f2 subordinato la liceit\u00e0 della operazione all'adempimento di alcuni oneri. In particolare, gli amministratori delle societ\u00e0 interessate all'operazione dovranno predisporre un piano economico e finanziario, confortato da una relazione di esperti che ne attesti la ragionevolezza, nel quale devono essere indicate le fonti delle risorse finanziarie e devono essere descritti gli obiettivi che si intendono raggiungere.\nImportante infine \u00e8 la distinzione tra debito garantito (ossia con garanzie e \"covenant\" positive e negative) e debito non garantito. Quest'ultimo viene remunerato dopo il \"debito senior\".\nIn un'operazione corretta di acquisto a leva, la concessione del debito senior \u00e8 subordinata a una serie di condizioni, quali:\nLeveraged Buy-Out e Merger Leveraged Buy-Out.\nIl \"Leveraged Buy-Out\" ed il \"Merger Leveraged Buy-Out\" sono operazioni societarie straordinarie. Con la riforma del diritto societario, avvenuta nel 2003, \u00e8 stata prevista la \"Fusione a seguito di acquisizione con indebitamento\" (articolo 2501-bis Codice civile).\nSotto il profilo fiscale, il \"Leveraged Buy-Out\" ed il \"Merger Leveraged Buy-Out\", non costituiscono abuso del diritto ai sensi dell'articolo 10-bisdella Legge del 27 luglio 2000 n. 212, introdotto con l'articolo 1 del decreto legislativo del 5 agosto 2015 n. 128, qualora non si riscontrino congiuntamente tre presupposti. \n1) Il primo presupposto, previsto dal comma 2, lettera A, dell'articolo 10-bis dello Statuto, \u00e8 l'assenza di sostanza economica. Essa \u00e8 costituita da vantaggi, anche non immediati, che sono conseguiti in contrasto con la ratio della normativa tributaria o con i principi dell'ordinamento tributario. Sono indici di tale presupposto le ipotesi in cui non vi sia coerenza tra la qualificazione dell'operazione ed il suo fondamento giuridico, o nei casi in cui gli strumenti giuridici utilizzati non siano conformi alle logiche del mercato.\n2) Il secondo presupposto, disciplinato dal comma 2, lettera B, dell'articolo 10-bis dello Statuto, \u00e8 l'essenzialit\u00e0 del vantaggio fiscale indebito, ossia un vantaggio di natura fiscale quale unico motivo per cui l'operazione viene posta in essere.\n3) Il terzo presupposto \u00e8 dato dalla realizzazione di un vantaggio fiscale indebito, che viene raggiunto dal contribuente, laddove la legislazione tributaria non lo permetta.\nL'abusivit\u00e0 delle operazioni di LBO e di MLBO va esclusa nei casi in cui tali operazioni siano giustificate da valide ragioni extrafiscali. Queste possono essere costituite da modifiche di natura organizzativa che comportino un miglioramento della struttura e della funzionalit\u00e0 della societ\u00e0.\nChange of control ed elusivit\u00e0 nelle operazione di LBO/MLBO.\nNel diritto societario, si definisce \"change of control\" quella circostanza nella quale si verifica una modifica dell'assetto di controllo di una societ\u00e0 a seguito di una cessione delle partecipazioni o per effetto di un'operazione straordinaria come, ad esempio, la fusione o la scissione.\nL'istituto del \"change of control\" assume una rilevanza fondamentale in tema di \"Leveraged Buy-Out\" (LBO) e \"Merger Leveraged Buy-Out\" (MLBO), con particolare riguardo al fenomeno dell'elusione.\nL'Agenzia delle entrate, con la circolare 30 marzo 2016, n. 6/E, ha definitivamente chiarito la legittimit\u00e0, anche sul piano tributario, delle operazioni di LBO e MLBO, spesso oggetto di contestazioni di abuso del diritto/elusione.\nLa circolare esclude il fenomeno dell'elusione, salvo i casi in cui si riscontrino particolari tratti di artificiosit\u00e0 con specifico riferimento al mutamento del profilo partecipativo degli asset societari.\nEd \u00e8 proprio in merito all'artificiosit\u00e0, in relazione al \"change of control\", che sussiste un dubbio riguardante l'abuso del diritto.\nSi distinguono, preliminarmente, due ipotesi: operazioni di LBO/MLBO senza \"change of control\" e operazioni di LBO/MLBO con \"change of control\".\nNel primo caso, si ritiene che le conclusioni della circolare debbano interpretarsi nel senso di valutare come non rispondente a finalit\u00e0 economiche rilevanti, ma dirette al conseguimento di un mero vantaggio fiscale indebito, le operazioni di LBO/MLBO che non si risolvano in un mutamento significativo del profilo partecipativo di riferimento degli \"asset\" oggetto dell'operazione. All'esito dell'operazione di LBO/MLBO non si deve realizzare, quindi, una variazione del controllo della societ\u00e0 \"target\" rispetto alla situazione preesistente.\nIl secondo caso, invece, riguarda le ipotesi in cui, in seguito ad un'operazione di LBO/MLBO, vi \u00e8 un mutamento reale degli assetti partecipativi di riferimento della societ\u00e0 \"target\".\nIn queste situazioni, l'operazione di LBO/MLBO pu\u00f2 rappresentare sia un mezzo che un fine.\n\u00c8 un mezzo nelle ipotesi in cui l'operazione di LBO/MLBO \u00e8 volta al perseguimento di finalit\u00e0 economiche e organizzative che non possono essere raggiunte in altro modo.\n\u00c8, invece, un fine nelle ipotesi in cui l'operazione di LBO/MLBO, caratterizzata dal \"change of control\", \u00e8 volta a trarre un vantaggio in termini fiscali.\nQuesta operazione risulta artificiosa e, quindi, inopponibile all'Amministrazione finanziaria ai sensi dell'articolo 10-bis dello Statuto dei Contribuenti (L. 27 Luglio 2000, n. 212) salvo una dimostrazione di valide ragioni extra-fiscali.\nPertanto, si ritiene che le operazioni di LBO/MLBO non contestabili, in linea generale, sotto il profilo dell'abuso del diritto, possano presentare tratti di artificiosit\u00e0 nel caso in cui, all'esito delle stesse, vi siano soggetti gi\u00e0 presenti nella societ\u00e0 target prima dell'operazione di LBO/MLBO.\nEsempi di acquisto a leva.\nL'OPA ostile di Olivetti su Telecom Italia con la successiva fusione Olivetti-Telecom impostata tra il 1998 e il 1999 e avvenuta nel 2003 durante la gestione Pirelli rappresenta la pi\u00f9 grande operazione LBO mai condotta in Europa e una delle pi\u00f9 grandi al mondo per valore. La NewCo, cio\u00e8 la societ\u00e0 veicolo, era la Olivetti Tecnost. \nUn altro dei pi\u00f9 grandi acquisti a leva al mondo, \u00e8 stato l'acquisto della Hospital Corporation of America (HCA) da parte della Kohlberg Kravis Roberts &amp; Co. (KKR), Bain &amp; Co. e della Merrill Lynch nel 2006. Le tre compagnie in totale hanno pagato circa trentatr\u00e9 miliardi di dollari per acquisire la HCA tramite LBO. \nUn terzo esempio \u00e8 l'LBO da parte della JAB Holding Company della Krispy Kreme Doughnuts Inc. nel luglio 2016. L'operazione, costata 1,35 miliardi di dollari, dur\u00f2 tre mesi. "}
{"id": "2476505", "revid": "1284772", "url": "https://it.wikipedia.org/wiki?curid=2476505", "title": "Six Mix", "text": "Six Mix \u00e8 un mini album (anche nel formato, 10\") del cantante italiano Zucchero Fornaciari, edito nel 1988 in Germania.\nIl mini album contiene versioni remixate di brani gi\u00e0 editi, legati insieme da un missaggio e sovrapposti per alcuni secondi."}
{"id": "2476511", "revid": "260215", "url": "https://it.wikipedia.org/wiki?curid=2476511", "title": "Sede titolare di Anzio", "text": ""}
{"id": "2476517", "revid": "1305772", "url": "https://it.wikipedia.org/wiki?curid=2476517", "title": "Zucchero (Zucchero Fornaciari)", "text": "Zucchero, edito anche con il titolo Zucchero Sings his Hits in English, \u00e8 una raccolta del cantante italiano Zucchero Fornaciari pubblicata il 3 settembre 1990.\nLa raccolta.\nIn questa raccolta, pubblicata in tutta Europa, in Sud America, in Giappone, negli Stati Uniti, in Asia, in Australia e in Sudafrica, l'autore ripropone alcune canzoni del suo repertorio, tradotte in inglese da Frank Musker, gi\u00e0 collaboratore dei Queen. Grazie a questo disco, i brani \"Senza una donna\" e \"Diamante\" entrano a far parte della colonna sonora del telefilm Baywatch. Il brano \"You're Losing Me\", invece, viene incluso nella colonna sonora del film \"Red Shoe Diaries\", che in Italia uscir\u00e0 con il titolo di \"Orchidea selvaggia 3\".\nTracce.\nGli autori dei brani sono gli stessi delle versioni originali, eccetto dove diversamente indicato.\nLe tracce 1, 2, 4, 5, 6, 7 e 9 sono le versioni inglesi di brani precedentemente pubblicati. Le restanti tracce sono state ripubblicate in lingua originale.\nAltre versioni.\nNella seconda versione viene introdotto il celebre duetto con Paul Young in \"Senza una donna (Without a Woman)\", che diventer\u00e0 uno dei maggiori successi di Zucchero in ambito internazionale.\nLa terza ed ultima versione \u00e8 uguale alla seconda, con l'aggiunta del duetto con Randy Crawford nella versione inglese di \"Diamante\", poi pubblicato come singolo.\nSuccesso commerciale.\nL'album ha venduto oltre 1\u00a0500\u00a0000 di copie in Europa, circa 3\u00a0000\u00a0000 nel mondo, e 50.000 copie nel Regno Unito.\nIl disco \u00e8 entrato in classifica anche in Belgio, Danimarca e Grecia."}
{"id": "2476519", "revid": "1305772", "url": "https://it.wikipedia.org/wiki?curid=2476519", "title": "Rusty Nail", "text": ""}
{"id": "2476520", "revid": "287204", "url": "https://it.wikipedia.org/wiki?curid=2476520", "title": "Rusty Nail (brano musicale)", "text": ""}
{"id": "2476521", "revid": "92723", "url": "https://it.wikipedia.org/wiki?curid=2476521", "title": "Diocesi di Anzio", "text": "La diocesi di Anzio (in latino: \"Dioecesis Antiatensis\") era una sede soppressa e sede titolare della Chiesa cattolica.\nTerritorio.\nUna cartina illustra i presunti confini della diocesi anziatina, che lungo la costa doveva estendersi fin quasi a Tor San Lorenzo, a occidente, fino al Lago dei Monaci a oriente, comprendendo nell'entroterra un vasto territorio tra cui la localit\u00e0 di Conca (oggi Borgo Montello).\nStoria.\nSono poche le notizie legate alla diocesi di \"Antium\", che secondo alcuni studiosi aveva nel martire romano sant'Ermete il suo patrono.\nInfatti, da Anastasio bibliotecario sappiamo che, nel 419, Bonifacio ed Eulalio, protagonisti di uno scisma, furono espulsi da Roma: \"..habitavit Bonifacius in coemeterio sanctae Felicitatis Martyris via Salaria: Eulalius vero in civitate Antii ad Sanctum Hermen\", ossia: \"Bonifacio abit\u00f2 nel cimitero di santa Felicita Martire, nella via Salaria; Eulalio, invece, nella citt\u00e0 di \"Antium\", presso Sant'Ermete\".\nDella diocesi anziatina si conosce il nome del vescovo Gaudenzio, che nel 465, con altri cinquantuno vescovi (tra cui quello di Albano), partecip\u00f2 al sinodo di Roma indetto da papa Ilario. Si sa poi dell'esistenza del vescovo Felice, che con altri quarantatr\u00e9 vescovi, nel 487 prese parte al concilio lateranense indetto da papa Felice III. Il suo successore, Vindemio, presenzi\u00f2 ai sinodi del 499 e del 501, entrambi indetti da papa Simmaco; in quello del 499 si firm\u00f2 \"Vindemius Episcopus Antiatinae Ecclesiae subscripsi\" (\"lo Vindemio, Vescovo della Chiesa Anziatina, ho sottoscritto\").\nLa diocesi fu poi soppressa nel VI secolo per via delle incursioni barbariche.\nDiverse fonti e indizi sembrano confermare, secondo alcuni storici, che l'attuale chiesa collegiata di San Giovanni nella citt\u00e0 di Nettuno (chiamata \"Capitolo di Nettuno\") abbia ereditato, in un tempo imprecisato, i diritti dell'antica chiesa cattedrale di \"Antium\", dalla quale deriverebbe (secondo supposizioni, \u00e8 collocata nello stesso sito); \u00e8 attestato infatti che la detta chiesa nettunese conserva, da tempi remoti, il titolo di \"madre di Anzio (Antium) e di Conca\" (\"Capitulum collegiatae ecclesiae Neptuni mater Antii et Chonchae\").\nDal 1969 \"Antium\" \u00e8 annoverata tra le sedi vescovili titolari della Chiesa cattolica con il nome di Anzio; dal 19 settembre 2016 il vescovo titolare \u00e8 Oscar Eduardo Mi\u00f1arro, vescovo ausiliare di Merlo-Moreno."}
{"id": "2476522", "revid": "113815708", "url": "https://it.wikipedia.org/wiki?curid=2476522", "title": "Julian Jarrold", "text": "Biografia.\nFiglio del presidente del John Jarrold Printing Museum, proviene dalla famiglia che nel 1823 fond\u00f2 i magazzini Jarrolds. \nInizia la carriera da regista, dirigendo prevalentemente per la televisione, nel 1993 ha diretto il film TV \"Insieme per Gemma\", mentre nel 1999 ha diretto \"Great Expectations\", adattamento per il piccolo schermo di \"Grandi speranze\" di Charles Dickens.\nPer il cinema dirige la commedia \"Kinky Boots - Decisamente diversi\", con Joel Edgerton e Chiwetel Ejiofor. Nel 2007 dirige Anne Hathaway in \"Becoming Jane - Il ritratto di una donna contro\", in cui, in maniera romanzata, ripercorre la vita della scrittrice Jane Austen. Nel 2008 dirige \"Ritorno a Brideshead\", adattamento cinematografico dell'omonimo romanzo di Evelyn Waugh.\nNel 2009 ha diretto \"Red Riding 1974\", adattamento per il piccolo schermo del romanzo di David Peace \"1974\" e nel 2012 \"The Girl - La diva di Hitchcock\", film per la televisione sul rapporto tra Alfred Hitchcock e Tippi Hedren. Nel 2015 dirige il film \"Una notte con la regina\" (\"A Royal Night Out\")."}
{"id": "2476524", "revid": "767487", "url": "https://it.wikipedia.org/wiki?curid=2476524", "title": "Diamante (album Zucchero Fornaciari)", "text": "Diamante \u00e8 una raccolta del cantante italiano Zucchero Fornaciari, pubblicata nel 1994 e destinata al mercato sudamericano.\nDescrizione.\nIn esso sono contenute le versioni in spagnolo delle hit del cantante emiliano, tradotte dal cantante argentino Fito P\u00e1ez. Furono estratti i singoli promozionali \"Chicas\" e \"El diablo en mi\".\nL'album ebbe particolare successo in Argentina e in Messico, vendendo in entrambi i paesi oltre 100.000 copie e arrivando al traguardo del disco di platino.\nTracce.\nGli autori dei brani sono gli stessi delle versioni originali, eccetto dove diversamente indicato."}
{"id": "2476527", "revid": "3831", "url": "https://it.wikipedia.org/wiki?curid=2476527", "title": "Osservatorio di Asiago", "text": ""}
{"id": "2476529", "revid": "599013", "url": "https://it.wikipedia.org/wiki?curid=2476529", "title": "Stefano Michelini", "text": "Carriera.\nInizia l'attivit\u00e0 di allenatore nel 1979 nella Fortitudo Bologna come vice-allenatore di John McMillen e responsabile dell'attivit\u00e0 giovanile. Nel 1980 ottiene una promozione con la Budrio Basket in serie C. L'anno successivo passa alla Virtus Bologna come assistant coach di Aza Nikoli\u0107 e responsabile del settore giovanile dove vince lo scudetto Juniores. La prima esperienza da capo-allenatore la vive nel 1982 alla Sutor Montegranaro, seguita dalle esperienze a Montecatini, il Ferrara e Trapani in B d'eccellenza.\nNel 1990 approda a Modena e con la Burghy Modena arriva subito ai playoff promozione, perdendo per\u00f2 la finale con Rimini. L'anno successivo arriva la promozione in serie A2 battendo la Sangiorgese nella finale playoff. In A2 raggiunge anche un sesto posto nella stagione 1992-1993.\nDopo esperienze a Battipaglia, Forl\u00ec, Sassari e Livorno, centra un'altra promozione in A2 nel 2001 a Borgomanero (poi diventata Cimberio Novara): dopo la vittoria 2-0 sulla Fulgor Forl\u00ec, arriva in finale il successo 2-1 su Ferrara.\nEsonerato nel 2001 dalla Premiata Montegranaro (poi retrocessa), prosegue il campionato 2001-02 con la Conad Rimini raggiungendo la salvezza.\nNel 2003 accetta di allenare la squadra femminile della Reyer Venezia con la quale raggiunge le semifinale playoff 2007 venendo battuta dalle future campionesse della Napoli Basket Vomero. Dopo una parentesi in B2 alla Silver Porto Torres (campionato 2007-08), nell'estate 2009 torna ad allenare una squadra femminile di A1, il Basket Parma, ma rescinde consensualmente nel febbraio seguente.\nDopo questa parentesi, Michelini commenta regolarmente i principali eventi cestistici in onda su Rai Sport.\nPer la nazionale italiana \u00e8 stato assistente di Ettore Messina ai Campionati Europei del 1993, responsabile tecnico Nazionale Under 20 nel 1994, e \"scout\" nel 1995."}
{"id": "2476530", "revid": "3831", "url": "https://it.wikipedia.org/wiki?curid=2476530", "title": "Osservatorio Astronomico di Asiago", "text": ""}
{"id": "2476534", "revid": "1305772", "url": "https://it.wikipedia.org/wiki?curid=2476534", "title": "Forever Love", "text": ""}
{"id": "2476536", "revid": "24443", "url": "https://it.wikipedia.org/wiki?curid=2476536", "title": "Ciamarella", "text": ""}
{"id": "2476538", "revid": "838137", "url": "https://it.wikipedia.org/wiki?curid=2476538", "title": "Abierto Mexicano Telcel 2007 - Doppio maschile", "text": "Il doppio maschile dell'Abierto Mexicano Telcel 2007 \u00e8 stato un torneo di tennis facente parte dell'ATP Tour.\nFranti\u0161ek \u010cerm\u00e1k e Leo\u0161 Friedl erano i detentori del titolo, ma Cermak ha deciso di non partecipare quest'anno.\nSolo Friedl ha partecipato facendo coppia con Michael Kohlmann, ma ha perso nei quarti contro Jordan Kerr e David \u0160koch.\nPotito Starace e Mart\u00edn Vassallo Arg\u00fcello hanno vinto in finale 6\u20130, 6\u20132, contro Luk\u00e1\u0161 Dlouh\u00fd e Pavel V\u00edzner."}
{"id": "2476540", "revid": "287204", "url": "https://it.wikipedia.org/wiki?curid=2476540", "title": "Orange Futsal Asti", "text": "LAssociazione Sportiva Dilettantistica Orange Futsal Asti \u00e8 una societ\u00e0 italiana di calcio a 5 con sede ad Asti.\nStoria.\nDopo due anni passati come \"reparto\" dell'Associazione Calcio Asti, l\"Asti Calcio a 5\" diventa una societ\u00e0 a s\u00e9 stante nel 2007. In cinque anni (2005-2010) ha conquistato cinque promozioni consecutive, scalando tutte le categorie del calcio a 5 fino a raggiungere la Serie A. Queste le promozioni degli \"orange\": dalla serie D alla C2 nella stagione 2005-2006, la serie C2 nel torneo 2006-07, la serie C1 nel campionato 2007-08 ed infine la serie B conquistata dopo un lungo testa a testa con inseguimento e sorpasso finale, conclusosi positivamente ai danni dell'Aosta, sconfitto il 4 aprile 2009 al Pala San Quirico, nell'ultima gara casalinga e decisiva per la promozione a soli 39 secondi dalla fine.\nTra i calciatori pi\u00f9 rappresentativi della squadra spiccano il brasiliano e capitano Ramon, il laterale e play Gabriel Lima, il pivot Alessandro Patias (questi ultimi due, anche giocatori della Nazionale Italiana) ed il difensore Anderson Pellegrini (ritiratosi il 1\u00ba ottobre 2012, ma tuttora facente parte della societ\u00e0 piemontese come allenatore del settore giovanile degli orange).\nNell'estate 2012 acquisti faraonici per gli \"orange\", che si rivela autentica regina del mercato puntando allo Scudetto grazie all'arrivo dei campioni d'Italia Rodolfo Fortino e Vampeta provenienti dalla Luparense, l'approdo del laterale argentino Hern\u00e1n Garcias e del portiere Kiko Bernardi. In passato nella rosa dei galletti hanno militato altri giocatori come il nippo-brasiliano Kazuo Fabio Honda, Sinisa Milosevic e attuale allenatore del settore giovanile della societ\u00e0) ed il portiere Danilo Scarparo. L'ingresso alle partite interne \u00e8 gratuito anche per la stagione 2009-10 con offerte libere a favore della Croce Verde il cui progetto si chiama \"Orange Fair\" e nella passata stagione \u00e8 stato dato un contributo a Livio Carmino che opera come volontario a favore dei bambini del Madagascar. Il 7 aprile 2010 l'Asti Garage ha conquistato la serie A con una partita d'anticipo battendo l'Imola e centrando cos\u00ec il 15\u00ba risultato utile consecutivo.\nDopo un lungo periodo con lo sponsor tecnico Agla, il 1\u00ba agosto 2011, lo sponsor tecnico diventa Joma. Nel marzo 2011 nella fase finale della Coppa Italia alla sua prima partecipazione assoluta, l'Asti viene eliminato ai quarti di finale dal Montesilvano, perdendo ai tempi regolamentari per 4-2. Nel luglio 2011 c'\u00e8 un cambio di nome per via dello sponsor: da \"Asti Garage\" ad \"Asti Acqua Eva\".\nDalla stagione 2011\u20132012 il biglietto diventa prima da 2\u20ac (curva) e 5\u20ac (tribuna) poi da 3\u20ac e 5\u20ac che per\u00f2 verranno sempre donati alla Croce Verde. L'11 marzo 2012 conquista per la prima volta il primo storico trofeo: la Coppa Italia, battendo in una finale spettacolare la Luparense per 4-3 con reti di Ramon, Lima, Patias e Bessa.\nDopo sette anni conditi da quattro promozioni consecutive (dalla Serie C2 alla Serie A) nonch\u00e9 il primo storico trofeo della societ\u00e0, la stagione 2012-13 segna il termine dell\"era Tabbia\": l'allenatore lascia la panchina degli \"orange\", passando al ruolo di osservatore. Al suo posto \u00e8 ingaggiato il portoghese Tiago Polido, ex tecnico di Arzignano e Marca. Nella stagione 2015-2016 viene promosso ad allenatore Cafu, e l'Orange vince il suo primo scudetto in finale contro il Rieti. In polemica con il consiglio direttivo della Divisione Calcio a 5, la stagione seguente il presidente Giovannone annuncia la rinuncia al campionato di Serie A: i campioni d'Italia ripartono dalla Serie D provinciale. Dalla stagione 2017-18 la societ\u00e0 assume la denominazione Orange Futsal Asti.\nStatistiche e record.\nStatistiche di squadra.\nIl 6 ottobre 2012 per la prima volta l'Asti si ritrova in testa solitaria alla classifica di serie A. Nel corso dell'intero anno solare 2012 non ha mai perso: in 12 incontri disputati tra campionato e play-off, gli \"orange\" hanno ottenuto 7 vittorie e 5 pareggi, compreso il 2-2 conquistato contro la Lazio nella Gara 1 dei play-off scudetto. \u00c8 la prima volta che raggiunge questo primato da quando disputa la serie A.\nIl 21 dicembre 2012 superando in casa il Napoli, ha ottenuto il maggior numero di punti conquistati nell'intero anno solare da quando gioca nella massima serie, considerando sia le partite disputate in casa, che quelle giocate in trasferta: 44 punti totali, di cui 18 raccolti nella prima met\u00e0 dell'anno e 26 nella seconda met\u00e0 (che diverranno 29). Complessivamente per\u00f2, sono 47 quelli conquistati dagli \"orange\" grazie al successo nell'ultimo incontro di campionato dell'anno, ottenuto a Venezia. Viene cos\u00ec battuto il precedente record stabilito di punti raggiunti: infatti, nel corso del 2011 furono 43, a cavallo dei due campionati (19 tra gennaio ed aprile e 24 tra settembre e dicembre).\nCon il successo ottenuto contro il Pescara, il 26 gennaio 2013, ottiene e raggiunge il 16\u00b0 risultato utile consecutivo, superando la precedente migliore striscia positiva di risultati stabilita nella stagione 2009-2010, anno della promozione in A: \u00e8 il miglior filotto di risultati in assoluto, conseguito da quando milita nella massima serie."}
{"id": "2476541", "revid": "36426", "url": "https://it.wikipedia.org/wiki?curid=2476541", "title": "Fonte battesimale di Siena", "text": ""}
{"id": "2476542", "revid": "36426", "url": "https://it.wikipedia.org/wiki?curid=2476542", "title": "Oratorio degli Scolari", "text": ""}
{"id": "2476546", "revid": "1284772", "url": "https://it.wikipedia.org/wiki?curid=2476546", "title": "Live in Italy (Zucchero Fornaciari)", "text": "Live in Italy \u00e8 un cofanetto di Zucchero Fornaciari, pubblicato nel 2008, comprendente 2 CD e 2 DVD che racchiudono due esibizioni del cantante durante il \"Fly World Tour\" e l'\"All the Best World Tour\" dei due anni precedenti.\nIn particolare vengono riproposti il concerto tenuto all'Arena di Verona il 23 settembre 2007 ed una sintesi del concerto tenuto il 14 giugno 2008 allo Stadio Giuseppe Meazza di San Siro a Milano, riassettato per l'occasione come una sorta di teatro (ribattezzato da Zucchero \"San Siro Stadium Theatre\").\nPer promuovere l'album, l'artista ha eseguito undici concerti in Italia nel solo mese di dicembre 2008, ribattezzati \"Live in Italy Tour\".\nIl disco.\nZucchero afferm\u00f2 che questo era il suo primo lavoro dal vivo, ma in realt\u00e0 c'\u00e8 un precedente, come lui stesso ammise in alcune interviste (in particolare ospite da Fabio Fazio a \"Che tempo che fa\", trasmissione preserale di Raitre), ossia \"Live at the Kremlin\" del 1991, disponibile su doppio CD, VHS e, successivamente, DVD. Tuttavia Zucchero spieg\u00f2 che \"Live at the Kremilin\" non era stato concepito per essere pubblicato su album, mentre i brani di \"Live in Italy\" sono stati accuratamente selezionati.\nLa tracklist include gli inediti \"Una carezza\" e \"Oro &amp; Blues\" e due cover inedite: \"Sympathy\" dei Rare Birds e \"Hi-De-Ho\" dei Blood, Sweat &amp; Tears.\nIn \"Live in Italy\" \u00e8 inserito anche un book fotografico, contenente aforismi ed istantanee dei due tour precedenti.\nSuccesso commerciale.\nNel corso dei primi sei mesi dalla pubblicazione l'album ottenne cinque dischi di platino, poi arrivati a otto nel corso del primo anno. Furono consegnati al cantante durante i Wind Music Awards 2009, in ragione delle 560\u00a0000 copie vendute in Italia. Nel 2011 fu ulteriormente certificato con il disco d'oro per ulteriori 30\u00a0000 copie vendute."}
{"id": "2476547", "revid": "123163012", "url": "https://it.wikipedia.org/wiki?curid=2476547", "title": "Rosso (Raffaella Carr\u00e0)", "text": "Rosso \u00e8 una canzone scritta da Gianni Boncompagni, Giancarlo Magalli (testo) e Franco Bracardi (musica), originariamente per Raffaella Carr\u00e0, che nel 1984 la inserisce nell'album \"Bolero\" per l'etichetta Compagnia Generale del Disco. La canzone tuttavia non \u00e8 tra le pi\u00f9 note della cantante.\nViene ripresa da Boncompagni nel 1993, che la fece incidere a Francesca Gollini, una delle \"ragazze\" partecipanti allo storico programma da lui diretto \"Non \u00e8 la Rai\", che cantava con la propria voce. In questa versione, inclusa nella compilation \"Non \u00e8 la Rai\" pubblicata nel gennaio 1993 dalla RTI Music, la canzone ottiene un buon successo e Mina chiede a Boncompagni il permesso di eseguirne una cover da inserire nel suo album \"Canarino mannaro\" pubblicato nel 1994 su etichetta PDU.\nInoltre, la canzone \u00e8 stata reinterpretata nel 1995 sempre nel programma \"Non \u00e8 la Rai\", questa volta da Maria Teresa Mattei, doppiata da Marina De Sanctis. Questa versione tuttavia non \u00e8 stata incisa su alcun supporto.\nNel 2007 balza agli onori della cronaca poich\u00e9 la canzone \"Amore e mistero\" del concorrente Federico Angelucci di \"Amici di Maria De Filippi\" risulta essere un plagio di \"Rosso\", smascherato dai social media nelle coincidenze con la versione di Francesca Gollini.\nNella prima puntata della seconda edizione del programma televisivo \"The Voice of Italy\", andata in onda il 12 marzo 2014 su Rai 2, il giovane Simone Di Benedetto presenta alle \"Blind Auditions\" una cover rock del brano, con un successo immediato, successivamente diventato virale. La Carr\u00e0, che \u00e8 tra i coach/giudici di quell'edizione, sceglie il ragazzo, che a sua volta accetta di entrare nella sua squadra. Nella circostanza Raffaella dichiara di aver avuto in passato l'idea di voler realizzare una cover della canzone in quel genere musicale, ma di essere stata dissuasa dai discografici.\nNel 2018 la Carr\u00e0 incide una nuova versione del brano, rinominato \"Rosso Rock\", per la Deluxe Version del suo album \"Ogni volta che \u00e8 Natale\"."}
{"id": "2476550", "revid": "712828", "url": "https://it.wikipedia.org/wiki?curid=2476550", "title": "Tucboro", "text": ""}
{"id": "2476557", "revid": "92723", "url": "https://it.wikipedia.org/wiki?curid=2476557", "title": "Jakob Unrest", "text": "Jakob Unrest fu parroco di Sankt Martin am Techelsberg, oggi nel comune di Techelsberg am W\u00f6rther See, tra il 1466 e il 1500. Nel 1470, fu attivo come maestro di coro a Maria Saal. Si pensa che studi\u00f2 a Vienna, e l\u00ec annod\u00f2 relazioni con umanisti, anzi, probabilmente partecip\u00f2 ad alcuni circoli di umanisti, stando a ci\u00f2 che riferiscono alcune fonti successive.\nEgli redasse una cronaca di Austria e Ungheria, nonch\u00e9 una cronaca regionale per la Carinzia. Come altri storici tedeschi suoi contemporanei, ad esempio Giovanni di Viktring, si serv\u00ec della lingua tedesca anzich\u00e9 di quella latina. Il suo lavoro pi\u00f9 dettagliato \u00e8 la cronaca austriaca, che abbraccia il periodo tra il 1379, quando inizia lo sviluppo delle linee albertina e leopoldina degli Asburgo, fino al 1499. Per quel che riguarda la Carinzia, invece, essa comprende le incursioni turche del 1473-1483, l'occupazione ungherese del 1480-90, le rivolte dei contadini della Carinzia. Contestualmente, Unrest fornisce degli accenni agli avvenimenti del suo tempo in Italia e Borgogna. Unrest descrisse altres\u00ec lo stato della societ\u00e0 alla fine del XV secolo, ma non fu solo muto spettatore: critic\u00f2 Federico III, nonch\u00e9 lo stato spirituale del tempo, ritenendo una punizione divina le invasioni turche e le sollevazioni contadine. Al contrario, mise in buona luce Mattia Corvino, re d'Ungheria, e il suo successore Massimiliano I d'Asburgo. "}
{"id": "2476558", "revid": "1305772", "url": "https://it.wikipedia.org/wiki?curid=2476558", "title": "Azogues", "text": "Azogues \u00e8 una citt\u00e0 dell'Ecuador, capoluogo della provincia di Ca\u00f1ar e del Cantone di Azogues.\nHa una popolazione di 27.866 abitanti (dato del 2001). Il nome deriva dal termine spagnolo \"mercurio\", nell'area vi sarebbero stati infatti ritrovamenti di minerali ricchi di mercurio.\nGeografia fisica.\nLa citt\u00e0 \u00e8 situata sulla Panamericana circa 35\u00a0km a nord di Cuenca.\nEconomia.\nUna delle caratteristiche di Azogues \u00e8 la produzione di cappelli Panama."}
{"id": "2476560", "revid": "1543377", "url": "https://it.wikipedia.org/wiki?curid=2476560", "title": "Breggia (Svizzera)", "text": "Breggia (in dialetto comasco \"Br\u00e9ngia\") \u00e8 un comune svizzero di 2\u00a0059 abitanti del Canton Ticino, nel distretto di Mendrisio.\nGeografia fisica.\nComprende gran parte della Valle di Muggio attraversata dal Breggia al confine con l'Italia.\nStoria.\nIl comune \u00e8 stato istituito nel 2009 con la fusione dei comuni soppressi di Bruzella, Cabbio, Caneggio, Morbio Superiore, Muggio e Sagno; capoluogo comunale \u00e8 Morbio Superiore. Il ricorso del comune di Muggio contro la decisione del 27 ottobre 2007 del Gran Consiglio ticinese \u00e8 stato respinto.\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:"}
{"id": "2476563", "revid": "712828", "url": "https://it.wikipedia.org/wiki?curid=2476563", "title": "Amazon Lily", "text": ""}
{"id": "2476564", "revid": "22475", "url": "https://it.wikipedia.org/wiki?curid=2476564", "title": "Lingua \u00f6vdaliana", "text": "L'\u00f6vdaliano o elfdaliano (in \u00f6vdaliano \"\u00f6vdalsk\" o \"\u00f6vdalsk\u0105\", in svedese \"\u00e4lvdalska\" o \"\u00e4lvdalsm\u00e5l\") \u00e8 una lingua della famiglia delle lingue scandinave orientali (e quindi imparentata con lo svedese), parlata da circa 3 000 persone nel comune di \u00c4lvdalen, che si trova nella regione centro-settentrionale del Dalarna.\nTradizionalmente considerato un dialetto svedese, \u00e8 oggi ritenuto una lingua a s\u00e9 stante. Come altre parlate della provincia, l'\u00c4lvdalsm\u00e5l \u00e8 una lingua molto conservativa che ha mantenuto stretti rapporti, fonologici e morfosintattici con la lingua norrena."}
{"id": "2476569", "revid": "729019", "url": "https://it.wikipedia.org/wiki?curid=2476569", "title": "Septum pellucidum", "text": "Il septum pellucidum (anche chiamato setto pellucido) \u00e8 una sottile membrana verticale di forma triangolare che separa i corni anteriori dei ventricoli laterali destro e sinistro. Se gli emisferi vengono separati il setto resta coeso a uno dei due, solitamente il destro. Il \"septum pellucidum\" \u00e8 considerato parte funzionale del sistema limbico ed \u00e8 implicato nelle emozioni e nei comportamenti istintivi.\nStrati.\nIl setto pellucido in realt\u00e0 consiste in due strati o lamine formate da materia grigia e bianca e denominate \"septi pellucidi\".\nQuesti strati sono normalmente fusi; comunque, approssimativamente in un decimo degli individui, essi sono divisi da una cavit\u00e0 chiamata \"cavum septum pellucidum\" o quinto ventricolo. Quest'ultimo termine ha perso il favore degli scienziati negli ultimi anni dato che la struttura non \u00e8 in continuit\u00e0 con il sistema ventricolare e non contiene liquido cerebro-spinale\nAnatomia.\nIl \"septum pellucidum\" \u00e8 situato nella linea mediana del telencefalo tra i due emisferi cerebrali. Confina superiormente e anteriormente con il corpo calloso, il grande fascio di fibre che connette le parti omologhe dei due emisferi. Inferiormente e posteriormente invece \u00e8 adiacente alla regione anteriore del fornice, il fascio di fibre che collega le strutture ippocampali con i corpi mammillari dell'ipotalamo. Ai lati del setto si trovano i ventricoli laterali all'interno dei due emisferi.\nPatologia.\nL'assenza del \"septum pellucidum\" o del corpo calloso, causata dalla mutazione del gene \"HESX1\", \u00e8 associata alla displasia setto-ottica."}
{"id": "2476572", "revid": "1318658", "url": "https://it.wikipedia.org/wiki?curid=2476572", "title": "Keith David", "text": "Biografia.\nDavid \u00e8 nato ad Harlem, New York, e cresciuto a Corona nel Queens, New York, \u00e8 figlio di Delores (nata Dickenson) e Lester Williams. Le sue prime interpretazioni risalgono ai tempi scolastici, ha poi cominciato a studiare recitazione alla School of Performing Arts di Manhattan. Ha frequentato la Juilliard School's Drama Division dove si \u00e8 diplomato nel 1979.\nAttivit\u00e0 di doppiaggio.\nDavid \u00e8 risultato vincitore di due Emmy Awards \"prime time\" come miglior doppiatore (voce narrante) nei documentari \"Unforgivable Blackness: The Rise and Fall of Jack Johnson\" (2005) di Ken Burns e \"The War\" (2008). Ha prestato la sua voce anche per molti personaggi delle serie d'animazione come Golia della serie TV Disney \"Gargoyles - Il risveglio degli eroi\". Lo ha fatto anche per vari personaggi dei videogiochi; per esempio ha \"impersonato\" l'Arbiter in \"Halo 2\" e in \"Halo 3\", il Capitano David Anderson nella serie di \"Mass Effect\", Julius Little in Saints Row e Saints Row 2, e s\u00e9 stesso in \"Saints Row IV\". Nel 2003 doppia anche il personaggio di Voxem nel film d'animazione \"La profezia di Kaena\".\nDoppiatori italiani.\nNelle versioni in italiano delle opere in cui ha recitato, Keith David \u00e8 stato doppiato da:\nDa doppiatore \u00e8 sostituito da:"}
{"id": "2476574", "revid": "729019", "url": "https://it.wikipedia.org/wiki?curid=2476574", "title": "Cozumel", "text": "Cozumel (da \"K\u00f9utsmil\", in lingua Maya \"isola delle rondini\") \u00e8 un'isola posta nel Mar dei Caraibi, poco al largo della Penisola dello Yucat\u00e1n, posta al limite orientale del Canale dello Yucat\u00e1n: l'intero territorio dell'isola rappresenta uno degli undici \"municipios\" dello stato messicano di Quintana Roo.\nGeografia fisica.\nL'isola di Cozumel \u00e8 separata dalla terraferma (Playa del Carmen) da un braccio di mare di circa 20\u00a0km. Essa misura circa 48\u00a0km di lunghezza per 16 di larghezza, per una superficie totale (inclusi gli isolotti minori) di 477,961\u00a0km\u00b2: tali misure ne fanno la prima isola atlantica messicana per estensione, mentre considerando anche le isole messicane situate nell'Oceano Pacifico essa scende al terzo posto, superata dalle isole Tibur\u00f3n e \u00c1ngel de la Guarda.\nLa composizione geologica dell'isola \u00e8 prevalentemente calcarea: abbondano perci\u00f2 i fenomeni di carsismo (come i \"cenotes\"). Non sono presenti rilievi di una certa entit\u00e0, anzi il punto pi\u00f9 alto dell'isola \u00e8 di soli 15\u00a0m sopra il livello del mare.\nLa maggior parte degli abitanti di Cozumel si concentra nella citt\u00e0 di San Miguel de Cozumel (71400 ab.), sulla costa occidentale: il resto dell'isola \u00e8 scarsamente popolato e ricoperto da una lussureggiante vegetazione tropicale.\nCozumel, staccata dal resto del Messico da tempo considerevole, presenta un numero abbastanza cospicuo di endemismi, tra i quali:\nStoria.\nMolto verosimilmente, i primi uomini a colonizzare Cozumel furono i Maya, nella prima met\u00e0 del I millennio a.C.: sono stati recentemente trovati sull'isola anche degli antichi manufatti olmechi.\nI Maya consacrarono l'isola alla dea del parto Ixchel, e i templi che vennero edificati divennero meta di pellegrinaggio specialmente per le donne desiderose di concepire dei figli.\nIl primo europeo a mettere piede a Cozumel fu Juan de Grijalva nel 1518. L'anno successivo Hern\u00e1n Cort\u00e9s sbarc\u00f2 sull'isola con una flotta navale, distruggendone i templi (tuttavia gi\u00e0 abbandonati da tempo) e decimando la popolazione (ai tempi stimata a 40000 persone) a causa dell'introduzione del vaiolo: nel 1570 su Cozumel non restavano che 30 persone.\nLa scarsissima popolazione di Cozumel in seguito al \"raid\" di Cort\u00e9s fece s\u00ec che nei secoli successivi l'isola venne utilizzata come nascondiglio da innumerevoli pirati: nel 1848 la guerra che infuriava sul continente spinse numerosissime persone a stabilirvisi per poter vivere indisturbate.\nUna targa sita nel \"Museo Cozumel\" attesta addirittura che l'ex presidente degli Stati Uniti Abraham Lincoln avvi\u00f2 delle trattative per l'acquisto dell'isola, che tuttavia non andarono in porto proprio a causa della guerra: essa sarebbe dovuta essere adibita come centro dove collocare gli schiavi neri liberati.\nDurante la Seconda guerra mondiale l'isola venne adibita a punto di scalo per gli aerei alleati: venne costruito un aeroporto, anche a costo di rimuovere numerosi siti archeologici.\nNel 1959 Jacques Cousteau fu tra i primi a notare la bellezza della barriera corallina di \"Palancar\", nella parte meridionale dell'isola: dalla pubblicit\u00e0 che ne fece nacque un certo interesse per Cozumel, che divenne un'apprezzata meta per gli appassionati di immersioni subacquee, successo solo in parte offuscato dalla controversa morte della cantante Kirsty MacColl.\nNegli anni settanta l'aeroporto venne ampliato considerevolmente per poter ricevere voli internazionali, e poter cos\u00ec incrementare il turismo sull'isola: per lo stesso motivo, negli anni novanta il vecchio porto di San Miguel venne dragato ed ampliato per accogliere anche navi di grosse dimensioni.\nNel 2005, Cozumel venne investita da due uragani di categoria 4 nella Scala Saffir-Simpson: l'uragano Emily in giugno e l'uragano Wilma in ottobre. Fu proprio quest'ultimo, meno potente ma pi\u00f9 lento nel muoversi, a causare i danni pi\u00f9 considerevoli.\nEconomia.\nL'economia dell'isola \u00e8 quasi completamente basata sul turismo di lusso: a Cozumel sono presenti infatti pi\u00f9 di cento fra ristoranti ed \"hotel\", prevalentemente situati sulla costa occidentale.\nIl turismo \u00e8 indirizzato principalmente verso le antiche rovine Maya che si possono ancora osservare sparse per l'isola (come il sito di San Gervasio), oppure verso la foresta lussureggiante e ricca di vita che le circonda, od ancora (e questo \u00e8 il motivo principale che spinge molta gente a visitare Cozumel) verso le spiagge bianche e le barriere coralline che circondano l'isola, le quali, sebbene abbiano risentito in maniera pesante sia degli uragani che hanno devastato i Caraibi nel 2005, sia dell'urbanizzazione selvaggia della costa.\nCollegati al turismo vi sono numerosissimi negozi di \"souvenir\" anche non appartenenti alla cultura locale (ad esempio sigari cubani, tequila etc.), e tre case di tolleranza.\nSu Cozumel mancano colture di una certa entit\u00e0, pertanto i generi alimentari vengono completamente importati dall'entroterra: per quanto riguarda l'acqua, la disponibilit\u00e0 idrica dell'isola non basta a soddisfare la richiesta degli abitanti, pertanto \u00e8 stato costruito un impianto di desalinizzazione nella sua parte meridionale.\nCozumel \u00e8 anche un famoso porto di attracco per le navi da crociera.\nCultura.\nSull'isola sono inoltre presenti due universit\u00e0: l\"'Universidad de Quintana Roo\" ed il \"Partenon\". Fra le facolt\u00e0 insegnate, la maggior parte riguarda l'apprendimento della lingua inglese, della gestione del turismo o la biologia marina.\nFra la fine di aprile e l'inizio di maggio nella citt\u00e0 di El Cedral, nella parte sud dell'isola, si tiene un caratteristico \"festival\", le cui origini risalgono, secondo la tradizione, a circa 150 anni fa, per opera di Casimiro C\u00e1rdenas: costui era l'unico sopravvissuto al massacro di Sab\u00e1n, il suo villaggio nell'entroterra yucateco, e imbarcatosi verso Cozumel giur\u00f2 di indire una festa annuale in onore di un crocifisso ligneo che gli aveva dato conforto dagli orrori della guerra. Attualmente, il festival della Santa Croce indetto da C\u00e1rdenas \u00e8 stato accorpato al pi\u00f9 vasto festival del Cedral, durante il quale si tengono per 5 giorni fiere, concerti, rodei e combattimenti fra tori.\nInfrastrutture e trasporti.\nL'isola \u00e8 servita dall'Aeroporto Internazionale di Cozumel."}
{"id": "2476584", "revid": "1494169", "url": "https://it.wikipedia.org/wiki?curid=2476584", "title": "Tennis Channel Open 2007 - Singolare", "text": "Il singolare del torneo di tennis Tennis Channel Open 2007, facente parte dell'ATP Tour, ha avuto come vincitore Lleyton Hewitt che ha battuto in finale J\u00fcrgen Melzer 6-4, 7-6 (12-10),\nRound Robin 1.\nVincitore del round robin: Evgenij Korol\u00ebv"}
{"id": "2476586", "revid": "1543377", "url": "https://it.wikipedia.org/wiki?curid=2476586", "title": "Vento scomposto", "text": "Vento scomposto \u00e8 il quarto romanzo di Simonetta Agnello Hornby, pubblicato in Italia nel 2009.\nL'autrice di origine siciliana ha scritto questo libro prima in inglese e dopo in italiano, rielaborando con cura ritmo, tono e lessico della narrazione; l'opera, come sostiene la stessa autrice: \u00abnon \u00e8 stata una mera traduzione\u00bb. Continua: \u00abRicordo i momenti felici di questa fatica, le considerazioni sull'armonia del linguaggio, sulla pertinenza del lessico, l'anima che ogni lingua ha e lo sforzo per rispettarle entrambe.\u00bb\nIl titolo originale, \"There is nothing wrong with Lucy\", \u00e8 stato trasformato nella versione italiana in \"Vento scomposto\", immagine che si rif\u00e0 a un passo dell'Ecclesiaste riportato nella prefazione dell'opera:\n\u00abIl vento soffia a mezzogiorno,&lt;br&gt;\npoi gira a tramontana;&lt;br&gt;\ngira e rigira&lt;br&gt;\ne sopra i suoi giri il vento ritorna.\u00bb\nLa Hornby per questo nuovo romanzo abbandona la caratteristica ambientazione siciliana per addentrarsi nella Londra moderna, passando con facilit\u00e0 dalla descrizione dei quartieri benestanti della City a quelli pi\u00f9 poveri e multietnici.\nTrama.\nMike Pitt, un merchant banker di trentasette anni, si \u00e8 trasferito da pochi mesi in una casa nel ricco quartiere di Kensington assieme all'attraente moglie Jenny, consulente di una catena di negozi, e alle due figlie, Amy di otto anni e Lucy di quattro. La loro vita sembra quella normale di una famiglia borghese e benestante, circondata da lussi, impegni lavorativi e feste, ma la maestra d'asilo di Lucy, Mrs Dooms, allarmata dai comportamenti e dai disegni della bambina, spezza l'equilibrio familiare dei Pitt incolpando il padre di abuso nei confronti della figlia. I genitori negano con forza le accuse della donna, ma la famosa psichiatra infantile che ha il compito di visitare le bambine, la dottoressa Cliff, conferma l'abuso. \u00c8 l'inizio di una lunga battaglia legale ed emotiva. I Pitt chiedono aiuto a Steve Booth, un ottimo avvocato specializzato in diritto di famiglia, che ha un modesto studio a Brixton ed \u00e8 abituato ad avere come clienti persone immigrate e povere. Aiutato dalle sue segretarie Sharon Steen e Pat Hall, Booth lavora strenuamente per difendere i suoi nuovi e ricchi clienti. Mike Pitt \u00e8 intanto costretto a lasciare la casa e a vedere le figlie solamente in orari prestabiliti e in presenza di due persone esterne alla famiglia. Anche se Jenny continua a ripetere che Lucy sta bene, l'arroganza caratteristica di Mike e una serie di coincidenze allarmanti non fanno che aumentare i sospetti nei suoi confronti.\nTematiche.\nLa Hornby in questo romanzo fa largo utilizzo delle sue conoscenze come avvocato dei minori e presidente del Tribunale di Special Educational Needs and Disability, dando un'immagine trasparente e a volte sconcertante del sistema legale inglese. Nella nota introduttiva a \"Vento Scomposto\", infatti, spiega come accuse non certe possano sconvolgere profondamente le famiglie e come troppo spesso i servizi sociali si siano dimostrati incompetenti e arroganti nei confronti delle famiglie."}
{"id": "2476587", "revid": "116626419", "url": "https://it.wikipedia.org/wiki?curid=2476587", "title": "Fred Moore", "text": "Ha collaborato soprattutto con Walt Disney.\nBiografia.\nFu uno dei maggiori animatori Disney: ha animato \"L'apprendista stregone\" in Fantasia e fu animatore anche in Cenerentola, Alice nel Paese delle Meraviglie (ha animato Bianconiglio) e Biancaneve e i sette nani.\nEra molto famoso all'interno degli Studios Disney per i suoi disegni di donne nude.\nHa avuto due figlie che gli hanno dato tre nipoti.\nNel 1946 lasci\u00f2 la Disney e and\u00f2 a lavorare con Walter Lantz e solo nel 1948 torn\u00f2 alla Disney.\nNel 1952, Fred Moore stava animando i bimbi sperduti de \"Le avventure di Peter Pan\" ma il 22 novembre ebbe un incidente stradale con sua moglie Virginia e il giorno dopo mor\u00ec di emorragia cerebrale."}
{"id": "2476588", "revid": "104458", "url": "https://it.wikipedia.org/wiki?curid=2476588", "title": "Breggia", "text": ""}
{"id": "2476596", "revid": "6923", "url": "https://it.wikipedia.org/wiki?curid=2476596", "title": "Juliet Mills", "text": "In Italia \u00e8 ricordata soprattutto per la sua interpretazione del ruolo di Pamela Piggott, al fianco di Jack Lemmon, nel film \"Che cosa \u00e8 successo tra mio padre e tua madre?\" (\"Avanti!\", nell'edizione originale e nella \"pi\u00e8ce\" teatrale da cui fu tratto), diretto nel 1972 da Billy Wilder e girato nell'isola d'Ischia.\nBiografia.\nFiglia dell'attore John Mills e dell'attrice e commediografa Mary Hayley Bell (e figlioccia di Vivien Leigh), nonch\u00e9 sorella maggiore dell'attrice Hayley Mills, inizia a recitare in giovanissima et\u00e0 come attrice bambina in quattro film durante i suoi primi otto anni di vita: \"Eroi del mare\" (1942) di No\u00ebl Coward e David Lean, girato quando era nata da appena undici settimane, \"So Well Remembered\" (1947) di Edward Dmytryk, \"Prigioniero della paura\" (1947) di Roy Ward Baker e \"The History of Mr. Polly\" (1949) di Anthony Pelissier, tutti interpretati dal padre John.\nNella stagione 1959-1960, poco pi\u00f9 che diciottenne, \u00e8 fra gli interpreti del lavoro televisivo \"Mrs. Miniver\", mentre nel medesimo periodo ottiene una candidatura ai Tony Award per la sua interpretazione nel lavoro teatrale \"Five Finger Exercise\". Sempre per il teatro \u00e8 interprete, nella stagione 1964-1965, in \"Alfie!\". Prosegue poi la carriera lavorando per il cinema, partecipando ai film \"Rancho Bravo\" (1966) di Andrew V. McLaglen, con Maureen O'Hara, James Stewart e Brian Keith, \"La cassa sbagliata\" (1966) di Bryan Forbes, accanto al padre John e Michael Caine, e, in Italia, all'horror \"Chi sei?\" (1974) di Ovidio G. Assonitis, insieme a Gabriele Lavia e Richard Johnson. Nel 1969 \u00e8 nel cast di \"Oh, che bella guerra!\" di Richard Attenborough. Successivamente lavora ancora per la televisione, ove \u00e8 nota soprattutto per avere interpretato la sit-com \"La tata e il professore\" (1970-1971), ottenendo una candidatura al Golden Globe per la miglior attrice in una serie commedia o musicale per il ruolo di Phoebe Figalilly.\nNel 1973 \u00e8 candidata al Golden Globe per la migliore attrice in un film commedia o musicale per il film \"Che cosa \u00e8 successo tra mio padre e tua madre?\" mentre vince un Emmy Award per l'interpretazione nella miniserie televisiva \"QB VII\" (1974). Continua a lavorare per il piccolo schermo e in teatro mentre, fra il 1999 e il 2008, interpreta un ruolo fisso nella soap opera \"Passions\", trasmessa in orario di daytime e per la quale ottiene un'altra candidatura agli Emmy.\nVita privata.\nMills si \u00e8 sposata tre volte. La prima volta spos\u00f2 nel 1961 Russell Alquist Jr., al quale diede un figlio, Sean. Il matrimonio dur\u00f2 fino al 1964. Il suo secondo matrimonio, con Michael Miklenda, dur\u00f2 dal 1975 al 1980 e dalla coppia nacque una figlia, Melissa. Mentre era sposata con Miklenda, Mills comparve in \"Tattletales\", e sostenne di non essere d'accordo con la liberazione della donna poich\u00e9 il teatro non discrimina. Nel 1980, Mills spos\u00f2 Maxwell Caulfield, 18 anni pi\u00f9 giovane di lei. A proposito della differenza di et\u00e0 Mills disse: \"Tutti sono sempre interessati al fatto che io abbia sposato qualcuno molto pi\u00f9 giovane di me ... Non esistono regole e questo \u00e8 ci\u00f2 che io credo, poich\u00e9 l'et\u00e0 non ha effettivamente alcuna importanza. Se voi incontrate qualcuno che vi \u00e8 molto vicino, qualcuno che amate, state con quello.\"\nMills divenne cittadina naturalizzata degli Stati Uniti il 10 ottobre 1975."}
{"id": "2476598", "revid": "1318658", "url": "https://it.wikipedia.org/wiki?curid=2476598", "title": "Professionista sanitario", "text": "Il professionista sanitario \u00e8 un operatore che fornisce servizi di assistenza sanitaria preventiva, curativa, promozionale o riabilitativa in modo sistematico a persone, famiglie o comunit\u00e0.\nTale professionista opera nei rami dell'assistenza sanitaria, tra alcuni di questi settori: medicina e chirurgia, odontoiatria, farmacia, biologia, psicologia, ostetricia, fisioterapia e infermieristica.\nProfessioni sanitarie in Italia.\nLe professioni sanitarie nell'ordinamento italiano sono tutte quelle professioni i cui operatori, in forza di un titolo abilitante rilasciato/riconosciuto dalla Repubblica italiana, lavorano in campo sanitario.\nCaratteristiche generali.\nDal 2006 sono esclusivamente di livello universitario, sono poste sotto la vigilanza del Ministero della Salute, e per esercitare una di esse occorre aver conseguito una laurea magistrale a ciclo unico della durata di 5 anni o 6 anni nel caso di Medicina e Odontoiatria (Medico, Dentista, Farmacista, Veterinario), una laurea triennale (Infermiere, Ostetrico, Fisioterapista, Logopedista, Podologo, Dietista, Educatore Professionale, Tecnico Audioprotesista, Tecnico Sanitario di Radiologia Medica, Tecnico Ortopedico, Tecnico Sanitario di Laboratorio Biomedico, Igienista Dentale, Tecnico Audiometrista, Assistente sanitario, Tecnico della Prevenzione nell'Ambiente e nei Luoghi di Lavoro, Ortottista, Terapista Occupazionale, Tecnico della Riabilitazione Psichiatrica e tutte le altre cos\u00ec soprannominate \"professioni sanitarie\") o dopo una laurea 3+2 (Psicologo, Chimico, Fisico, Biologo) ed aver successivamente superato un esame di Stato per l'abilitazione alla relativa professione.\nDisciplina normativa italiana.\nLa Corte costituzionale della Repubblica Italiana ha affermato che, ai sensi del riparto di competenze di cui all'art. 117 della Costituzione della Repubblica Italiana (parte II, Titolo V) e delle numerose pronunce della Consulta, la potest\u00e0 legislativa regionale nella materia concorrente delle professioni sanitarie deve rispettare il principio secondo cui l'individuazione delle figure professionali, con i relativi profili e titoli abilitanti, \u00e8 riservata, per il suo carattere necessariamente unitario, allo Stato, rientrando nella competenza delle Regioni la disciplina di quegli aspetti che presentano uno specifico collegamento con la realt\u00e0 regionale.\nNorme principali in tema sono:\n\u00c8 stata approvata in via definitiva dal Parlamento il 19 dicembre 2012 la legge sulle professioni non regolamentate (Disegno di legge n\u00b0 3270) e pubblicata in G.U. il 4 gennaio 2013, con la quale si dettano norme per il riconoscimento delle professioni non organizzate, dalle quali, per\u00f2, restano fuori le attivit\u00e0 riservate per legge alle professioni sanitarie.\nL'art. 1 comma 2 di tale legge, infatti, precisa che: \nTale comma quindi esclude dal campo di attivit\u00e0 di \u00abqueste professioni non regolamentate\u00bb le attivit\u00e0 riservate per legge alle 28 professioni sanitarie di livello universitario e poste sotto la vigilanza del Ministero della Salute.\nIl 7 febbraio 2013 la conferenza Stato-Regioni ha approvato un provvedimento in cui viene ribadito che le attivit\u00e0 di cura, diagnosi, prevenzione, assistenza e riabilitazione sono riservate alle professioni sanitarie poste sotto la vigilanza del Ministero della Salute; tali attivit\u00e0 sono pertanto precluse ai soggetti di cui alla legge 4 gennaio 2013.\nIl 15 febbraio 2018 \u00e8 entrata in vigore la Legge 11 gennaio 2018 n. 3 \"Delega al Governo in materia di sperimentazione clinica di medicinali nonch\u00e9 disposizioni per il riordino delle professioni sanitarie e per la dirigenza sanitaria del Ministero della Salute. (GU Serie Generale n. 25 del 31.01.2018) nota anche come Legge Lorenzin.\nElenco professioni sanitarie in Italia.\nLe professioni sanitarie, poste sotto la vigilanza del Ministero della Salute, svolgono attivit\u00e0 di prevenzione, diagnosi, assistenza, cura e riabilitazione . Esse sono alla luce della recente Legge 11 gennaio 2018 n.3:\nCon la legge n.43/2006 \u00e8 stata istituita la figura del \"Coordinatore delle professioni sanitarie\", che deve essere in possesso di master di primo livello in management o per le funzioni di coordinamento nell'area di appartenenza.\nAccanto alle professioni sanitarie esistono anche altre figure sanitarie, di livello non universitario, che sono:\nOrdini delle professioni sanitarie.\nCon il Decreto del 13 marzo 2018, attuativo della Legge n. 3 del 2018, vengono istituiti gli albi di 17 professioni sanitarie, fino ad oggi regolamentate e non ordinate, che entreranno a far parte dell\u2019\"Ordine dei tecnici sanitari di radiologia medica e delle professioni sanitarie tecniche, della riabilitazione e della prevenzione\". Si completa cos\u00ec il quadro normativo per tutte le 22 professioni sanitarie, ognuna delle quali avr\u00e0 un Albo professionale di riferimento.\nQuesto l\u2019elenco dei nuovi albi delle professioni sanitarie istituiti: Tecnico sanitario di laboratorio biomedico, Tecnico audiometrista, Tecnico audioprotesista, Tecnico ortopedico, Dietista, Tecnico di neurofisiopatologia, Tecnico fisiopatologia cardiocircolatoria e perfusione cardiovascolare, Igienista dentale, Fisioterapista, Logopedista, Podologo, Ortottista e assistente di oftalmologia, Terapista della neuro e psicomotricit\u00e0 dell'et\u00e0 evolutiva, Tecnico della riabilitazione psichiatrica, Terapista occupazionale, Educatore professionale\nalbo della professione sanitaria di Tecnico della prevenzione nell'ambiente e nei luoghi di lavoro.\nPer l'esercizio di ciascuna delle professioni sanitarie in qualunque forma giuridica svolto, \u00e8 necessaria l'iscrizione al rispettivo albo professionale.\nQueste, quindi, sono le Federazioni nazionali degli ordini delle professioni sanitarie, ciascuna con uno o pi\u00f9 albi degli iscritti:"}
{"id": "2476602", "revid": "115533", "url": "https://it.wikipedia.org/wiki?curid=2476602", "title": "Bell 205", "text": ""}
{"id": "2476606", "revid": "767487", "url": "https://it.wikipedia.org/wiki?curid=2476606", "title": "L'amore arriva in treno", "text": "L'amore arriva in treno (in hindi \u091c\u092c \u0935\u0940 \u092e\u0947\u091f), \u00e8 un film di Bollywood del 2007 diretto da Imtiaz Ali, con Kareena Kapoor. Il titolo originale significa \"Quando ci siamo incontrati\".\nTrama.\nAdytia Kashyap \u00e8 figlio di un famoso imprenditore afflitto dalle pene d'amore, poich\u00e9 la donna che amava si \u00e8 sposata con un altro uomo. Decide cos\u00ec di salire su un treno scelto a caso. Sul treno incontra Geet, donna dal carattere esuberante che si mette in testa di aiutarlo a scacciare i cattivi pensieri e fargli capire che la vita \u00e8 un gioco, e va vissuta come tale.\nAll'inizio sono scintille: lui non sembra per niente apprezzare l'invadenza e l'eccessiva spontaneit\u00e0 di Geet. Poi, per\u00f2, l'incontro con Geet finisce per cambiargli la vita per sempre; quando tocca a lei soffrire le pene d'amore per l'uomo per il quale era fuggita da casa, i ruoli si invertono, e Geet capisce cosa significa amare veramente."}
{"id": "2476608", "revid": "98077", "url": "https://it.wikipedia.org/wiki?curid=2476608", "title": "Sierra Madre (Cuba)", "text": ""}
{"id": "2476610", "revid": "767487", "url": "https://it.wikipedia.org/wiki?curid=2476610", "title": "Viola Reggio Calabria 1994-1995", "text": "Rosa della Viola Reggio Calabria per la stagione 1994-1995 di Serie A1.\nPiazzamento finale: 11\u00ba posto.\nSponsor: Pfizer."}
{"id": "2476611", "revid": "228587", "url": "https://it.wikipedia.org/wiki?curid=2476611", "title": "Antonio Bassolino", "text": "\u00c8 stato deputato alla Camera dal 1987 al 1994 per due legislature: la X e la XI nel gruppo PCI - PDS, sindaco di Napoli per due mandati consecutivi dal 6 dicembre 1993 al 24 marzo 2000 e Ministro del lavoro e della previdenza sociale nel primo governo D'Alema dal 21 ottobre 1998 al 21 giugno 1999, Presidente della Regione Campania per due mandati successivi dal 18 maggio 2000 al 17 aprile 2010.\nGi\u00e0 esponente del Partito Comunista Italiano, del Partito Democratico della Sinistra e dei Democratico di Sinistra, \u00e8 stato tra i fondatori del Partito Democratico che ha successivamente abbandonato nel 2017.\nBiografia.\nAntonio Bassolino nasce il 20 marzo 1947 ad Afragola, nella provincia di Napoli. Nel palazzo dove abitava c'era la sezione \"Antonio Gramsci\" del Partito Comunista Italiano (PCI) di Afragola, dove da bambino andava a giocare a calciobalilla. L\u00ec un compagno gli dette da leggere le \"Lettere dal Carcere\" di Antonio Gramsci, e quella lettura lo indusse nel 1962, a soli 15 anni, ad iscriversi al PCI, militando nella Federazione Giovanile Comunista Italiana (FGCI) del PCI. La sezione era frequentata soprattutto da braccianti, con i quali Bassolino si recava la mattina prima di andare al ginnasio, al mercato delle braccia, rendendosi conto delle condizioni di sfruttamento a cui erano sottoposti.\nNel 1963, a 16 anni, diventa segretario della sezione del PCI ad Afragola, a seguito della deroga che dalla sezione chiesero alla federazione provinciale. Il suo primo comizio, dell'estate 1964 al fianco di Giorgio Napolitano all'epoca segretario del Pci di Napoli, fu il comizio finale di una manifestazione contro l\u2019invasione del Vietnam da parte degli Stati Uniti.\nNel 1965 consegue il diploma di maturit\u00e0 classica al Liceo Garibaldi di Napoli.\nNel 1970 viene eletto consigliere regionale, mentre nel 1971 viene nominato segretario della federazione del PCI di Avellino sino al 1975. Nel 1976 viene nominato segretario della Campania sino al 1983. Nel frattempo, nel 1972 \u00e8 immesso nel comitato centrale del partito. Nel 1980 \u00e8 nominato responsabile della commissione per il Mezzogiorno e in seguito di quella per il Lavoro.\nAlle elezioni politiche del 1987 viene eletto alla Camera dei deputati nelle circoscrizioni Napoli-Caserta e Catanzaro-Cosenza-Reggio Calabria, optando per quest'ultima, ed entra nella commissione bicamerale Lavoro. Nel 1990 gli viene affidata la commissione mass media.\nAl XX congresso del PCI (l'ultimo) a Rimini, dove avviene definitivamente la svolta della Bolognina di Achille Occhetto dal PCI al Partito Democratico della Sinistra (PDS dove Bassolino confluisce), svolge un ruolo di mediazione tra i sostenitori (tra gli altri Massimo D'Alema, Walter Veltroni e Piero Fassino) e gli avversari della transizione (Armando Cossutta, Alessandro Natta, Pietro Ingrao, Sergio Garavini e Fausto Bertinotti).\nAlle elezioni politiche del 1992 viene ricandidato nella circoscrizione Napoli-Caserta, e rieletto deputato alla Camera tra le liste del PDS, dove nella XI legislatura \u00e8 componente della 8\u00aa Commissione Ambiente, Territorio e Lavori Pubblici e 10\u00aa Commissione Attivit\u00e0 Produttive, Commercio e Turismo.\nSindaco di Napoli.\nPrimo mandato.\nNel 1993 il partito lo invia a Napoli come commissario della federazione, travolta dagli scandali di Tangentopoli, venendo successivamente candidato a sindaco della stessa citt\u00e0. Alle elezioni comunali di quello stesso anno supera il principale avversario, Alessandra Mussolini del Movimento Sociale Italiano, al ballottaggio del 5 dicembre 1993 guidando una coalizione di centro-sinistra formata da Partito Democratico della Sinistra, Partito della Rifondazione Comunista, Federazione dei Verdi, Rinascita Socialista, La Rete e la lista civica \"Alternativa per Napoli\" e divenendo cos\u00ec il primo sindaco eletto direttamente dai cittadini della citt\u00e0.\nSecondo mandato.\nPortato a termine il primo mandato, viene ricandidato in occasione delle elezioni comunali del novembre 1997, e rieletto ottenendo il 72,9% dei voti al primo turno, col sostegno di una coalizione sempre di centro-sinistra formata da Partito Democratico della Sinistra, Partito Popolare Italiano, Partito della Rifondazione Comunista, Rinnovamento Italiano, Federazione dei Verdi - La Rete, Partito Repubblicano Italiano, Unione Democratica e le liste civiche di \"\"Napoli Citt\u00e0 Nuova\" e \"Riformisti per Napoli\".\nProvvedimenti.\nNel generale senso di rinnovamento che attravers\u00f2 la citt\u00e0 di Napoli, dopo gli scandali di corruzione di Tangentopoli che flagell\u00f2 i discussi esponenti locali della DC e del pentapartito (Alfredo Vito, Francesco De Lorenzo, Giulio Di Donato, Paolo Cirino Pomicino, Antonio Gava), negli anni dell'amministrazione Bassolino in quel periodo venne soprannominato dalla stampa \"Rinascimento Napoletano\"\". In quegli anni con il Piano Comunale Trasporti nella Linea 1 della metropolitana di Napoli 1995 venne inaugurato il tratto in viadotto tra Colli Aminei-Piscinola. Tra il 1996 e il 2000 aprono i cantieri per Materdei a Dante, Dante a Garibaldi, con il piano generale dei trasporti vengono cambiati i progetti originari unendo in un unico anello la metropolitana, la tratta completa \u00e8 \"Piscinola-Dante-Garibaldi-Aeroporto-Piscinola\". Vengono inoltre pedonalizzate le principali vie commerciali della citt\u00e0 e Piazza del Plebiscito e, per rilanciare l'immagine della citt\u00e0, viene potenziato il Maggio dei monumenti che nel 1994 registrer\u00e0 circa un milione di visitatori e, per certi aspetti, fu il banco di prova per l'organizzazione dell'imminente G7 quando furono predisposti dei piani di traffico e di sicurezza sulla base di quelli scelti per il Maggio Monumenti.\nMinistro del Lavoro e della Previdenza sociale.\nCon la nascita del primo governo presieduto da Massimo D'Alema, il 21 ottobre 1998 giura nelle mani del Presidente della Repubblica Oscar Luigi Scalfaro come Ministro del lavoro e della previdenza sociale, rimanendo in carica fino al 20 giugno 1999, quando Bassolino decide di abbandonare il mandato di ministro e tornare a Napoli, poche settimane dopo l'omicidio del suo consulente giuridico: il professore Massimo D'Antona.\nTra i suoi provvedimenti come ministro si ricordano in proposito la modifica al decreto legge sugli straordinari e la modifica della durata dell'orario settimanale di lavoro (da 48 a 45 ore).\nPresidente della Regione Campania.\nPrimo mandato.\nNel 2000 abbandona l'incarico di sindaco e si candida alla presidenza della Regione Campania. Nonostante le polemiche per aver lasciato Napoli in favore di incarichi di politica nazionale, non placate pur dopo le dimissioni da Ministro, viene eletto con la maggioranza assoluta dei voti (54,3%) sostenuto dalla coalizione dell'Ulivo (formata da Democratici di Sinistra, Partito Popolare Italiano, Unione Democratici per l'Europa, I Democratici, Socialisti Democratici Italiani, Partito della Rifondazione Comunista, Rinnovamento Italiano, Federazione dei Verdi, Partito dei Comunisti Italiani e Partito Repubblicano Italiano) battendo Antonio Rastrelli di Alleanza Nazionale e sostenuto dalla Casa delle Libert\u00e0 (Forza Italia, Centro Cristiano Democratico, Partito Democratico Cristiano, Cristiani Democratici Uniti, Movimento Sociale - Fiamma Tricolore, Partito Socialista - Socialdemocrazia e Lega Sud Ausonia).\nHa ricevuto il premio \"Gold star\" dall'Associazione dei giornalisti europei per la promozione turistica e culturale della citt\u00e0 di Napoli.\nSecondo mandato.\nViene rieletto presidente della giunta della Regione Campania, il 3 e 4 aprile 2005, con il 61,6% dei voti guidando la coalizione dell'Unione (formata da Democrazia \u00e8 Libert\u00e0 - La Margherita, Democratici di Sinistra, Popolari UDEUR, Socialisti Democratici Italiani, Partito della Rifondazione Comunista, Federazione dei Verdi, Partito dei Comunisti Italiani, Italia dei Valori - Lista Consumatori, Democrazia Liberale - Repubblicani, Democrazia Federalista, Repubblicani Europei e lista civica \"Governo Civico\") e battendo Italo Bocchino di Alleanza Nazionale e sostenuto nuovamente dalla Casa delle Libert\u00e0 (Forza Italia, Unione dei Democratici Cristiani e di Centro, Nuovo PSI, Partito Repubblicano Italiano, Partito Pensionati e Movimento Idea Sociale).\nNello stesso anno si sposa con Anna Maria Carloni, eletta al Senato nella XV legislatura e nella XVI legislatura.\n\u00c8 stato oggetto di critiche perch\u00e9 la Regione Campania avrebbe effettuato operazioni economiche ritenute svantaggiose con la Banca UBS, presso cui lavora il figlio, Gaetano Bassolino, all'interno del settore che si occupa degli investimenti delle pubbliche amministrazioni. Il consulente finanziario della trasmissione Report (trasmessa il 14 ottobre 2007) ha affermato che l'operazione sarebbe costata alla Regione Campania 28 milioni di euro di costi impliciti, trasferendo per\u00f2 questo debito sulle gestioni future.\nAll'inizio del 2008 \u00e8 tornato al centro di feroci polemiche a causa della nuova emergenza dei rifiuti nella regione Campania e nella provincia di Napoli in particolare. Antonio Di Pietro, allora Ministro delle infrastrutture, ne ha chiesto pubblicamente le dimissioni attraverso il suo blog.\nMomentaneo ritiro dalla politica e l'attivit\u00e0 culturale.\nNel 2009 diventa presidente della Fondazione SUDD, onlus che non beneficia di contributi privati. Dopo una breve crisi nel 2013 per mancanza di fondi, la Fondazione continua la sua opera per tener vivo il dibattito sul Mezzogiorno d'Italia, in ogni sua implicazione: sociale, economica, politica e culturale.\nCandidatura alle primarie di Napoli.\nIl 21 novembre 2015, con un tweet, annuncia la sua candidatura alle primarie del PD per un nuovo mandato da sindaco di Napoli. La sua candidatura viene osteggiata dalla Segreteria Nazionale, con dichiarazioni che Bassolino non \u00e8 il candidato ufficiale del partito, arrivando anche a proporre, per bocca dei vicesegretari nazionali Lorenzo Guerini e Debora Serracchiani, una norma che escludesse la partecipazione a chi fosse gi\u00e0 stato Sindaco, norma osteggiata da Bassolino e mai concretizzatasi. Tra gli sfidanti la deputata orfiniana Valeria Valente, proposta dal partito, il segretario provinciale dei GD di Napoli Marco Sarracino e l'oncologo Antonio Marfella per il PSI, mentre viene escluso per non aver raccolto le firme necessarie l'ex sottosegretario agli Esteri del PDS nei Governi D'Alema e Amato Umberto Ranieri.\nIl 6 marzo 2016 le primarie vedono la vittoria della deputata ed ex assessore della giunta Iervolino, Valeria Valente, sostenuta da renziani e giovani turchi del presidente PD Matteo Orfini, considerata la candidata ufficiale del partito. Valente ottiene 13.419 voti pari al 43.7% contro i 12.967 voti pari al 42.2% dell'ex Sindaco e Governatore con una differenza di 452 voti (1.5%) seguiti dal segretario comunale dei GD Napoli, Marco Sarracino, appoggiato dalla sinistra Dem, con 3.266 voti pari a 10.6% e da Antonio Marfella, appoggiato dal PSI, con 1.044 pari al 3.4%. Votano 30.693 elettori, oltre il doppio rispetto ai 16.500 napoletani delle Primarie del 2015 per il candidato Presidente della Campania.\nTuttavia, il giorno successivo, il sito Fanpage pubblica due video nei quali cinque cronisti in altrettanti seggi per le primarie dei 78 totali filmano dei consiglieri comunali che indirizzano gli elettori chiedendo il voto per la Valente consegnando soldi a titolo di donazioni per le primarie; tra questi vengono identificati anche ex candidati di centrodestra vicini a Nicola Cosentino e Salvatore Cuffaro. Dopo i video Bassolino decide di ricorrere alla Commissione di Garanzia delle Primarie di Napoli ma il suo ricorso viene respinto immediatamente (8 no, un astenuto e 3 assenti, i rappresentanti di Bassolino) perch\u00e9 oltre le 24 ore e perch\u00e9 contestava irregolarit\u00e0 generali e non specifiche all'annullamento dei seggi incriminati. Poche ore prima del verdetto tuttavia, il presidente del Pd Matteo Orfini e il vicesegretario Lorenzo Guerini, pur condannando le irregolarit\u00e0, avevano gi\u00e0 confermato il risultato del voto e la legittimit\u00e0 della vittoria di Valente nonostante i video. Bassolino ha parlato in tale occasione di \"\"presa in giro agli elettori e alla citt\u00e0\" e di \"sentenza preconfezionata\"\". Bassolino, dopo aver convocato i suoi sostenitori al teatro Augusteo, ha fatto ricorso in appello alla Commissione di Garanzia regionale contestando il risultato elettorale e chiedendo di rivotare nei 5 seggi inquinati (annullando i voti infatti sarebbe stato lui il vincitore); tuttavia anche stavolta la Commissione ha rigettato il ricorso confermando la vittoria della Valente, che allo stesso tempo aveva effettuato un ricorso per rigettare la proposta di Bassolino, con 7 no, 4 si e un astenuto.\nReferendum 2016 e l'addio al PD.\nAd ottobre del 2016 si schiera a favore del \"S\u00ec\" nella campagna referendaria riguardo alla riforma costituzionale Renzi-Boschi, pur formulando delle critiche, in particolare alla maniera con cui si \u00e8 giunti alla consultazione.\nIl 2 novembre 2017 Bassolino lascia il Partito Democratico non rinnovando la tessera, dopo dieci anni di appartenenza, in netto disaccordo sia con la guida accentratrice di Matteo Renzi, sia per la mozione su Bankitalia che per la scelta del governo Gentiloni di usare il voto di fiducia per far approvare la legge elettorale \"Rosatellum\", affermando di guardare con interesse al Campo Progressista di Giuliano Pisapia.\nNuova candidatura a sindaco di Napoli.\nIl 13 febbraio 2021 Bassolino annuncia via social la sua ricandidatura a sindaco di Napoli, con il sostegno di tre liste civiche (\"Bassolino per Napoli\", \"Con Napoli\" e \"Napoli \u00e8 Napoli\"), Azione di Carlo Calenda e il Partito Gay. Alla tornata elettorale raccoglie l'8,2% dei consensi, favorendo un seggio che spetta proprio a lui, arrivando terzo dietro all'eletto Gaetano Manfredi del centro-sinistra/Movimento 5 Stelle e Catello Maresca del centro-destra.\nIl 3 gennaio 2022 annuncia, in un'intervista a \"Il Mattino\", che dopo le elezione del Presidente della Repubblica \u00ab\"ci sar\u00e0 un'assemblea per spingere su un movimento politico di chiara sinistra riformatrice: che deve avere il suo ancoraggio sui temi sociali, del lavoro e delle persone pi\u00f9 deboli\"\u00bb \u00ab\"da collegare con tante esperienze che stanno in altre parti d'Italia\"\u00bb.\nVicende giudiziarie.\nRichiesta di rinvio a giudizio e condanna della magistratura contabile.\nIl 31 luglio 2007 \u00e8 stato richiesto il rinvio a giudizio dalla Procura della Repubblica di Napoli per i presunti reati che avrebbe commesso durante il periodo tra il 2000 e il 2004 come commissario straordinario per l'emergenza rifiuti in Campania. Durante l'udienza preliminare, i PM Noviello e Forleo hanno contestato che l'emergenza rifiuti sarebbe stata l'occasione per far guadagnare cifre \u00abinimmaginabili\u00bb a chi aveva lavorato negli anni precedenti al commissariato straordinario, dove durante la gestione Bassolino i subcommissari avrebbero ricevuto compensi pari anche a novantacinquemila euro al mese. I vertici di Impregilo e alcuni ex rappresentanti del commissariato si sarebbero quindi letteralmente arricchiti: il subcommissario Vanoli percepiva un milione e cinquantamila euro all'anno, i subcommissari Paolucci e Facchi, compensi tra gli ottocento e i novecentomila euro.\nLa stessa situazione si sarebbe verificata anche quando commissario era il prefetto Corrado Catenacci, che in una intercettazione telefonica si lamentava con l'interlocutore, perch\u00e9 il suo stipendio era di cinquemila euro mensili, mentre due tecnici della struttura commissariale intascavano cifre pari a un miliardo di lire all'anno. Sostiene la Procura che \u00abpi\u00f9 durava l'emergenza pi\u00f9 si guadagnava\u00bb, e quindi la gestione commissariale non avrebbe avuto affatto interesse a superare la crisi. Di qui le molte inadempienze contestate ad Antonio Bassolino \u2014 soprattutto non aver messo a norma gli impianti CDR che producono un materiale inutilizzabile come combustibile in un inceneritore \u2014 e di cui, secondo i PM, Bassolino sarebbe stato a conoscenza perch\u00e9 il suo ruolo di commissario era un ruolo \u00abamministrativo\u00bb e aveva quindi \u00abgiuridicamente l'obbligo di controllare\u00bb. Quella cattiva gestione commissariale avrebbe consentito all'Impregilo di far finire in discarica non il 14 per cento dei rifiuti prodotti, cos\u00ec come prevedeva il piano, ma il 49 per cento, intasando quindi gli impianti e creando quella che i PM hanno chiamato la \u00abfame di discariche\u00bb attuale. Una crisi che \u00e8 costata all'Italia pesanti sanzioni dall'UE.\nNel dicembre del 2007 \u00e8 arrivata la condanna dei magistrati contabili napoletani: Antonio Bassolino, all'epoca in cui era commissario straordinario all'emergenza rifiuti, aveva istituito, senza averne titolo, un call center per fornire ai napoletani informazioni di natura ambientale, sprecando cos\u00ec - secondo la Corte dei Conti - ingenti risorse pubbliche, sottraendole all'emergenza rifiuti. Il danno erariale patito dallo Stato \u00e8 stato quantificato dai giudici della procura regionale della Corte dei Conti della Campania in tre milioni e duecentomila euro, che Bassolino dovrebbe risarcire, in caso di conferma della condanna. Il legale di Bassolino ha comunicato che il suo assistito ritiene infondate le accuse e che \u00e8 gi\u00e0 stato presentato ricorso alla sentenza che quindi attualmente \u00e8 sospesa. Il 24 ottobre 2009 viene indagato assieme al prefetto di Napoli Alessandro Pansa sul filone dei rifiuti; inchiesta relativa a presunte irregolarit\u00e0 nell'affidamento di lavori di bonifica di siti e falde inquinati lungo il litorale flegreo.\nRinvio a giudizio, richiesta di dimissioni e assoluzione sul processo rifiuti.\nNel febbraio 2008 viene rinviato a giudizio su richiesta della Procura di Napoli con ipotesi di reato che vanno dalla frode in pubbliche forniture, alla truffa ai danni dello Stato, abuso di ufficio, falso e reati ambientali, nel periodo in cui era Commissario Straordinario per l'emergenza rifiuti. Nell'ambito di questo stesso procedimento \u00e8 stato disposto un sequestro cautelativo dei beni di Bassolino. In tale circostanza si \u00e8 appurato che Bassolino risulta non possedere beni immobili.\nIn seguito al rinvio a giudizio numerosi esponenti politici nazionali e locali, in modo trasversale agli schieramenti politici, hanno invitato Bassolino a presentare le sue dimissioni dalla carica di presidente della Campania. Gianfranco Fini, interpretando il pensiero politico della forze di centro-destra, ha parlato di \u00absituazione insostenibile\u00bb, auspicando le dimissioni, mentre Antonio Di Pietro non ha manifestato \u00abnessun dubbio sul fatto che Antonio Bassolino debba dimettersi\u00bb. Lo stesso Walter Veltroni, all'epoca leader del Partito Democratico, durante la campagna elettorale per le elezioni politiche 2008, parlando della vicenda, ha dichiarato che \u00abdi fronte a vicende cos\u00ec amare per lui l'unica cosa sia affidarsi alla sua coscienza civile\u00bb. L'ex leader de La Sinistra l'Arcobaleno Fausto Bertinotti ha affermato che in Campania \u00abun intero ciclo \u00e8 finito, bisogna tornare rapidamente alle elezioni per colmare uno iato che c'\u00e8 tra i cittadini e le istituzioni\u00bb. Bassolino dal canto suo, agli inviti alle dimissioni, ha replicato negativamente: \u00abHo la coscienza a posto e le mani pulite; non ho fatto nulla di male\u00bb.\nIl 30 marzo 2010, Bassolino \u00e8 stato nuovamente rinviato a giudizio dal giudice Vincenzo Alabiso. \u00c8 accusato di peculato per aver versato 79\u00a0000 euro a uno dei consulenti del commissariato ai rifiuti.Il 23 aprile 2012 cadono in prescrizione molti capi di accusa nel processo sui rifiuti in Campania. Nonostante ci\u00f2 l'assoluzione, richiesta dagli avvocati, non viene concessa.\nIl 4 luglio 2012 la Corte dei conti della Campania ha sentenziato riguardo alla gestione del commissariato per le alluvioni, creato per prevenire il rischio su un territorio ferito da eventi catastrofici, come la strage di Sarno del maggio 1998. Con questa sentenza i giudici contabili hanno condannato Bassolino e un dirigente della Regione, Fernando De Angelis, a risarcire la Presidenza del Consiglio dei ministri - dipartimento della Protezione Civile per circa 195.000 euro a testa. \u00c8 la conseguenza di un'ordinanza del 21 luglio 2004 con cui il commissario straordinario Bassolino dispose di assegnare ai dipendenti regionali in servizio presso il commissariato, \u201cin aggiunta allo stipendio gi\u00e0 in godimento\u201d, un compenso mensile \u2018omnicomprensivo\u2019 di 2700 euro per coordinatore, 2100 euro per dirigente, 900 euro per collaboratore e 700 euro per collaborazioni di personale con qualifiche inferiori..\nNel febbraio 2013 la magistratura contabile lo condanna a risarcire al Comune 560.893 euro per gli operai ed ex lavoratori socialmente utili chiamati negli anni 2000 negli enti di bacino per lavorare alla raccolta differenziata ma in realt\u00e0 inattivi.\nIl 4 novembre 2013, a seguito di ricorso in appello contro la sentenza di proscioglimento per prescrizione del 23 aprile 2012 nel processo sulla gestione del ciclo dei rifiuti a Napoli e in Campania, Bassolino viene assolto con formula piena (per alcuni capi perch\u00e9 il fatto non sussiste e per altri perch\u00e9 il fatto non costituisce reato).\nScritti.\nHa pubblicato i saggi \"Mezzogiorno alla prova\" (1980) e \"La repubblica delle citt\u00e0\" (1996) e ha svolto attivit\u00e0 pubblicistica orientata ai temi dell'occupazione e della criminalit\u00e0 organizzata, e del Mezzogiorno.\nNel 2010, poco dopo la conclusione della sua esperienza da Presidente della Regione Campania, pubblica \"Napoli, Italia\", autobiografia politica ragionata. Il buon riscontro del testo lo spinge a scrivere \"Le Dolomiti di Napoli. Racconti di politica e di vita\" (2013), il cui successo, assieme alle assoluzioni nei processi pi\u00f9 importanti sui rifiuti, lo rimettono al centro del dibattito politico a Napoli.\nNella cultura di massa.\nIl regista Mario Martone gli dedica un personaggio di un cortometraggio \"La salita\", interpretato da Toni Servillo: un sindaco in fascia tricolore che percorre a fatica a piedi il Vesuvio."}
{"id": "2476612", "revid": "1543377", "url": "https://it.wikipedia.org/wiki?curid=2476612", "title": "Marshosaurus bicentesimus", "text": "Marshosaurus (il cui nome significa \"lucertola di Marsh\") \u00e8 un genere estinto di dinosauro teropode di medie dimensioni appartenente alla superfamiglia dei megalosauroidi vissuto nel Giurassico superiore, circa 155-150 milioni di anni fa, in quella che \u00e8 oggi la Formazione Morrison, dello Utah, e forse, anche in Colorado. L'unica specie ascritta a questo genere \u00e8 \"M. bicentesimus\".\nDescrizione.\nIl \"Marshosaurus\" era un teropode di medie dimensioni. Nel 2010, Gregory S. Paul, ne stim\u00f2 una lunghezza di circa 4,5 metri, per un peso complessivo di due quintali. L'olotipo composto da un ileo completo \u00e8 lungo circa 375 millimetri, mentre il cranio (se correttamente assegnato) era lungo circa 60 centimetri. Il cranio era piuttosto grosso e armato di lunghi denti aguzzi.\nNel 2012, Matthew Carrano stabil\u00ec alcune autapomorfie, sulla base dell'olotipo: la sutura tra il peduncolo pubico e l'osso pubico \u00e8 convesso, curvata verso l'alto, nella parte anteriore e concava nella parte posteriore.\nClassificazione.\nQuesto animale \u00e8 stato descritto per la prima volta nel 1976 da Madsen. Le caratteristiche del marshosauro sono piuttosto insolite: la sola pelvi, ad esempio, presenta caratteri visti in celofisoidi, celuridi, sinraptoridi e allosauridi. Uno scheletro incompleto, scoperto nel 1912 ma attribuito a questa specie solo molto pi\u00f9 tardi, mostra un animale probabilmente simile a un carnosauro primitivo, o forse imparentato con i torvosauridi."}
{"id": "2476613", "revid": "7", "url": "https://it.wikipedia.org/wiki?curid=2476613", "title": "In Which We Serve", "text": ""}
{"id": "2476614", "revid": "767487", "url": "https://it.wikipedia.org/wiki?curid=2476614", "title": "Enterobacter", "text": "Enterobacter \u00e8 un genere di batteri Gram negativi asporigeni ed anaerobi facoltativi. Sono in grado di utilizzare il lattosio e i citrati, producono quindi la \u03b2-galattosidasi e la citrasi. Risultano negativi alla prova del rosso metile e positivi alla prova di Voges-Proskauer, compiono quindi la fermentazione 2,3-butilenglicole. Sono molto simili alla Klebsiella, ma se ne differenziano per la mobilit\u00e0 e per la produzione di Ornitina-decarbossilasi. Fanno parte del gruppo dei coliformi.\nSono normalmente presenti nell'intestino dell'uomo come commensali, ma in soggetti immunodepressi (tipicamente ricoverati ospedalieri) manifestano una patogenicit\u00e0 che pu\u00f2 causare infezioni delle vie urinarie."}
{"id": "2476615", "revid": "22356", "url": "https://it.wikipedia.org/wiki?curid=2476615", "title": "Marshosaurus", "text": ""}
{"id": "2476618", "revid": "7", "url": "https://it.wikipedia.org/wiki?curid=2476618", "title": "Avanti! (film)", "text": ""}
{"id": "2476620", "revid": "119760720", "url": "https://it.wikipedia.org/wiki?curid=2476620", "title": "Kutkh", "text": "Kutkh o Kutq () \u00e8 una divinit\u00e0 dall'aspetto di corvo, venerata dalle popolazioni autoctone della Russia orientale costiera.\nDenominazioni.\nA seconda dell'etnia presa in considerazione, esso prende i nomi di Kutq fra gli Itelmeni, K\u00fatqI/K\u00fatqIy/K\u00fasqIy fra i Coriachi del sud, K\u00faykIy/Q\u00faykIy fra i Coriachi del nord, K\u00farkil fra i Ciukci: i Coriachi, per i quali questa divinit\u00e0 \u00e8 particolarmente importante, sogliono utilizzare il superlativo assoluto per nominarla (\"Kutq\u00cdnnaku\", \"Kusq\u00cdnnaku\" o \"Kuy\u00cdnnaku\", tutte dal significato \"il grande Kutkh\", oppure semplicemente \"Dio\").\nMiti e leggende.\nPresente nel \"pantheon\" di numerose culture, Kutkh riveste i ruoli pi\u00f9 disparati: in ogni caso, esso ha sempre un ruolo chiave nella creazione del mondo e della razza umana, oltre a essere un potente sciamano e occasionalmente anche un \"trickster\", ruoli questi che si ritrovano con la stessa frequenza anche nelle culture degli indiani americani della costa nordoccidentale, strettamente imparentati con gli aborigeni dell'Estremo Oriente russo.\nIl mito di Kutkh si presenta in numerose versioni, spesso contraddittorie: se in alcune leggende esso viene esplicitamente creato da un'entit\u00e0 superiore, in altre \u00e8 Kutkh stesso a crearsi (a volte a partire da una vecchia pelliccia) e si pavoneggia di ci\u00f2. La Kam\u010datka altro non sarebbe che una sua piuma accidentalmente caduta e andatasi a posare sull'oceano (e sarebbe cos\u00ec ricca di vulcani proprio a testimoniare la natura collerica e volubile del dio), mentre in altre storie meno poetiche i continenti sarebbero i suoi escrementi e i fiumi e i laghi la sua urina. Tratto comune a tutte le culture che venerano Kutkh \u00e8 il fatto che egli permette al sole di sorgere sulla terra, sia rimuovendo le pietre che ne offuscano lo splendore, sia rubando il sole e la luna a qualche spirito maligno che se n'\u00e8 impossessato per proprio uso personale (analogamente a quanto accade nelle culture Haida e Tlingit): in alcuni casi \u00e8 proprio Kutkh la divinit\u00e0 da derubare per permettere agli astri di sorgere.\nKutkh sarebbe inoltre assai virile: molti miti riguardanti la creazione dell'uomo lo vedono copulare con altri spiriti animali, anche se solitamente Kutkh ha interazioni di tipo negativo con le altre divinit\u00e0 (cane, lupo, volpe, ghiottone, topo, gufo, foca, tricheco e altri), che vengono da esso truffate od offese.\nUn esempio \u00e8 la leggenda dei Ciukci, \"Kutkh e i topi\":\nL'esploratore russo Stepan P. Kra\u0161eninnikov, giunto in Kam\u010datka, descrive cos\u00ec la concezione che gli Itelmeni avevano di Kutkh:\nLa figura di Kutkh rimane ancora popolare in Kam\u010datka, dove viene utilizzata anche nelle pubblicit\u00e0 di prodotti. Manufatti coriachi rappresentanti la divinit\u00e0, spesso arricchiti con perline e pelliccia, vengono vendute come \"souvenir\"."}
{"id": "2476621", "revid": "767487", "url": "https://it.wikipedia.org/wiki?curid=2476621", "title": "Tennis Channel Open 2007 - Doppio", "text": "Il doppio del torneo di tennis Tennis Channel Open 2007, facente parte dell'ATP Tour, ha avuto come vincitori Bob Bryan e Mike Bryan che hanno battuto in finale Jonathan Erlich e Andy Ram 6\u20134, 4\u20136, 10\u20138."}
{"id": "2476626", "revid": "767487", "url": "https://it.wikipedia.org/wiki?curid=2476626", "title": "Viola Reggio Calabria 1995-1996", "text": "Rosa della Viola Reggio Calabria per la stagione 1995-1996 di Serie A1.\nPiazzamento finale: 8\u00ba posto, eliminata agli ottavi di finale dalla Olimpia Pistoia.\nSponsor: \"nessuno.\""}
{"id": "2476630", "revid": "767487", "url": "https://it.wikipedia.org/wiki?curid=2476630", "title": "V\u00e4stg\u00f6talagen", "text": "Il V\u00e4stg\u00f6talagen \u00e8 il pi\u00f9 antico testo svedese scritto in alfabeto latino.\nIl testo \u00e8 stato scritto nel XIII secolo ed \u00e8 stato il codice civile usato nel V\u00e4sterg\u00f6tland durante la seconda met\u00e0 del Trecento. Il testo pi\u00f9 completo che si possiede \u00e8 datato 1281, mentre i frammenti di testo pi\u00f9 antichi sono databili al 1250.\nIl codice legislativo esiste in due versioni, il \"\u00c4ldre V\u00e4stg\u00f6talagen\" ed il \"Yngre V\u00e4stg\u00f6talagen\" (rispettivamente il codice legislativo pi\u00f9 vecchio e pi\u00f9 nuovo)."}
{"id": "2476631", "revid": "125257266", "url": "https://it.wikipedia.org/wiki?curid=2476631", "title": "Lisa (cantante)", "text": "Biografia.\nNata in terra calabrese, Anna Lisa ha vissuto a Torino fino all'et\u00e0 di sei anni per poi trascorrere parte della sua infanzia e della sua formazione a Gioiosa Ionica, paese di origine del padre.\nAnni Novanta.\nDebutta nel mondo della musica nel 1994 con il singolo \"Con un amico non puoi\", scritto, prodotto e realizzato dai suoi primi produttori Massimo Calabrese e Marco Rinalduzzi, inciso con il suo vero nome.\nNel novembre 1997 partecipa a \"Sanremo Giovani\" con il brano \"Se\" aggiudicandosi il secondo posto alle spalle di Annalisa Minetti ed entrando di diritto tra i partecipanti al Festival di Sanremo 1998 dove, con la canzone \"Sempre\", otterr\u00e0 il secondo posto tra i \"Giovani\" ed il terzo tra i \"Campioni\". Il brano riscuote grande successo e spinge in hit parade anche l'album di debutto \"Lisa\", che si avvale di Lisa Stansfield in qualit\u00e0 di autrice della musica di \"Nei sogni miei\".\nAnni Duemila.\nNel 2000 partecipa al musical \"Caino e Abele\" diretta da Tony Cucchiara nel doppio ruolo di Anna Frank e Giulietta. Nel settembre dello stesso anno, notata da un produttore discografico, firma un contratto con la \"EMI France\" per la diffusione dei suoi brani sul mercato internazionale. Nel 2001 pubblica con successo per il mercato francese il suo cavallo di battaglia \"Sempre\".\nNel 2002 pubblica \"Adesso\", singolo che raggiunge anch'esso il primo posto della classifica, e per il quale viene girato un video a Palma di Maiorca. Con il titolo \"Adesso\" viene pubblicata anche una raccolta dei suoi primi album, che ottiene un notevole successo commerciale.\nNello stesso anno si esibisce davanti a Papa Giovanni Paolo II durante la Giornata Mondiale della Giovent\u00f9 a Toronto e in seguito partecipa a un programma realizzato dalla Televisione Svizzera per gli italiani residenti all'estero, dividendo la scena con Laura Pausini, Zucchero Fornaciari e Tiziano Ferro.\nNel 2003 torna al Festival di Sanremo con \"Oceano\", canzone dal forte impatto emotivo (composta da Leonardo Zandri e Andrea Sandri con il testo di Mauro Malavasi) che d\u00e0 il titolo al nuovo album. Intanto continua la promozione in Francia, col singolo di successo \"Vivre ici\".\nAnni Duemiladieci.\nNel 2010 viene pubblicato su iTunes il singolo \"Grido\". Il 27 maggio 2016 viene pubblicato l'album \"Rispetto 6.1\", da cui vengono estratti i singoli \"Non \u00e8 perfetto\", pubblicato il 6 maggio, e \"Rispetto\", uscito il 14 settembre.\nNell'estate del 2017 parte per il suo \"Rispetto 6.1 Tour\".\nNel giugno 2018 partecipa al programma \"Ora o mai pi\u00f9\", talent show di Rai 1 condotto da Amadeus dove racconta che, per problemi di salute, si era dovuta temporaneamente fermare. Affiancata da Marco Masini, vince due puntate del programma e si aggiudica la vittoria finale portando il brano inedito \"C'era una volta\", pubblicato all'indomani della vittoria. Dal 15 luglio al 21 ottobre la cantante \u00e8 occupata nel \"C'era una volta tour 2018\" in citt\u00e0 italiane ed estere.\nNel 2019 \u00e8 impegnata in vari programmi televisivi RAI e Mediaset. Dopo aver rinnovato la veste grafica del suo sito Web ufficiale, fa sapere di aver iniziato a impartire lezioni di canto online. Durante la notte di San Silvestro \u00e8 ospite della trasmissione di fine anno \"L'anno che verr\u00e0\" condotta da Amadeus su RAI 1 dove si esibisce numerose volte per il pubblico a casa e quello di Matera.\nAnni Duemilaventi.\nFra il 2020 e il 2021 partecipa a diversi programmi televisivi ed \u00e8 costretta a rinviare il \"Qui e Ora Tour\" a causa delle imposizioni governative attuate per contrastare la pandemia di covid-19."}
{"id": "2476632", "revid": "363629", "url": "https://it.wikipedia.org/wiki?curid=2476632", "title": "Canon EF 28-300mm", "text": "Il Canon EF 28-300mm f/3.5-5.6L IS USM \u00e8 un obiettivo superzoom costruito dalla Canon. Questo obiettivo ha un attacco EF, compatibile con le fotocamere Canon EOS.\nQuando \u00e8 utilizzato su una DSLR con sensore APS-H ha un angolo di campo equivalente a quello di un obiettivo 36-390mm su formato pieno, mentre quando \u00e8 utilizzato su sensore APS-C l'angolo di campo \u00e8 equivalente a quello di un obiettivo 45-480mm.\nQuesto obiettivo ha un meccanismo a pompa per lo zoom, e pu\u00f2 essere usato per molti tipi di fotografia, grazie alla sua ampia escursione focale. \u00c8 molto usato per la fotografia giornalistica e per la fotografia di viaggio."}
{"id": "2476636", "revid": "1543377", "url": "https://it.wikipedia.org/wiki?curid=2476636", "title": "Norderney", "text": "Norderney (nel basso-tedesco della Frisia Orientale: \"N\u00f6rdernee\"; 26,29\u00a0km\u00b2; 6.000 ab. ca.) \u00e8 la pi\u00f9 popolata e la seconda per grandezza (dopo Borkum) delle Isole Frisone Orientali (\"Ostfriesische Inseln\"), gruppo di isole tedesche sul Mare del Nord, appartenenti al \"land\" Bassa Sassonia (\"Niedersachsen\", Germania nord-occidentale).\nDal punto di vista amministrativo, l'isola \u00e8 un comune del circondario di Aurich (targa: AUR), a cui appartengono anche le isole di Juist e Baltrum\nL'isola \u00e8 collegata alla terraferma da traghetti in partenza da Norddeich e fa parte - come le altre isole dell'arcipelago - del \"Nationalpark Nieders\u00e4chsisches Wattenmeer\" (parco nazionale del Wattenmeer della Bassa Sassonia).\nGeografia fisica.\nCollocazione.\nNorderney \u00e8 - considerando solo le isole abitate - la terza isola da ovest delle Isole Frisone Orientali e si trova tra le isole di Juist (situata ad ovest di Norderney) e di Baltrum, al largo delle localit\u00e0 di Norddeich (sobborgo di Norden) e Ne\u00dfmersiel (sobborgo di Dornum)."}
{"id": "2476641", "revid": "367445", "url": "https://it.wikipedia.org/wiki?curid=2476641", "title": "Zucchero (disambigua)", "text": ""}
{"id": "2476646", "revid": "767487", "url": "https://it.wikipedia.org/wiki?curid=2476646", "title": "Ren\u00e9 Wagner", "text": ""}
{"id": "2476652", "revid": "752092", "url": "https://it.wikipedia.org/wiki?curid=2476652", "title": "Torre Telecom Italia (Genova)", "text": ""}
{"id": "2476666", "revid": "1442080", "url": "https://it.wikipedia.org/wiki?curid=2476666", "title": "Pacific Life Open 2007 - Singolare maschile", "text": "Il singolare maschile del torneo di tennis Pacific Life Open 2007, facente parte dell'ATP Tour, ha avuto come vincitore Rafael Nadal che ha battuto in finale Novak \u0110okovi\u0107 6\u20132, 7\u20135.\nTeste di serie.\nTutte le teste di serie hanno ricevuto un bye per il 2\u00ba turno"}
{"id": "2476670", "revid": "1652635", "url": "https://it.wikipedia.org/wiki?curid=2476670", "title": "Santa Maria la Carit\u00e0", "text": "Santa Maria la Carit\u00e0 (\"(Santa Maria) 'a Carit\u00e0\" in napoletano) \u00e8 un comune italiano di abitanti della citt\u00e0 metropolitana di Napoli in Campania.\n\u00c8 posizionato nella piana stabiese-vesuviana, al confine con l'Agro Nocerino-Sarnese. Confina con i comuni di Castellammare di Stabia, Gragnano, Pompei, Sant'Antonio Abate e Scafati.\nLa sua struttura urbana \u00e8 a raggiera e parte da piazza Borrelli. Il nome \u00e8 ispirato e riflette il culto della Santa patrona: Santa Maria delle Grazie; l'aggiunta \"la Carit\u00e0\" \u00e8 probabilmente una designazione locale e per superare casi di omonimia con altre localit\u00e0.\nStoria.\nLe prime notizie sulla citt\u00e0 risalgono al 900 a.C. allorquando le genti Osche cominciarono a insediarsi sul territorio. Si trattava di insediamenti rurali che sorgevano in un'area di intenso traffico commerciale. Dall'insediamento dei Sanniti (500 a.C.) all'eruzione del Vesuvio (79 d.C.) si susseguirono tutta una serie di cruente guerre e sanguinose battaglie nelle quali eserciti di diverse origini, scorrazzando nelle pianure del Sarno, razziavano le campagne alla ricerca di approvvigionamenti alimentari. Successivamente, nel 574 d.C., i Longobardi invasero il sud Italia arrivando nella piana del Sarno. Dopo secoli di relativa pace, sul finire del primo millennio (950 d.C.), i Longobardi cominciarono a edificare sul territorio torri militari di avvistamento per difendersi dalla minaccia apportata dai Saraceni, che invano avevano tentato di raggiungere Amalfi da Gragnano. Proprio una di queste torri, secoli e secoli dopo, diverr\u00e0 il campanile della chiesa di Santa Maria la Carit\u00e0.\nLa tradizione vuole che l'antica strada di collegamento tra il Sarno e i Monti Lattari passasse sotto la torre-campanile in prosecuzione con l'attuale via Pioppelle. D'altro canto, le grandi aperture alla base del campanile, tuttora esistenti, avrebbero proprio questo scopo funzionale.\nUna data storica importante \u00e8 il 1318, quando re Roberto d'Angi\u00f2 delimita il feudo di Cancelleria stabilendo come termine di confine la chiesa di Santa Maria la Carit\u00e0. Dal 1450 circa fino alla fine del XIX secolo si susseguirono numerosissimi tentativi di bonificare quei territori a tratti paludosi che causavano numerose morti per malaria. Ma solo nel 1855 Ferdinando II di Borbone istituir\u00e0 l'Amministrazione delle Bonificazioni. Ultimo focolaio bellicoso prima delle grandi guerre mondiali sorse nel 1860, quando numerosi sammaritani antigaribaldini, dopo violenti scontri, si diedero al brigantaggio non potendo far valere diversamente la propria fedelt\u00e0 ai sovrani borbonici.\nLe ultime date degne di nota appartengono tutte al ventesimo secolo. Nel 1950 nascono le prime proposte di legge per istituire il comune autonomo di Santa Maria la Carit\u00e0, ma si deve attendere fino al 1978 per ottenere la totale autonomia dal comune di Gragnano.\nMonumenti e luoghi d'interesse.\nArcheologia.\nNel territorio sammaritano sono state ritrovate diverse ville di epoca romana, che risalgono al I secolo a.C. In alcune di esse si pu\u00f2 notare che conservano ancora una cella vinaria, una frumentaria, una olearia e una fructuaria.\nSociet\u00e0.\nTradizioni e folclore.\nLuglio Sammaritano.\nPer tutto il mese di luglio si svolgono sagre ed eventi:\nNel Torneo delle Contrade si sfidano le 5 contrade cittadine che hanno dei simboli e dei colori distintivi, e sono:\nCorteo Storico e Palio del Ciuccio.\nIl Corteo Storico e il Palio del Ciuccio sono al culmine del \"Torneo delle Contrade\".\nIl Palio del Ciuccio trova la sua origine in una leggenda:\n\u00abMolto tempo fa c'era un ricco proprietario terriero, che aveva due figlie che voleva far sposare.\nLui, per\u00f2, sapeva che ai giovani non interessavano le sue figlie ma la loro cospicua dote. Allora decise di sottoporre i pretendenti a varie prove tra cui quella di cavalcare degli asini, che non sempre si facevano montare.\u00bb\nIl Palio del Ciuccio \u00e8 preceduto dal Corteo Storico, in cui sfilano le 5 contrade cittadine, accompagnate dagli Sbandieratori e Musici di Santa Maria la Carit\u00e0.\nGeografia antropica.\nFrazioni.\nSanta Maria la Carit\u00e0 possiede un'unica frazione, denominata \"Petraro\", al confine con Castellammare di Stabia. La frazione si sviluppa attorno alla Chiesa di Santa Maria del Carmine.\nEconomia.\nLe maggiori attivit\u00e0 economiche della piccola cittadina campana sono l'agricoltura, con la produzione di pomodori, frutta e olive, la floricoltura e, per quanto riguarda l'aspetto industriale, ci sono piccoli stabilimenti di materiali da costruzione, soprattutto per il lapilcemento."}
{"id": "2476671", "revid": "1305772", "url": "https://it.wikipedia.org/wiki?curid=2476671", "title": "Italiani dello Utah", "text": "Gli Italiani dello Utah comprendono i discendenti degli immigrati dall'Italia e, in misura minore, gli immigrati recenti. Sempre pi\u00f9 italiani dello Utah di terza e quarta generazione stanno tentando di riconnettersi al ricco patrimonio della loro terra d'origine, anche per acquisire una migliore prospettiva della loro identit\u00e0 americana. Lo stato dello Utah \u00e8 stato un piccolo, ma importante, fattore della storia degli italoamericani negli Stati Uniti.\nCaratteristiche.\nDifferentemente dalle nazioni del nord Europa, l'Italia forn\u00ec pochissimi immigranti nella prima ondata di mormoni, trasferitisi in Utah nei decenni dal 1850 al 1880.\nInfatti solo un piccolo gruppo di cinquanta valdesi di una zona presso Torino migrarono nella Salt Lake Valley durante quel primo periodo. Essi furono convertiti dagli sforzi missionari del sardo Joseph Toronto e di Lorenzo Snow, che poi divenne presidente della Chiesa LDS. I nomi di queste famiglie valdesi (quali Bertoche, Beus, Cardon, Chatelain e Malan) oggi sono di importanza storica, perch\u00e9 i loro discendenti sono molto numerosi e sono profondamente legati allo sviluppo dello Utah. \nLa seconda ondata di immigrazione, nei decenni dal 1890 al 1920, \u00e8 la pi\u00f9 importante perch\u00e9 coinvolse migliaia di persone da ogni regione d'Italia, in special modo dalle regioni meridionali di Calabria e Sicilia e da quelle settentrionali di Piemonte e Trentino. I nuovi arrivati si stanziarono nelle contee Salt Lake County, Carbon County e Weber County, dove vi era richiesta soprattutto di minatori e addetti alle ferrovie.\nUna Little Italy velocemente si costitu\u00ec nella parte orientale di Salt Lake City, attorno alla stazione Rio Grande, popolata di negozi di cibo e oggetti italiani. La parrocchia cattolica frequentata dagli italiani era quella di San Patrizio, giacente nelle vicinanze. Negli anni cinquanta del ventesimo secolo Little Italy fu tagliata in due dalla costruzione dell'autostrada, che ne caus\u00f2 il rapido declino. Pi\u00f9 tardi, negli anni novanta, un piccolo \"revival\" ha preso piede nell'area, dopo l'apertura di una serie di ristoranti e alimentari italiani. Per alcuni anni, un Italian Center ha organizzato letture, corsi di italiano e altri eventi culturali grazie agli spazi forniti da uno di questi locali. La festa di \"Ferragosto\" \u00e8 tenuta ogni agosto in questa zona di interesse storico. Un mercato, simile a quelli italiani, molto di successo, aiuta a creare un'atmosfera mediterranea.\nDemografia.\nSecondo il censimento del 2000, 57.500 persone in Utah rivendicano almeno un avo italiano, mentre circa 3.000 sono immigrati recentemente. La percentuale di italoamericani in Utah \u00e8 del 2,3, mentre negli Stati Uniti la percentuale \u00e8 del 5,6. Non troppi italiani vivono nello Utah perch\u00e9 tipicamente preferiscono zone pi\u00f9 simili e vicine nell'aspetto all'Italia. Infatti la maggioranza vive nel Northeast, nel Midwest, in California e in Florida. Comunque il significativo numero di italoamericani dello Utah si \u00e8 ben integrato e ha contribuito allo sviluppo economico e sociale dello stato.\nOrganizzazioni.\nPassato.\nIn passato nello Utah non esisteva la copertura economica per i lavoratori malati o infortunati e societ\u00e0 di beneficenza private avevano lo scopo di raccogliere fondi per pagare i giorni di malattia dei lavoratori. Le pi\u00f9 importanti furono:\nIstruzione.\nLa Brigham Young University \u00e8 stata la prima istituzione educativa dello Utah ad organizzare un \"bachelor of arts\" di Lingua e cultura italiana. Offre anche un programma studi a Firenze e Roma. La University of Utah offre un \"minor\" di lingua italiana e un programma studi in Siena. In collaborazione con OSHER offre anche un corso di lingua italiano per principianti. La East High School in Salt Lake City offre corsi brevi di italiano per principianti. Negli Stati Uniti l'italiano \u00e8 la quarta lingua d'insegnamento dietro spagnolo, francese e tedesco.\nPubblicazioni e media.\nNei primi anni di immigrazione italiana apparvero molti giornali in lingua come \"Il Minatore\" di Mose Paggi, \"La Gazzetta Italiana\" di G. Milano, \"La Scintilla\" di Alfonso Russo e G. Milano e \"Il Corriere d'America\" di Frank Niccoli e Alfonso Russo. Copie di queste pubblicazioni, cos\u00ec come vecchie immagini e nastri o trascrizioni di interviste a italiani prominenti sono conservate presso la \"Special Collection of the J. Willard Marriott Library\" presso la University of Utah. In tempi recenti, \u00e8 stato pubblicato dal 1998 al 2004 il giornale \"In Piazza\". Al 2009 non esistono giornali italiani pubblicati in Utah, ma esiste qualche pubblicazione on-line.\nPer quanto riguarda la letteratura accademica, Phil Notarianni ha scritto molti articoli riguardo agli immigrati italiani in Utah. Recentemente, Mike Homer ha pubblicato una guida turistica dello Utah per stranieri e uno dei suoi capitoli \u00e8 dedicato specificatamente a quelli italiani.\nRelazioni Utah-Italia.\nVisione d'insieme.\nNel corso degli anni l'Italia ha fornito allo Utah migliaia di persone. Alcuni italiani si trasferirono per motivi religiosi, ma la maggior parte per cercare migliori condizioni economiche. Quattromila furono i deportati in Utah come prigionieri di guerra durante la seconda guerra mondiale: otto di essi riposano nel cimitero di Salt Lake City, uccisi da una sentinella del campo di concentramento. Alcuni prigionieri alla fine della guerra decisero di rimanere a vivere nello Utah. Qualche centinaio di soldati statunitensi dello Utah combatt\u00e9 in Italia contro i nazisti e i fascisti e molti di essi vi morirono. Dagli anni sessanta, molti missionari mormoni dello Utah sono attivi nelle principali citt\u00e0 italiane. Negli ultimi quaranta anni, centinaia di essi hanno speso fino a due anni di missione in Italia. In conseguenza di queste attivit\u00e0 circa 20.000 italiani si sono convertiti al mormonismo. Qualcuno di essi ha sposato ex missionari mormoni. Parrocchie e congregazioni della Chiesa Mormone sono presenti in pi\u00f9 citt\u00e0 italiane. La Genealogical Society of Utah ha fotografato una grande percentuale delle anagrafi civili e cattoliche italiane: il progetto \u00e8 ancora in corso.\nCommercio e turismo.\nL'Italia \u00e8 tra i 25 primi partner commerciali dello Utah. Il principale prodotto esportato in Italia \u00e8 l'oro seguito da computer e software.\nSecondo dati ufficiali, lo Utah \u00e8 visitato ogni anno da circa 12.000 italiani."}
{"id": "2476672", "revid": "6923", "url": "https://it.wikipedia.org/wiki?curid=2476672", "title": "Steccato di Cutro", "text": "Steccato di Cutro \u00e8 una localit\u00e0 balneare, frazione del comune di Cutro, situata sul Mar Ionio in Calabria.\nStoria.\nSecondo i reperti dello storico Andrea Pesavento, Steccato era anticamente chiamata Torre Tacina e fu possedimento della diocesi di Isola. \nNon vi \u00e9 una data esatta circa la nascita del sito ma agli albori le terre di Steccato e di San Leonardo erano sotto il diretto controllo del vescovato di Isola Capo Rizzuto (all'epoca Isola Capo Rizzuto, 1100 d.c. circa, aveva ancora il toponimo greco di Asylon) ed era amministrata da San Luca di Isola Capo Rizzuto detto \"il grammatico\",primo vescovo della diocesi di Isola che si estendeva dall'attuale nucleo abitativo di Isola Capo Rizzuto fino alla foce del Tacina.\nTracce dei primi insediamenti di Steccato e San Leonardo possono vedersi nel piccolo monastero di San Leonardo di Cutro,fondato dai monaci greci-basiliani prima che vi si insediasser\u00f2 i gesuiti nel 1500 e nella topografia di Steccato.\nIl nome timpone San Luca deriva direttamente da San Luca di Isola Capo Rizzuto o Luca di Melicucc\u00e0 e alla foce del Tacina risulta da alcuni inventari della Diocesi di Isola che fosse presente una piccola cappella dedicata a Santa Maria Maddalena.\nSempre dai documenti dell'epoca si scopre che le terre di Steccato erano gestite secondo l'usanza dell'alternanza,3 anni adibite al pascolo delle greggi e 3 anni adibite a coltivazione. Le transumanze del bestiame erano sempre gestite dalla diocesi di Isola e con licenza della stessa.\nSuccessivamente la propriet\u00e0 dei terreni di Steccato passa alla famiglia Caracciolo, susseguentemente alla famiglia De Nobili di Catanzaro e alla famiglia Doria col titolo di \"baroni di Tacina e Massanova\".\nDal 1848 entra in possesso del territorio di Steccato la famiglia Barracco assieme all'adiacente territorio di San Leonardo di Cutro. \nCuriosit\u00e0,la cessione della baronia di Tacina e Massanova da Marcantonio Doria alla famiglia Baracco fu dovuta ad un esosissimo debito contratto dal primo con quest'ultimi.\nLa propriet\u00e0 del territorio di Steccato sotto il controllo dei vari baroni Barracco durer\u00e0 fino al 12 maggio 1950 data in cui l'\"Opera di Valorizzazione Sila\" confisca i terreni dei baroni, bonifica l'area paludosa e la riconsegna ai nuovi fattori. A testimonianza di quell'epoca restano ancora visibili le numerose case coloniche sparse qua e l\u00e0 per il territorio.\nL'urbanistica moderna sia di Steccato di Cutro che di San Leonardo di Cutro venne realizzata su commissione dell'\"Opera Valorizzazione Sila\" dall'architetto torinese Giovanni Astengo tra il 1952 e il 1955."}
{"id": "2476673", "revid": "25506579", "url": "https://it.wikipedia.org/wiki?curid=2476673", "title": "Carbon County", "text": ""}
{"id": "2476676", "revid": "466539", "url": "https://it.wikipedia.org/wiki?curid=2476676", "title": "Vasilij Iosifovi\u010d D\u017euga\u0161vili", "text": "Biografia.\nFiglio di Stalin e della sua seconda moglie, Nade\u017eda Allilueva, ebbe una rapida carriera militare diventando alla fine generale. Incriminato per grave negligenza e incarcerato nei primi anni cinquanta, fu rilasciato nel gennaio del 1960.\nMor\u00ec per alcolismo nel 1962."}
{"id": "2476678", "revid": "188116", "url": "https://it.wikipedia.org/wiki?curid=2476678", "title": "Ufficio generale innovazione della difesa", "text": "L'Ufficio generale Innovazione della Difesa ( gi\u00e0 \"Centro Innovazione della Difesa)\" (CID), \u00e8 un'unit\u00e0 inquadrata nel III Reparto dello Stato Maggiore della Difesa italiano. Deve garantire lo sviluppo e l'aggiornamento di un adeguato quadro concettuale e dottrinale, in grado di supportare il processo di trasformazione dello strumento militare nazionale. Ha sede all'interno della citt\u00e0 militare della Cecchignola a Roma.\nGeneralit\u00e0.\nIn particolare, deve:\nPer assolvere tale missione, il CID opera nelle seguenti aree funzionali:\nAttivit\u00e0.\nLo sviluppo delle attivit\u00e0 del Centro Innovazione della Difesa seguono un processo logico che vede:\nVertici.\nIl comandante dal 23 ottobre 2019 \u00e8 il contrammiraglio Gaetano Virgilio.\nTipologia di Documenti.\nL'ufficio Generale Innovazione della Difesa sviluppa, in cooperazione con gli Stati Maggiori di Forza Armata e gli Enti/Comandi Interforze, la seguente tipologia di documenti:\nDocumenti diramati.\nDalla sua creazione, prima il CID e attualmente l'UGID, ha elaborato e diramato diverse tipologie di documenti e pubblicazioni dottrinali. In alcuni casi, la dottrina nazionale \u00e8 coincidente con la dottrina NATO. I documenti sono consultabili direttamente sulla pagina dell'UGID."}
{"id": "2476680", "revid": "729019", "url": "https://it.wikipedia.org/wiki?curid=2476680", "title": "Snamprogetti", "text": "Snamprogetti S.p.a. era una societ\u00e0 di ingegneria leader nel settore della progettazione e costruzione di grandi impianti onshore, come raffinerie, pipeline e attivit\u00e0 ambientali nel campo degli idrocarburi, appartenente al gruppo ENI.\nAveva la sede centrale a San Donato Milanese e sedi periferiche a San Giuliano Milanese, Roma, Vibo Valentia, Fano e Monterotondo; la sede di Monterotondo appartiene oggi al Consiglio Nazionale delle Ricerche e ospita il Campus \"Adriano Buzzati Traverso\" facente capo all'Area della ricerca di Montelibretti.\nEra tra i leader mondiali dell'ingegneria.\nStoria.\nViene fondata nel 1956 da Eni come \"Snam Progetti S.p.A.\", che le conferisce il Servizio Tecnico I (studi, progetti e costruzioni edili) con la volont\u00e0 di trasformarla nella societ\u00e0 del gruppo specializzata nella progettazione e nella costruzione di condotte (gasdotti ed oleodotti) onshore, su terraferma: con il passare del tempo amplier\u00e0 le sue competenze anche alla realizzazione di impianti chimici e petrolchimici.\nA cavallo tra il 1950 ed il 1965 cura anche la progettazione delle stazioni di servizio Agip, dei Ristoragip e dei motel Agip (gli ultimi due riuniti in SEMI).\nCostruisce in Giordania nel 1958 la prima raffineria del paese (e, a quanto risulta nel 2015, ancora oggi l'unica).\nNel 1962 viene fusa in Snam, per tornare ad essere nuovamente autonoma nel 1966: successivamente assume il nome di \"Snamprogetti S.p.A.\".\nNegli anni settanta progetta il Terzo Palazzo Uffici della sede Eni di San Donato Milanese e il tratto tunisino del gasdotto Transmed. \u00c8 impegnata anche nella costruzione dei 1.700 km di oleodotto tra Tanzania e Zambia.\nNel 1991 entra nel business della costruzione delle ferrovie ad alta velocit\u00e0 in Italia, costituendo i consorzi Cepav Uno e Cepav Due.\nNel 1997 realizza i 40 km di metanodotto che collegano il Terminale GNL Adriatico a Cavarzere: successivamente collabora alla costruzione di Blue Stream\nAl 2004 in tutta la sua storia ha costruito 70 impianti in 101 paesi, 74.500 km di condotte onshore e 21.500 km sottomarine.\nNel 2006 Saipem, specializzata nei progetti Offshore, acquista Snamprogetti da Eni per 680 milioni di euro, diventando leader mondiale del settore estrazione ed esplorazione idrocarburi.\nNel 2008 viene incaricata della progettazione di Nord Stream.\nNello stesso anno \u00e8 definitivamente incorporata in Saipem S.p.A., divenendo la divisione \"Onshore\" del gruppo.\n\u00c8 ancora presente, come controllata del gruppo Saipem, in altri stati come Romania (Snamprogetti Romania) e Arabia Saudita (Snamprogetti Saudi Arabia).\nScoperte.\nLa societ\u00e0 aveva un laboratorio di ricerca scientifico e sviluppo che diede origine a diverse scoperte, tra cui uno dei sistemi pi\u00f9 diffusi al mondo per la produzione commerciale di urea, utilizzata nel campo dei fertilizzanti, le innovazioni sul polibutadiene apprezzate dai produttori di pneumatici e il brevetto di Reocarb, un sistema per fluidificare il carbone e renderlo trasportabile in condotte."}
{"id": "2476681", "revid": "466539", "url": "https://it.wikipedia.org/wiki?curid=2476681", "title": "Mahakala", "text": "Mahakala o Mah\u0101k\u0101la, \u00e8 un \"Dharmapala\" (\"protettore del \"dharma\"\") nel Buddhismo Vajray\u0101na. In Giappone assume il nome di \u5927\u9ed2\u5929 (\"Daikokuten\") ed appartiene alla quarta gerarchia di divinit\u00e0. \u00c8 la versione Buddhista di Shiva; il suo nome significa \"il Grande Nero\". \u00c8 anche una divinita Induista (nel quale \u00e8 la manifestazione di Shiva senza forma e oltre il tempo) e Sikh (nel quale \u00e8 il governatore della Maya).\nNome.\nMah\u0101k\u0101la \u00e8 un bahuvrihi sanscrito formato dalle parole of \"mah\u0101\" (\"grande\") e \"k\u0101la\" (\"nero\"), tradotte poi letteralmente in tibetano come \"Nagpo Chenpo\", anche se solitamente i buddhisti tibetani utilizzano la parola \"Gonpo\" (\"signore\" o \"protettore\", traduzione della parola sanscrita \"N\u0101th\") per riferirsi a questa divinit\u00e0. Nel Buddhismo Theravada, spesso \u00e8 indicato come M\u0101ra.\nDescrizione.\nMahakala viene descritto in tutta una serie di impersonificazioni, ciascuna delle quali possiede un suo aspetto ed una propria personalit\u00e0 peculiari: questo perch\u00e9 egli viene ritenuto una emanazione di differenti esseri in differenti casi, come Avalokiteshvara (tibetano \"Chenrezig\") o Chakrasamvara (tibetano \"Korlo Demchog\"). Il colore di Mahakala \u00e8 solitamente il nero, poich\u00e9 come tutti i colori vengono assorbiti dal nero, tutti i nomi e le forme si fondono in Mahakala, a testimoniare la sua natura assoluta (principio del \"Nirguna Brahman\"). Altro elemento costante nelle raffigurazioni della divinit\u00e0 \u00e8 la corona di cinque teschi, metafora della trasfigurazione dei cinque \"klesha\" nei cinque Dhyani Buddha. Il principale elemento eterogeneo nelle raffigurazioni di Mahakala \u00e8 il numero di braccia, ma altri caratteri variabili sono il numero di teste, la presenza o meno di genitali, il numero e la tipologia di oggetti nelle mani, etc.\nMahakala a sei braccia.\nLa raffigurazione di Mahakala a sei braccia (\"Nyingshuk\", \"Shad-bhuja Mahakala\", \"mGon po phyag drug pa\") \u00e8 la preferita dell'ordine buddhista Gelug: in questa manifestazione Mahakala \u00e8 un'emanazione di Avalokite\u015bvara, il bodhisattva della compassione. Mahakala a sei braccia \u00e8 dotato dei seguenti attributi:\nC'\u00e8 anche un Mahakala a sei braccia bianco (\"Shad-bhuja Sita Mahakala\", \"mGon po yid bzhin nor bu\"), piuttosto popolare in Mongolia in virt\u00f9 del benessere economico dei praticanti delle discipline tantriche: questa versione differisce nel simbolismo, ad esempio la corona di teschi \u00e8 adorna di gioielli piuttosto che delle spoglie dei nemici uccisi, od addirittura senza nessun teschio, ma con una corona.\nMahakala a quattro braccia.\nVi sono varie tipologie di Mahakala a quattro braccia (\"Chatur-bhuja Mahakala\", \"mGon po phyag bzhi pa\"), tutte divinit\u00e0 protettrici delle scuole di buddhismo tibetane. Le quattro braccia simboleggiano ciascuna un \"karma\" positivo:\nMahakala a due braccia.\nIl Mahakala a due braccia, detto \"Bernakchen\" (\"mantello nero\"), viene spesso raffigurato in compagnia della sua consorte Vetali e di R\u0101hula."}
{"id": "2476684", "revid": "124532739", "url": "https://it.wikipedia.org/wiki?curid=2476684", "title": "Aurora Basket Jesi", "text": "L'Aurora Basket Jesi \u00e8 la principale societ\u00e0 di pallacanestro maschile di Jesi (Ancona).\nStoria.\nFondazione e campionati regionali.\nLa storia dell'Aurora Basket Jesi inizia nel 1965 quando Carlo Barchiesi, Primo Novelli e Giannetto Sabbatini Rossetti decidono di creare una nuova societ\u00e0 di pallacanestro dopo lo scioglimento della Springoil, che aveva sfiorato l'accesso alla Serie A in passato; con la benedizione del parroco Roberto Vigo, la polisportiva Aurora Jesi accoglie nelle sue file il basket. Il primo campionato nel 1965-66 vede l'Aurora nella Prima Divisione Regionale; la societ\u00e0 cresce sia economicamente che in campo ottenendo la promozione in Serie D al termine della stagione 1973/1974.\nI primi campionati nazionali ed un nuovo palazzetto.\nCon l'accesso ai campionati nazionali si rende necessario abbandonare il palazzetto della scherma dove la societ\u00e0 aveva disputato le sue partite fino ad allora e di conseguenza l'Aurora costruisce la palestra di San Sebastiano (oggi intitolata alla memoria di Primo Novelli) nell'omonimo quartiere; la continua crescita porta in dote all'Aurora la C2 e un crescente interesse della citt\u00e0 nei suoi confronti. La C1 viene sfiorata nel 1981-82 quando solo una sconfitta nello spareggio contro Barcellona Pozzo di Gotto impedisce agli jesini di salire di categoria; ma \u00e8 solo un rinvio alla stagione 1983-84 quando l'Aurora batte Matelica ottenendo la promozione, subito vanificata l'anno successivo con quella la prima retrocessione della storia della squadra. Segue una nuova stagione difficile e la societ\u00e0 appare ad un passo dalla chiusura ma alla fine la dirigenza decide di continuare l'avventura, con la squadra che ottiene il ritorno in Serie C nel 1989-90; nel 1992 si abbandona il campo di San Sebastiano per andare al nuovo PalaTriccoli.\nL'era Sicc e la grande scalata.\nDopo 2 anni tranquilli, nel 1992-93 la Sicc Cucine si lega alla societ\u00e0 come main sponsor e il titolare Alfiero Latini dichiara apertamente di volere portare la squadra in campionati ben pi\u00f9 importanti. Alla guida della squadra viene chiamato un giovane coach emergente, Alessio Baldinelli mentre i colori societari cambiano per via della sponsorizzazione al gialloverde; ci vogliono 2 anni di assestamento, poi nel 1994-95 l'Aurora ottiene la promozione in B2, a cui subito fa seguire il salto in B1. L'apoteosi avviene nella stagione 1996-97 quando la Sicc sconfigge in finale play-off Bergamo guidata da Carlo Recalcati per 77-71 in trasferta e per 73-71 in casa davanti a 4.000 spettatori entusiasti, completando cos\u00ec uno straordinario triplo salto e approdando in Serie A2.\nPrimi anni in seconda serie.\nLa squadra si cala bene nel professionismo disputando due campionati che si concludono con altrettante partecipazioni ai playoff; nel 1999-2000 a fine girone di andata la Sicc \u00e8 prima in classifica e partecipa addirittura alla Final 8 di Coppa Italia, ma poi la squadra cala e conclude la stagione perdendo alla finale playoff contro Avellino. Nelle due stagioni successive la promozione in massima serie sfuma sempre ai playoff contro Napoli e Teramo, entrambe le serie perse alla decisiva gara-5 dei playoff. Durante questi anni fanno parte della rosa che calza il parquet jesino tanti giocatori che avranno ottimo avvenire o che in passato hanno militato ad alti livelli come Mario Gigena, Claudio Pol Bodetto, Simone Flamini, Peter Ezugwu, Alexander Lokhmanchuk, Massimo Guerra, Maximiliano Stanic e Raymond Tutt.\nIl grande salto.\nGli sforzi della dirigenza leoncella vengono ripagati nel 2003-04: il campionato vede un lungo duello con Reggio Emilia per la vetta della classifica, ma alla fine sono gli emiliani ad avere la meglio. I gialloverdi vanno ai playoff e superando Scafati prima e Montecatini poi, approdano alla finale promozione contro la blasonata Virtus Bologna precipitata in LegaDue a seguito del fallimento societario dell'anno prima. Dopo aver vinto due partite tiratissime al PalaTriccoli, l'Aurora, supportata da moltissimi tifosi giunti a Bologna, domina gara-3 e ottiene la tanto agognata promozione. Indimenticabile per tutti gli appassionati il roster di quella storica stagione: Brian Montonati, Juan Marcos Casini, Jamal Robinson, James Singleton, il capitano Alberto Rossini, Richard Mason Rocca, Brett Blizzard, Gordan Firi\u0107, Trent Whiting, Joel Salvi, DeSean Hadley, Guillermo Casini, Marco Toppi, Michele Cittadini e Lorenzo Pieralisi. In panchina l'emergente tecnico Luigi Gresta.\nLa Serie A.\nIl sogno \u00e8 divenuto realt\u00e0, ma la grande festa per la promozione viene smorzata pochi mesi dopo quando inevitabilmente gran parte del roster della squadra viene smantellato: Rocca, Blizzard e Singleton sbarcano in piazze pi\u00f9 grandi ed in lotta per lo scudetto, Whiting e Firi\u0107 finiscono in Germania, Salvi e Robinson restano in LegaDue in cerca di nuovi campionati di vertice. Si rende necessario dunque cambiare quasi tutto il roster ed arrivano tra gli altri Rodolfo Rombaldoni, Cory Violette, Mario Boni, Goran Jurak e torna in squadra anche Raymond Tutt. Il debutto in massima serie \u00e8 l'anticipo della prima giornata contro Milano, alla prima gara con il nuovo sponsor Armani. \u00c8 un debutto da incubo con i gialloverdi che mettono a segno appena 2 punti nei primi 7 minuti e si ritrovano subito sotto di 20 punti alla fine del primo quarto. Finir\u00e0 73-94 con l'ex di turno Singleton autentico mattatore per le scarpette rosse. Dopo l'avvio stentato, la squadra lotta per la salvezza; ad inizio girone di ritorno Gresta viene esonerato per fare posto a Slobodan Suboti\u0107 e per un certo periodo di tempo la salvezza sembra alla portata con i sorpassi su Reggio Calabria e Biella, ma la squadra retrocede pur ottenendo 11 vittorie. Nella stagione successiva l'Aurora prova la risalita ma una mesta sconfitta ai quarti di play-off contro Ferrara spezza i sogni di ritorno immediato in massima serie. Durante la decisiva gara-3 un infarto coglie Alfiero Latini a met\u00e0 partita allontanandolo dalla squadra.\nL'era Fileni.\nL'estate 2006 \u00e8 la pi\u00f9 difficile per la squadra priva del suo main sponsor e l'iscrizione al campionato di LegaDue arriva grazie alla Fileni, una delle pi\u00f9 importanti aziende operanti nel settore delle carni avicole. La societ\u00e0 torna agli originari colori arancioblu e centra subito i play-off venendo poi sconfitta in semifinale. Nella stagione 2007-08 la squadra giunge fino alla finale playoff dove perde contro Caserta per 3-1 e arriva la vittoria della Coppa Italia di Legaduea spese di Ferrara. Nel 2008-09 la squadra viene eliminata dai playoff dalla futura vincitrice Sassari e nel 2009-10 la squadra giunge penultima ma non retrocede causa fallimento del Napoli e conseguente ripescaggio. Le stagioni 2010-11 e 2011-12 vedono la squadra non centrare i playoff all'ultima giornata mentre nel 2012-13 arriva una tranquilla salvezza. Anche nella stagione 2013-14 e in quella successiva a squadra lotta per non retrocedere mantenendo la categoria.\nLa fine del ciclo d'oro.\nA fine stagione 2014-15 i due main sponsor decidono di non finanziare pi\u00f9 la prima squadra, limitandosi ad un impegno nel settore giovanile. Inizia cos\u00ec una nuova era per l'Aurora che, in seguito alla riforma dei campionati, nella stagione 2015-16 viene inserita nel girone Est della Serie A2. Il 2 febbraio viene trovato l'accordo con il nuovo sponsor Betulline. Stavolta la sofferenza \u00e8 maggiore tanto che la squadra finisce ai playout dove al termine di una serie di 5 gare batte Omegna conquistando cos\u00ec la salvezza che consente alla squadra jesina di poter giocare l'anno successivo il suo ventesimo torneo consecutivo nelle due massime serie del basket italiano. La stagione successiva \u00e8 molto positiva con la squadra che ottiene la salvezza con diverse giornate d'anticipo. Il 10 gennaio 2017 la societ\u00e0 marchigiana consolida la partnership con l'azienda locale Termoforgia, che diventa cos\u00ec lo sponsor di maglia.. Per la stagione 2017-2018 gli arancio blu partono con l'obiettivo della salvezza, ma invece la squadra riesce a tornare ai playoff promozione dopo quasi un decennio di assenza. La stagione 2018-2019 al contrario si rivela una delle pi\u00f9 difficili: all'ultima giornata l'Aurora \u00e8 sconfitta in casa da Mantova e a causa dei risultati sfavorevoli degli altri campi conclude il campionato all'ultimo posto retrocedendo dalla Serie A dopo 22 anni.\nSerie B.\nLa prima stagione in Serie B si conclude anticipatamente a causa della pandemia di COVID-19 con la squadra, che disputa la stagione senza sponsor principale, in lotta per conquistare un posto nei playoff. Nonostante il difficile periodo economico, nell'estate 2020 viene ratificato l'accordo per avere un nuovo main sponsor: la ditta locale Circle Project appone il suo marchio The Supporter. Nella stagione 2020-21 la squadra conquista l'ultimo posto disponibile per i playoff, venendo eliminata al primo turno dalla Real Sebastiani Rieti in 4 gare. La stagione 2021-22 \u00e8 pi\u00f9 tormentata con la squadra che staziona nelle parti bassa della graduatoria. A dicembre viene ratificato l'accordo con un nuovo main sponsor, il marchio General Contractor..\nMaglie ritirate.\nL'Aurora Basket Jesi ha ritirato la maglia numero 5 indossata da Michele Maggioli e la numero 9 indossata da Alberto Rossini."}
{"id": "2476686", "revid": "120922221", "url": "https://it.wikipedia.org/wiki?curid=2476686", "title": "Stati Uniti d'America nord-orientali", "text": "Stati Uniti nord-orientali (o Nordest degli Stati Uniti, in inglese Northeastern United States) \u00e8 la regione censuaria degli Stati Uniti d'America situata all'estremo oriente del Paese verso il Canada e il Nord Atlantico, composta a sua volta di due divisioni censuarie: Medio-Atlantico e Nuova Inghilterra.\nComposizione.\nGli Stati che fanno parte del Nordest degli Stati Uniti sono:"}
{"id": "2476688", "revid": "1543377", "url": "https://it.wikipedia.org/wiki?curid=2476688", "title": "Lucio Cornificio", "text": "Biografia.\nFu uno degli accusatori di Marco Giunio Bruto nel processo agli uccisori di Giulio Cesare.\nSuccessivamente fu comandante della flotta di Ottaviano nella guerra contro Sesto Pompeo e, grazie al suo coraggio ed al suo ardore, riusc\u00ec a salvare la flotta durante una battaglia, quando era in grave pericolo al largo della Sicilia (38 a.C.). Alla fine fu capace di catturare la nave di Democare, l'ammiraglio pompeiano.\nLucio Cornificio si mise in evidenza anche nella campagna militare dell'anno 36 a.C.: Ottaviano lo aveva lasciato con un presidio a Tauromenium, ma Cornificio, nonostante gravi difficolt\u00e0, riusc\u00ec a rompere l'assedio e a condurre i suoi uomini fino a Mylae, dove un\u00ec le sue forze con quelle di Marco Vipsanio Agrippa.\nPer tutti questi servigi venne ricompensato con il consolato nell'anno 35 a.C.\nCome molti altri generali dell'epoca augustea, Cornificio fece costruire un nuovo tempio dedicato a Diana, cos\u00ec da abbellire la citt\u00e0."}
{"id": "2476696", "revid": "1123217", "url": "https://it.wikipedia.org/wiki?curid=2476696", "title": "Capping", "text": ""}
{"id": "2476701", "revid": "1226", "url": "https://it.wikipedia.org/wiki?curid=2476701", "title": "Incidente ferroviario di Staplehurst", "text": "L'incidente ferroviario di Staplehurst fu un incidente ferroviario accaduto a Staplehurst, nella regione inglese del Kent, che ebbe luogo il 9 giugno 1865 e nel quale persero la vita dieci passeggeri e quaranta restarono feriti. Viene principalmente ricordato poich\u00e9 coinvolse anche lo scrittore Charles Dickens (che fortunosamente scamp\u00f2 al disastro), il quale viaggiava in un vagone di prima classe di ritorno da un viaggio in Francia, assieme alla sua compagna Ellen Ternan e alla madre di lei.\nIl disastro avvenne nei pressi di Staplehurst, in un punto dove i binari correvano sopra un lungo ponte in ferro sopra il fiume Beult. Al momento del passaggio del treno sul ponte, questo cedette facendo precipitare nel fiume sottostante il viadotto la maggior parte dei vagoni. Il viadotto non era protetto da paratie, o da qualsiasi altra forma di balaustra per evitare il rovesciamento delle carrozze.\nDinamica dell'incidente.\nIl tratto di ferrovia era in fase di ristrutturazione presso Staplehurst, in un punto in cui le rotaie correvano su un viadotto in ghisa posto sul fiume Beult. Il treno, un \"Folkestone Express\", serviva al trasporto dei passeggeri in arrivo dalle navi nel porto. Il capocantiere dei lavori aveva erroneamente pensato che il treno sarebbe arrivato pi\u00f9 tardi, e le ultime due rotaie non erano ancora state sostituite. Venne mandato un segnale di pericolo al treno, ma era ormai troppo tardi per dare un preavviso adeguato al convoglio in avvicinamento veloce. Il treno riusc\u00ec a raggiungere il lato del viadotto spostando il legname di sostegno delle rotaie, ma le travi in ghisa cedettero di schianto, e la maggior parte delle vetture precipitarono nel piccolo ruscello (il fiume Beult) sotto il viadotto.\nCultura.\nIl disastro \u00e8 usato come parte del soggetto per il racconto di R. F. Delderfield - \"God is an Englishman\". Inoltre \u00e8 anche lo spunto di partenza per il racconto \"Drood\" di Dan Simmons, pubblicato nel febbraio del 2009.\nCharles Dickens.\nDickens, con il manoscritto di un prossimo romanzo, era in una delle poche carrozze che non precipitarono nel fiume:\nQuesta sconvolgente esperienza traumatizz\u00f2 Dickens per tutto il resto della sua vita. Divenne una sorta di eroe presso il pubblico per i suoi tentativi di aiutare i passeggeri morenti. Scrisse un breve racconto poco tempo dopo l'incidente, una storia di fantasmi intitolata \"Il segnalatore\", nella quale il soggetto principale \u00e8 un incidente ferroviario in un tunnel. Sebbene Dickens abbia probabilmente preso spunto per la storia dagli eventi del terribile e famigerato disastro ferroviario del Clayton Tunnel accaduto nel 1861 (23 morti, 176 feriti), piuttosto che dall'incidente di Staplehurst, \u00e8 ragionevole supporre che il suo personale coinvolgimento nel disastro lo abbia ispirato. Dickens rimase profondamente traumatizzato dall'episodio e divent\u00f2 da allora sempre nervosissimo quando era costretto a viaggiare in treno; prov\u00f2 anche ad evitare i viaggi in treno, utilizzando mezzi alternativi quando gli era possibile."}
{"id": "2476702", "revid": "25507760", "url": "https://it.wikipedia.org/wiki?curid=2476702", "title": "John John", "text": ""}
{"id": "2476704", "revid": "599013", "url": "https://it.wikipedia.org/wiki?curid=2476704", "title": "Helper", "text": "Helper \u00e8 un comune degli Stati Uniti d'America, della contea di Carbon, nello Stato dello Utah, a circa 120 miglia a sud-est di Salt Lake City e 7 miglia a nord-ovest della citt\u00e0 di Price.\n\u00c8 conosciuta anche come lo \"Hub of Carbon County\", il centro della contea di Carbon. Al censimento del 2000 contava 2.025 abitanti."}
{"id": "2476706", "revid": "1543377", "url": "https://it.wikipedia.org/wiki?curid=2476706", "title": "Adam M\u00fcller", "text": "I suoi scritti vennero apprezzati agli inizi del XX secolo.\nBiografia.\nDopo aver studiato all'Universit\u00e0 Georg-August di Gottinga, viaggi\u00f2 in tutta Europa e alla fine si convert\u00ec il 30 aprile 1805 alla fede cattolica (prima era protestante) Negli anni successivi visse a Dresda, dove svolse l'attivit\u00e0 di tutore per diversi nobili fra cui quelli appartenenti alla famiglia della Sassonia-Weimar. \nIn seguito, nel 1808, con l'aiuto di Heinrich von Kleist fond\u00f2 il mensile \"Phoebus\" (originale \"Ph\u00f6bus\"). Poi, dopo alcuni viaggi, inizi\u00f2 una forte amicizia con Clemente Maria Hofbauer.\nNel 1815 fu tra i rappresentanti dell'Impero austriaco al Congresso di Vienna.\nFu uno degli esponenti del \u201cromanticismo politico\u201d."}
{"id": "2476720", "revid": "33689", "url": "https://it.wikipedia.org/wiki?curid=2476720", "title": "Atari Pascal", "text": "L'Atari Pascal \u00e8 un linguaggio di programmazione Pascal distribuito dalla Atari nel 1982. \n\u00c8 stata la prima versione di linguaggio Pascal disponibile per la famiglia Atari 8-bit.\nA causa del fatto che tale software fu distribuito attraverso l'Atari Program Exchange, l\"'Atari Pascal\" non fu direttamente supportato dalla Atari. Questo contribu\u00ec a limitarne la diffusione.\nL\"'Atari Pascal\" \u00e8 simile all'UCSD Pascal, \u00e8 inoltre completamente residente nella memoria RAM e per funzionare richiede la presenza di 2 floppy disk drive."}
{"id": "2476731", "revid": "36426", "url": "https://it.wikipedia.org/wiki?curid=2476731", "title": "Madonna col Bambino (Angelico San Marco)", "text": ""}
{"id": "2476732", "revid": "1544245", "url": "https://it.wikipedia.org/wiki?curid=2476732", "title": "Bachelor of arts", "text": ""}
{"id": "2476733", "revid": "767487", "url": "https://it.wikipedia.org/wiki?curid=2476733", "title": "Marco Sinigaglia", "text": "Carriera.\nProdotto del vivaio del Como, che negli anni 80 era molto denso di giovani promesse, disput\u00f2 una buona stagione con la Sambenedettese, tornando a Como nell'estate del 1988. Ma in autunno, alla quarta di campionato, un grave incidente nelle battute conclusive di Lazio-Como gli caus\u00f2 seri problemi al ginocchio sinistro, che gli minarono il prosieguo della carriera ad alti livelli. Si ritir\u00f2 a soli 29 anni, nel 1997."}
{"id": "2476735", "revid": "1776051", "url": "https://it.wikipedia.org/wiki?curid=2476735", "title": "Remixploitation", "text": "Remixploitation \u00e8 il primo album di remix del chitarrista John 5 (Marilyn Manson/Rob Zombie), pubblicato il 14 febbraio 2009."}
{"id": "2476737", "revid": "486946", "url": "https://it.wikipedia.org/wiki?curid=2476737", "title": "Emy (cantante)", "text": ""}
{"id": "2476738", "revid": "1442080", "url": "https://it.wikipedia.org/wiki?curid=2476738", "title": "Pacific Life Open 2007 - Singolare femminile", "text": "Il singolare del Pacific Life Open 2007 \u00e8 stato un torneo di tennis facente parte del WTA Tour 2007.\nMarija \u0160arapova era la detentrice del titolo, ma ha perso nel 4\u00ba turno contro Vera Zvonar\u00ebva.\nDaniela Hantuchov\u00e1 ha battuto in finale Svetlana Kuznecova 6\u20134, 6\u20133.\nTeste di serie.\nTutte le teste di serie hanno ricevuto un bye per il 2\u00ba turno."}
{"id": "2476739", "revid": "729019", "url": "https://it.wikipedia.org/wiki?curid=2476739", "title": "Dornier Do R", "text": "Il Dornier Do R \"Superwal\" era un idrovolante di linea a scafo centrale progettato dalla Dornier-Metallbauten GmbH negli anni trenta e costruito dalla sua sussidiaria svizzera Doflug di Altenrhein am Bodenseee e presso l'italiana Costruzioni Meccaniche Aeronautiche S.A. (CMASA), gi\u00e0 costruttrici del Do J Wal.\nImpiego operativo.\nGermania.\nIl Super Wal vol\u00f2 nel 30 settembre 1926 e, come il predecessore, effettu\u00f2 anche servizio postale. Dopo gli attentati aerei del 1931, il Super Wal cess\u00f2 di essere utilizzato in servizio.\nItalia.\nVenne consegnato alla Societ\u00e0 Anonima Navigazione Aerea (SANA) nel 1926."}
{"id": "2476741", "revid": "466539", "url": "https://it.wikipedia.org/wiki?curid=2476741", "title": "Puerto Vallarta", "text": "Puerto Vallarta \u00e8 una citt\u00e0 del Messico centroccidentale, affacciata sull'Oceano Pacifico.\nStoria.\nUfficialmente fondata il 12 giugno del 1851, la citt\u00e0, nota come meta turistica per americani del nord ed europei, nel 2014 aveva una popolazione di abitanti.\nInfrastrutture e trasporti.\nLa citt\u00e0 \u00e8 servita dall'Aeroporto Internazionale Lic. Gustavo D\u00edaz Ordaz."}
{"id": "2476743", "revid": "287204", "url": "https://it.wikipedia.org/wiki?curid=2476743", "title": "Tebaide (Angelico)", "text": "La Tebaide \u00e8 un dipinto a una tempera su tavola (73,5x208 cm) attribuito a Beato Angelico, databile al 1418-1420 circa e conservato nella Galleria degli Uffizi a Firenze.\nStoria.\nL'opera venne acquistata dalle Gallerie fiorentine nel 1780 dalla raccolta del pittore pisano di origine inglese Ignazio Hughford. \u00c8 stata a lungo attribuita a Gherardo Starnina, per gli evidenti stilemi dell'arte tardogotica; il Lanzi propose anche il nome di Ambrogio Lorenzetti, collegandolo all'affresco del Camposanto di Pisa, all'epoca ritenuto del maestro senese invece che di Buonamico Buffalmacco.\nDalla fine del XIX secolo fu ripreso il nome dello Starnina (Rigoni, Gamba, Procacci), ma spesso messo in discussione. Fu Roberto Longhi a riferirlo per la prima volta all'Angelico scorgendovi elementi quattrocenteschi (certe importazioni prospettiche degli edifici che a quell'epoca solo Angelico era in grado di applicare) e collegandolo alla tavoletta \"con storie dei santi padri\" di mano dell'Angelico citata nell'inventario redatto dopo la morte di Lorenzo il Magnifico nel 1492. L'attribuzione del Longhi \u00e8 quella che ha poi catalizzato la maggior parte dei consensi.\nDescrizione e stile.\nL'opera mostra con dovizia di particolari le vite dei Santi Padri nel deserto presso Tebe, prese dalla \"Historia religiosa seu ascetica vivendi ratio\" di Teodoreto. In un paesaggio montagnoso, ai confini con una riva marina popolata di barchette, brulica una serie di personaggi minuti che abitano i romitori dei monaci.\nLa scena, che si rif\u00e0 a modelli trecenteschi, \u00e8 priva di un punto focale preciso e si disarticola in un vibrante microcosmo di dettagli minuti, che invitano l'occhio a soffermarsi da un lato all'altro in cerca di particolari aneddotici e curiosi.\nPer l'assenza di valori tipicamente rinascimentali, l'opera viene datata alla fase pi\u00f9 giovanile dell'Angelico, la prima in assoluto conosciuta o una comunque tra le primissime, dipinta attorno al 1420, quando l'artista non aveva ancora preso i voti di frate."}
{"id": "2476744", "revid": "61051", "url": "https://it.wikipedia.org/wiki?curid=2476744", "title": "Dornier Do R Superwal", "text": ""}
{"id": "2476746", "revid": "36426", "url": "https://it.wikipedia.org/wiki?curid=2476746", "title": "Tebaide (Beato Angelico)", "text": ""}
{"id": "2476747", "revid": "1494169", "url": "https://it.wikipedia.org/wiki?curid=2476747", "title": "Phoebus", "text": ""}
{"id": "2476748", "revid": "61051", "url": "https://it.wikipedia.org/wiki?curid=2476748", "title": "Dornier Superwal", "text": ""}
{"id": "2476759", "revid": "36426", "url": "https://it.wikipedia.org/wiki?curid=2476759", "title": "La Tebaide (Beato Angelico)", "text": ""}
{"id": "2476760", "revid": "125225950", "url": "https://it.wikipedia.org/wiki?curid=2476760", "title": "Club Atl\u00e9tico Boca Unidos", "text": "Il Club Atl\u00e9tico Boca Unidos, o semplicemente Boca Unidos, \u00e8 una societ\u00e0 calcistica argentina con sede nella citt\u00e0 di Corrientes, nella provincia omonima. Milita nella Primera B Nacional, la seconda serie del calcio argentino.\nStoria.\nIl club venne fondato a Corrientes il 27 luglio 1927, con il rosso e il giallo come colori sociali.\nNel 2006-2007 vince il Torneo Argentino B e in seguito, nel 2008-2009, il Torneo Argentino A, ottenendo la promozione in Primera B Nacional."}
{"id": "2476761", "revid": "1573940", "url": "https://it.wikipedia.org/wiki?curid=2476761", "title": "Monastero di San Pietro Martire", "text": "Il monastero di San Pietro Martire si trovava a Firenze in via dei Serragli.\nStoria.\nVenne fondato nel 1418-1420 per le monache domenicane osservanti, legate ai monasteri maschili di San Domenico di Fiesole, dal quale si stacc\u00f2 poi il convento di San Marco. Proprio in virt\u00f9 di questo collegamento il Beato Angelico aveva dipinto la pala d'altare per la chiesa del monastero, il cosiddetto \"Trittico di San Pietro Martire\", prima opera documentata pervenutaci dell'autore, oggi al Museo nazionale di San Marco.\nNel 1557 il monastero venne soppresso e demolito per fare spazio alle fortificazioni attorno alla porta San Pier Gattolino. Le monache si trasferirono allora in San Felice in Piazza.\nNel XVIII secolo il nuovo monastero accolse anche un Conservatorio destinato a ospitare fanciulle povere e nel 1780 apr\u00ec un convitto gratuito per le giovani indigenti d'Oltrarno, attivit\u00e0 che mantenne anche dopo la soppressione napoleonica del 1808. Oggi ospita una scuola materna ed elementare, con accesso da piazza San Felice."}
{"id": "2476762", "revid": "268849", "url": "https://it.wikipedia.org/wiki?curid=2476762", "title": "Boca Unidos", "text": ""}
{"id": "2476764", "revid": "110157", "url": "https://it.wikipedia.org/wiki?curid=2476764", "title": "John E. Herlitz", "text": "Notizie biografiche.\nNato da genitori di origine svedese, a partire dall'et\u00e0 di 13 anni cominci\u00f2 gi\u00e0 a spedire alcuni suoi schizzi alla Chrysler Corporation, la quale rispose al giovanissimo designer in erba, indicandogli quali erano i requisiti richiesti dalla Casa per permettergli di entrare a collaborare con essa. Perci\u00f2, dopo gli studi superiori, Herlitz cominci\u00f2 a frequentare il Pratt Institute, dove nel 1965 riusc\u00ec a laurearsi in design industriale. Subito dopo entr\u00f2 proprio nel gruppo Chrysler, dove lavor\u00f2 per la Plymouth. Uno dei suoi primi lavori fu la \"Plymouth SX\", una concept car che avrebbe dato lo spunto per la Plymouth Barracuda del 1967 e per la nuova serie del 1970.\nNel 1969 Herlitz convola a nozze con Joan Elizabeth Neinas, dalla quale ebbe due figli.\nNel 1971 firm\u00f2 le linee dei modelli GTX e Road Runner. Nel corso degli anni acquis\u00ec via via sempre maggiori responsabilit\u00e0, fino a che nel 1994 egli venne promosso vice presidente del design e pi\u00f9 tardi divenne vicepresidente senior.\nNel giugno del 2000, Herlitz annunci\u00f2 il suo ritiro dall'attivit\u00e0, che avvenne nel gennaio del 2001.\nMor\u00ec nel 2008 per delle gravi complicazioni in seguito ad una caduta nella sua casa in Florida."}
{"id": "2476765", "revid": "36426", "url": "https://it.wikipedia.org/wiki?curid=2476765", "title": "Convento di San Pietro Martire", "text": ""}
{"id": "2476766", "revid": "1310927", "url": "https://it.wikipedia.org/wiki?curid=2476766", "title": "\u015e\u00fcv\u0259lan Futbol Klubu", "text": "Il \u015e\u00fcv\u0259lan Futbol Klubu, meglio noto come \u015e\u00fcv\u0259lan, \u00e8 una societ\u00e0 calcistica azera con sede nella citt\u00e0 di \u015e\u00fcv\u0259lan, municipalit\u00e0 situata nei sobborghi di Baku, fondata nel 1996. Nella stagione 2019-2020 milita in Birinci Divizionu, la seconda divisione del calcio azero.\nStoria.\nLa societ\u00e0 fu fondata come squadra di calcio a 5 nel 1996 e partecip\u00f2 al massimo campionato locale fino al 2003-2004 come \"AMMK\". Nel 2004 divent\u00f2 un club professionistico e partecip\u00f2 al campionato di seconda divisione che vinse al primo tentativo, venendo cos\u00ec promosso in Premyer Liqas\u0131. L'anno successivo cambi\u00f2 nome in \"Olimpik Baku\" e termin\u00f2 il campionato d'esordio al dodicesimo posto. La migliore stagione fu la Premyer Liqas\u0131 2007-2008, conclusa al secondo posto e mancando il titolo avendo perso all'ultima giornata. Si qualific\u00f2 per la Coppa UEFA 2008-2009 dove venne eliminato al primo turno.\nNel 2009 si spost\u00f2 a \u015e\u00fcv\u0259lan cambiando nome in \"Olimpik-\u015e\u00fcv\u0259lan Pe\u015f\u0259kar Futbol Klubu\" e l'anno successivo, sponsorizzata dalla compagnia aerea nazionale, divent\u00f2 \"AZAL PFC\" ma in UEFA Europa League 2011-2012 mantenne il nome vecchio per questioni di regolamento. Il 12 maggio 2017, il club ha cambiato la sua denominazione in \"\u015e\u00fcv\u0259lan FK\".\nStadio.\nDal 2004 al 2011 il club gioc\u00f2 i propri incontri interni nello Shafa Stadion, impianto dotato di 8.200 posti, tutti a sedere, inaugurato nel 2001. Dal 2011 si trasfer\u00ec nel nuovo impianto denominato AZAL Arena, dotato di 3.000 posti a sedere e terreno sintetico. Ha ottenuto due stelle secondo la Classificazione degli stadi UEFA."}
{"id": "2476768", "revid": "729019", "url": "https://it.wikipedia.org/wiki?curid=2476768", "title": "Masao Maruyama", "text": "Biografia.\nSi diplom\u00f2 alla 23\u00aa classe dell'Accademia dell'Esercito imperiale giapponese nel 1911 e al 31\u00ba corso del Rikugun Daigakk\u014d nel 1919. Fu addetto militare nel Regno Unito dal 1923 al 1925, e nell'India Britannica dal 1929 al 1930. Al suo ritorno in Giappone, fu assegnato allo Stato maggiore generale dell'Esercito imperiale, responsabile dell'intelligence militare britannica e americana. Torn\u00f2 in Inghilterra nel 1934-1935, dove fu assegnato all'ambasciata giapponese a Londra.\nDopo la sua promozione a colonnello nel 1935, Maruyama torn\u00f2 allo Stato maggiore generale a Tokyo. Nel 1937-1938, fu comandante del 4\u00ba Reggimento della Guardia imperiale. Allo scoppio della seconda guerra sino-giapponese, fu un comandante sul campo durante l'incidente del ponte di Marco Polo del luglio 1937. Nel 1938, fu promosso a generale di brigata, e assegnato al comando della 6\u00aa Brigata di fanteria dell'Esercito imperiale giapponese.\nNel grado di generale di divisione e comandante della 2\u00aa Divisione dell'esercito, Maruyama e la sua divisione furono dispiegati a Guadalcanal nel settembre-ottobre 1942, in risposta agli sbarchi degli Alleati sull'isola. Durante la risultante campagna di Guadalcanal, Maruyama condusse le truppe durante le operazioni a Matanikau dell'ottobre 1942 e la seguente battaglia per l'aeroporto di Henderson, nella quale le truppe di Maruyama furono definitivamente sconfitte. Maruyama e i superstiti della divisione furono evacuati da Guadalcanal nel febbraio 1943, ed egli si ritir\u00f2 dagli impegni militari nel 1944. Mor\u00ec l'11 novembre 1957."}
{"id": "2476774", "revid": "838137", "url": "https://it.wikipedia.org/wiki?curid=2476774", "title": "Pacific Life Open 2007 - Doppio maschile", "text": "Il doppio maschile del Pacific Life Open 2007 \u00e8 stato un torneo di tennis facente parte dell'ATP Tour.\nMark Knowles e Daniel Nestor erano i detentori del titolo, ma hanno perso nel 1\u00ba turno contro Luk\u00e1\u0161 Dlouh\u00fd e David \u0160koch.\nMartin Damm e Leander Paes hanno vinto in finale 6\u20134, 6\u20134 contro Jonathan Erlich e Andy Ram."}
{"id": "2476779", "revid": "474175", "url": "https://it.wikipedia.org/wiki?curid=2476779", "title": "Club Social y Deportivo Merlo", "text": "Il Club Social y Deportivo Merlo, o semplicemente Deportivo Merlo, \u00e8 una societ\u00e0 calcistica argentina con sede nella citt\u00e0 di Merlo nell'area metropolitana bonaerense. Milita nella Primera B Metropolitana, la terza serie del calcio argentino.\nDisputa le sue partite interne presso lo stadio Jos\u00e9 Manuel Moreno, situato nella limitrofa citt\u00e0 di Parque San Mart\u00edn.\nStoria.\nIl club venne fondato l'8 ottobre 1954 e si affili\u00f2 all'AFA nel 1956. Il nome scelto inizialmente era 9 de Julio, in omaggio alla Dichiarazione di Indipendenza argentina del 1816. Assunse l'attuale denominazione nel 1968.\nNel 2006 vince la Primera C Metropolitana, quindi, nel 2009, ottiene la promozione in Primera B Nacional vincendo lo spareggio con il Los Andes."}
{"id": "2476781", "revid": "125007239", "url": "https://it.wikipedia.org/wiki?curid=2476781", "title": "Sons of Anarchy", "text": "Sons of Anarchy \u00e8 una serie televisiva statunitense ideata da Kurt Sutter e trasmessa per sette stagioni dal 2008 al 2014 da FX.\nTrama.\nA Charming, citt\u00e0 immaginaria della California, si trova il charter madre del \"Sons of Anarchy Motorcycle Club\", un club motociclistico con affiliati in diversi stati degli USA e all'estero fondato negli anni sessanta da nove commilitoni della Guerra del Vietnam dedito a varie attivit\u00e0 illegali, su tutte il traffico di armi grazie al suo legame con l'IRA.\nJackson \"Jax\" Teller \u00e8 il figlio del fondatore John e vice-presidente del SAMCRO, presieduto dal patrigno Clarence \"Clay\" Morrow (secondo marito di sua madre Gemma): il giovane si prepara a prendere le redini cercando di capire come gestire al meglio il club che suo padre gli ha lasciato in eredit\u00e0 finch\u00e9 non ritrova il diario di John, in cui l'uomo - devastato dalla morte del secondo figlio Thomas per un difetto genetico al cuore, lo stesso di Gemma - descrive la progressiva degenerazione che il club ha subito una volta subentrato Clay e il suo profondo rammarico per non essere riuscito a impedire che il suo sogno si tramutasse in un semplice business illegale, lasciando inoltre indizi inquietanti sulla sua morte.\nMentre la sua ex moglie tossicodipendente Wendy lo rende padre del piccolo Abel, a Charming torna Tara Knowles, una dottoressa neonatale che in giovent\u00f9 era stata fidanzata di Jax, con cui risboccia l'amore.\nCariche del club.\nLe tre cariche pi\u00f9 alte all'interno di un charter sono, in ordine decrescente, quella di presidente, vice-presidente e \"Sgt. at Arms\": il primo indica il responsabile di un charter, la seconda il suo vice, l'ultima il braccio destro nonch\u00e9 luogotenente del primo.\nToppe (\"Patches\").\nSulle divise dei membri del club sono applicate delle toppe (\"patch\") assimilabili ai gradi applicati alle uniformi militari che ne indicano il ruolo all'interno del proprio charter e la provenienza.\nMotociclette.\nTutti i motociclisti appartenenti ai vari charter amici e no, usano rigorosamente motociclette Harley Davidson. Ogni charter ha uno stile di modello e customizzazione che li contraddistingue. Per esempio il gruppo dei Mayans si differenzia per l\u2019utilizzo di modelli Harley Davidson Road King con manubri ape hanger, scarichi a pinna e ruote anteriori da 21 pollici, il cosiddetto Chicano style. Per i SAMCRO il modello preferito \u00e8 il Dyna rigorosamente nero, con cupolino anteriore sul faro e manubrio T-bar altissimo seguendo lo stile custom chiamato \u201cclub style\u201d. Solo nelle ultime stagioni spesso i componenti del charter SOA si trovano a guidare delle Street Glide sempre rigorosamente nere.\nFumetto.\nNel settembre 2013 i Boom!Studios danno il via a una serie a fumetti che racconta diverse avventure riguardanti i \"Sons of anarchy\" durante il periodo in cui la serie televisiva si svolge. La serie viene conclusa nel settembre 2015 arrivando 25 volumi. Successivamente gli albi vengono portati in Italia dalla Panini con la serie 100% Panini comics.\nSpin-off.\nNel 2017 viene ufficializzato dalla FX uno spin-off chiamato \"Mayans M.C.\" ed incentrato sulle vicende del club motociclistico latino-americano dopo gli eventi della serie principale. La serie ha avuto inizio il 4 settembre 2018 ed il regista \u00e8 nuovamente Kurt Sutter."}
{"id": "2476782", "revid": "25509016", "url": "https://it.wikipedia.org/wiki?curid=2476782", "title": "Malik Abdul Aziz", "text": ""}
{"id": "2476783", "revid": "1762097", "url": "https://it.wikipedia.org/wiki?curid=2476783", "title": "DJ Gruff", "text": "Ha fatto parte di diversi gruppi come i \"The place to be\", i \"Casino Royale\", i \"Radical Stuff\" e gli \"Isola Posse All Stars\". Inoltre, \u00e8 tra i fondatori dei \"Sangue Misto\" con cui ha realizzato l\u2019album \"SxM\" nel 1994, considerato una pietra miliare dell\u2019Hip hop italiano. Dal 1996 collabora con il collettivo di DJ \"Alien Army\".\nCarriera.\nInizia a cimentarsi coi primi dischi nel 1982; un anno dopo scopre il mondo dell\u2019Hip hop e si appassiona al rap e al breaking. Nel 1984 il suo rap improvvisato e irriverente, esclusivamente in lingua e dialetti italiani, inizia a farsi largo nei circoli di breakers che frequenta. Le prime serate in qualche locale torinese lo portano ad inventarsi un modo originale di proporre musica, con una serie di mixtapes e allenamenti di scratch su un mixer. Nel 1986 inizia a frequentare l\u2019hip hop milanese e, oltre a collaborare con i \"Casino Royale\", nel 1986 entra nel gruppo \"Radical Stuff\" (chiamata inizialmente Fresh Press Crew). In quegli anni partecipa a un gran numero di jam session.\nNei primi anni Novanta, DJ Gruff si sposta a Bologna per una collaborazione con l'Isola Posse All Stars; due anni dopo, da quel gruppo sono nati i \"Sangue Misto\". Il loro album in studio, \"SxM\", uscito nel 1994 per l'etichetta Century Vox, \u00e8 considerato una pietra miliare dell\u2019Hip hop italiano. In seguito, i tre artisti si sono dedicati a progetti solisti e separati.\nNel 1995 Gruff si sposta in Puglia, in cui rimane tre anni. Nel 2001 si trasferisce in Giappone dove continua a studiare le tecniche del giradischi; esperienza che lo porta a produrre l'album \"Frikkettonism\", registrato, mixato e stampato a Tokyo. Nel 2014, l\u2019incontro con il trombonista Gianluca Petrella d\u00e0 origine ad una collaborazione sperimentale dove rap, scratch e jazz si incontrano in un sodalizio artistico.\nNel 2019 esce l'album \"August11th\" di DJ Gruff &amp; RayZa prodotto con Gianluca Petrella e con vari featuring. L\u2019album \u00e8 un omaggio alla cultura hip-hop, la cui data di nascita risale per convenzione proprio all'11 agosto del 1973."}
{"id": "2476786", "revid": "767487", "url": "https://it.wikipedia.org/wiki?curid=2476786", "title": "Aceyalone", "text": "Biografia.\nEntra nel gruppo Freestyle Fellowship con cui nel 1991 realizza \"To Whom It May Concern\" a cui fa seguire nel 1993 \"Inner City Griots\". Nel 1994 Ace collabora con Abstract Rude alla realizzazione della compilation \"Project Blowed\", tale collaborazione porta con Mikah 9 al gruppo Haiku D'Etat con cui produce la hit \"Los Dangerous\".\nDopo lo scioglimento dei Freestyle Fellowship, continua la carruiera da solista: suoi i singoli \"Makeba\" e \"Mic Check\" nel 1995, che verranno inseriti nel disco \"All Balls Don't Bounce\", prodotto dalla Capitol Records. Successivamente pubblica \"A Book Of Human Language\" del 1998 e nel 2001 \"Accepted Eclectic\", con una nuova etichetta: Ground Control, cambier\u00e0 ancora nel 2003 con Project Blowed.\nProduce la raccolta \"Project Blowed Presents The Good Brothers\" dove la traccia principale \u00e8 \"Give It Here\". Nel 2003 esce anche il suo album solista \"Love &amp; Hate\". Successivamente il brano \"Find Out\", con Riddlore, entra a far parte della colonna sonora del film \"Street Dance Fighters\" (titolo originale \"You Got Served\").\nA Team.\nAce assieme ad Abstract Rude, forma un duo chiamato A Team. Il duo realizza la compilation \"Project Blowed\" e, nel 2000, l'album \"Lab Down Under\" terminato nel 2003."}
{"id": "2476787", "revid": "73843", "url": "https://it.wikipedia.org/wiki?curid=2476787", "title": "Fantastico 3", "text": ""}
{"id": "2476788", "revid": "73843", "url": "https://it.wikipedia.org/wiki?curid=2476788", "title": "Fantastico 2", "text": ""}
{"id": "2476789", "revid": "465169", "url": "https://it.wikipedia.org/wiki?curid=2476789", "title": "Born in the U.S.A. (singolo)", "text": "Born in the U.S.A. \u00e8 una canzone di Bruce Springsteen tratta dall'omonimo album e pubblicata come singolo nell'ottobre del 1984. \u00c8 senza dubbio uno dei brani pi\u00f9 famosi che abbia realizzato.\nLa canzone \u00e8 stata inserita alla posizione numero 275 nella lista delle 500 migliori canzoni secondo Rolling Stone e nel 2001 la RIAA l'ha inclusa al 59\u00ba posto tra le 365 canzoni del secolo.\nStoria.\nInizialmente la canzone fu scritta nel 1981 per un film che Paul Schrader aveva intenzione di realizzare. \"Born in the U.S.A.\" and\u00f2 talmente bene che Springsteen decise di usarla per il suo album.\nNel marzo 1982, Springsteen riprese la canzone con una struttura musicale diversa. La versione che registr\u00f2 in seguito con tutta la E Street Band fu quella che due anni dopo, nel 1984, appare sull'album \"Born in the U.S.A.\".\nAlla fine del 1984, il singolo di \"Born in the U.S.A.\" ebbe un enorme successo, raggiungendo il nono posto nella Billboard Hot 100 e il quinto posto nel Regno Unito.\nArgomento trattato.\nLa canzone tratta degli effetti della Guerra del Vietnam sugli statunitensi, sebbene sia spesso interpretato come un tema patriottico, fraintendendo cos\u00ec il significato. Il presidente repubblicano Ronald Reagan volle utilizzare la canzone per la sua campagna elettorale, ma Springsteen rifiut\u00f2.\n\u00c8 in parte un tributo agli amici di Springsteen che combatterono nella guerra, alcuni dei quali non tornarono.\nIn generale la canzone parla delle sue umili origini, di come venga mandato in guerra e del suo ritorno in patria. Inoltre \u00e8 presente una parte che descrive la tragica morte del fratello del protagonista, morto nell'assedio di Khe Sanh, nonostante quest'ultimo abbia riguardato l'\"Armata popolare vietnamita\" e non i Viet Cong come viene detto nel brano. Alla fine gli Americani prevalsero nell'assedio, solo per poi ritirarsi dall'avamposto pochi mesi dopo, e quindi l'assedio divenne il simbolo della futilit\u00e0 di tutto lo sforzo compiuto dai soldati americani durante la guerra; ci\u00f2 infatti viene denunciato nella strofa:\nTracce.\n45gg 7\" - Columbia 38-04680.\nPubblicato anche su CD nel 1988 (Columbia 38K-04680-S1)\n45gg 12\" - Columbia 44-05147.\nRemix di Arthur Baker"}
{"id": "2476790", "revid": "1543377", "url": "https://it.wikipedia.org/wiki?curid=2476790", "title": "Chingy", "text": "Biografia.\nInfanzia.\nChingy nasce a St. Louis e cresce in un quartiere a cui ancora oggi, nelle sue canzoni, gli piace riferirsi col termine \"Bad Blocks\". Ha due fratelli pi\u00f9 grandi e due sorelle pi\u00f9 piccole. Comincia a diventare fan dell'hip hop ascoltando gruppi Old School come Run DMC e altri artisti di punta come ad esempio Ice Cube, i quali considera i suoi \"Beatbox Heroes\". Seguendo quindi le orme dei suo idoli Inizia a scrivere testi all'et\u00e0 di soli 9 anni e a registrare brani in studio a 10 anni.\nPer una sua possibile carriera futura, il giovane Howard sceglie dapprima gli pseudonimi H. Thugzy e H Thugs, ma opta poi appunto per Chingy, termine slang con riferimento al denaro.\nL'inizio e il successo.\nNel 2003, durante il periodo dell'espansione dell'Southern rap (tipo di musica hip hop che da tre anni a quella parte diventer\u00e0 una vera e propria moda negli Stati Uniti), il rapper Ludacris e il suo manager Chaka Zulu scritturano Chingy nella casa discografica \"Disturbing tha Peace\". Allora, Chingy \u00e8 considerato un rapper dalle aspettative altissime: taluni lo paragonano addirittura a Nelly, altro rapper di St. Louis che nell'estate dell'anno prima aveva ottenuto un successo enorme con l'album \"\"Nellyville\" (ci\u00f2 porter\u00e0 poi i due a scontrarsi apertamente).\nLo stile di Chingy \u00e8 influenzato non solo da elementi Dirty South, ma anche pop rap e R&amp;B, il tutto condito dallo slang di quell'area. Il rapper diventa particolarmente famoso per il particolare timbro vocale con cui scandisce le rime nelle sue canzoni, piuttosto gradevole e bilanciato.\nIl successo arriva con la pubblicazione del singolo d'esordio \"Right Thurr\", che diventa in pochissimo tempo una hit internazionale (debuttando anche in paesi come Regno Unito, Canada, Australia, Nuova Zelanda, Danimarca e Svizzera) e permette a Chingy di farsi conoscere anche fuori dagli USA. Il singolo raggiunge la posizione n.2 all'interno della \"Billboard Hot 100\", ottiene moltissima popolarit\u00e0 anche come hit da club e riscuote innumerevoli ascolti per radio. Ancora oggi, \"Right Thurr\"\" rimane indiscutibilmente il maggiore successo di Chingy.\nIl primo album: \"Jackpot\" (2003).\nIn contemporanea all'uscita di \"\"Right Thurr\", viene pubblicato il 15 luglio 2003 sotto la \"Disturbing tha Peace\" \"Jackpot\", l'attesissimo album di debutto del rapper. Incapace di assicurarsi la diffusione dell'album anche sotto la casa discografica \"Def Jam Recordings\", Ludacris, fondatore della \"Disturbing tha Peace\", sigla un contratto con la \"Capitol Records\"\". Di conseguenza, l'album esce anche sotto tale etichetta.\nA \"\"Jackpot\" partecipano artisti come lo stesso Ludacris, Snoop Dogg, Murphy Lee, I-20, Tity Boi dei Playaz Cicle, J-Weav, Trina e Jermaine Dupri. A produrlo vi \u00e8 il team di beatmaker The Trak Starz.\nI successivi singoli estratti dall'album sono \"Holidae Inn\" e \"One Call Away\"\", rispettivamente coi featuring di Snoop Dogg e Ludacris e del rapper e attore Jason Weaver. Anche questi ottengono il successo sperato; il primo raggiunge la posizione n.3, il secondo la n.2. Un remix del noto singolo \"Right Thurr\" in collaborazione con Trina e Jermaine Dupri viene poi pubblicato come quarto singolo, e ne viene estratto anche un videoclip.\nIn conseguenza al successo di tutti i singoli estratti e degli ottimi risultati di vendita (l'album si piazza alla posizione n.2 nella \"Billboard 200\"), \"Jackpot\" riscuote molte critiche positive ed \u00e8 considerato da alcuni come il migliore album dell'estate, nonch\u00e9 \"il pi\u00f9 chiacchierato\". Viene in seguito certificato triplo disco di platino.\nLa disputa con la \"Disturbing tha Peace\".\nDopo il successo di \"\"Jackpot\", vi \u00e8 un'improvvisa e inaspettata disputa tra Chingy e la \"Disturbing tha Peace\" per questioni riguardanti i guadagni del rapper, la quale si conclude con l'abbandono della casa discografica da parte di quest'ultimo. L'ottimo rapporto che si era dapprima instaurato tra Chingy e Ludacris finisce repentinamente dopo che il primo accusa il secondo di averlo truffato.\nLudacris risponde pubblicamente alle accuse dando a Chingy del bugiardo e sostenendo che dopo tutto quello che \u00e8 accaduto tra loro \u00e8 finita e niente andr\u00e0 pi\u00f9 come prima. Afferma inoltre di meravigliarsi del suo modo di nascondere pubblicamente la cosa nonostante la gravit\u00e0 della situazione e di essere lui stesso a non volerlo pi\u00f9 nella \"Disturbing tha Peace\", in quanto:\nChingy continua a negare che tra lui e Ludacris vi sia qualche problema, fino a che, nonostante i suoi ulteriori tentativi di tener segreta la cosa, nel 2004 \u00e8 confermato che lui ha lasciato definitivamente la \"Disturbing tha Peace\" per continuare la carriera nella \"Slot-A-Lot Records\" sempre attraverso la \"Capitol Records\"\", in quanto stanco di essere sotto la giurisdizione di Ludacris e dello staff di quest'ultimo, il quale avrebbe amministrato male il denaro di Chingy e avrebbe anche sfruttato la sua immagine unicamente a scopi personali e impedendogli quindi di ricavare profitti.\nIl secondo album: \"Powerballin'\" (2004).\nIl 16 novembre 2004 Chingy pubblica il suo secondo album \"\"Powerballin\", sotto appunto le case discografiche \"\"Slot-A-Lot Records\" e \"Capitol Records\". L'unico singolo ufficiale estratto \u00e8 \"Balla Baby\", che ottiene un discreto successo e raggiunge la posizione n.20 nella \"Billboard Hot 100\". Analogamente a come era stato fatto prima in \"Jackpot\" con \"Right Thurr\", di \"Balla Baby\" viene poi pubblicato un remix in collaborazione coi rapper Lil' Flip e Boozie, accompagnato da un rispettivo videoclip. Altro singolo estratto da \"Powerballin\" \u00e8 \"\"Don't Worry\", in collaborazione con Janet Jackson, il quale passa per\u00f2 quasi inosservato e non \u00e8 nemmeno accompagnato da un video musicale.\nAll'album partecipano stavolta artisti decisamente pi\u00f9 south e R&amp;B, quali Bun B, Lil' Wayne, David Banner, Lil' Flip, R. Kelly, Janet Jackson e Nate Dogg. La produzione \u00e8 ancora affidata al tem Trak Starz.\n\"Powerballin'\" raggiunge la posizione n.10 all'interno della \"Billboard 200\"\", vende solo un milione di copie (contrariamente alle tre e mezzo dell'album precedente) e non viene accolto positivamente dalla critica, la quale giudica Chingy come un famigerato \"One Hit Wonder\", cio\u00e8 un artista la cui enorme fama si basa su un'unica vera hit di successo (\"Right Thurr\" sopra a tutte)."}
{"id": "2476792", "revid": "73843", "url": "https://it.wikipedia.org/wiki?curid=2476792", "title": "Fantastico 4", "text": ""}
{"id": "2476793", "revid": "73843", "url": "https://it.wikipedia.org/wiki?curid=2476793", "title": "Fantastico 5", "text": ""}
{"id": "2476794", "revid": "73843", "url": "https://it.wikipedia.org/wiki?curid=2476794", "title": "Fantastico 6", "text": ""}
{"id": "2476795", "revid": "87015103", "url": "https://it.wikipedia.org/wiki?curid=2476795", "title": "Fantastico 7", "text": ""}
{"id": "2476796", "revid": "73843", "url": "https://it.wikipedia.org/wiki?curid=2476796", "title": "Fantastico 8", "text": ""}
{"id": "2476797", "revid": "73843", "url": "https://it.wikipedia.org/wiki?curid=2476797", "title": "Fantastico 10", "text": ""}
{"id": "2476798", "revid": "73843", "url": "https://it.wikipedia.org/wiki?curid=2476798", "title": "Fantastico 12", "text": ""}
{"id": "2476799", "revid": "3115", "url": "https://it.wikipedia.org/wiki?curid=2476799", "title": "Catalisi rotazionale", "text": "La catalisi rotazionale \u00e8 il meccanismo catalitico dell'enzima ATP sintasi nella sintesi di ATP. \u00c8 stato proposto da Paul Boyer agli inizi degli anni ottanta e dimostrato sperimentalmente da Masasuke Yoshida e Kazuhiko Kinosita Jr nel 2002.\nL'energia liberata nella catena respiratoria dal gradiente protonico transmembrana viene utilizzata per indurre la rotazione delle subunit\u00e0 di ATP sintasi: l'energia meccanica cos\u00ec prodotta si traduce in un cambiamento conformazionale delle subunit\u00e0 stesse che determina i cicli di catalisi.\nLa scoperta del meccanismo rotazionale ha fatto seguito all'ipotesi chemiosmotica proposta da Peter D. Mitchell nel 1961, secondo la quale l'energia liberata dal rientro di ioni H+ sarebbe servita per la sintesi di ATP tramite un \"accoppiamento conformazionale\".\nMeccanismo.\nIl funzionamento \u00e8:"}
{"id": "2476800", "revid": "1718925", "url": "https://it.wikipedia.org/wiki?curid=2476800", "title": "Episodi di Sons of Anarchy (prima stagione)", "text": "La prima stagione della serie televisiva Sons of Anarchy, composta da 13 episodi, \u00e8 stata trasmessa negli Stati Uniti per la prima volta dall'emittente via cavo FX dal 3 settembre al 26 novembre 2008.\nIn Italia, \u00e8 stata trasmessa in prima visione sul canale satellitare FX dal 7 maggio al 30 luglio 2009. In chiaro la stagione \u00e8 andata in onda su Cielo dal 17 dicembre 2009. \nStorie di sangue.\nTrama.\nSAMCRO (acronimo di \"Sons of Anarchy Motorcycle Club, Redwood Original\") \u00e8 un club di motociclisti della fittizia cittadina californiana di Charming. Clay Morrow, il presidente del club, \u00e8 anche il padre adottivo (avendone sposato la madre Gemma, vedova) di Jackson \"Jax\" Teller, figlio dell'originale fondatore del club John Teller. Il club \u00e8, di fatto, una copertura per le attivit\u00e0 illegali dei suoi membri, prima fra tutte il contrabbando di armi. I Sons hanno molti alleati fra i club vicini, e dispongono addirittura della collaborazione dello sceriffo di Charming, Wayne Unser, ma si sono fatti pure molti nemici, come il club rivale dei Mayans o la gang dei Nords, che gestisce a Charming la produzione di metanfetamina.\nUna notte, proprio i Mayans penetrano in uno dei loro magazzini, rubando una ingente partita di fucili d'assalto M4 - per i quali Clay aveva gi\u00e0 ricevuto un sostanzioso acconto dai suoi compratori, una gang della East Bay - e bruciando il capannone. Clay scopre dove i Mayans hanno portato i fucili e, pur rischiando lo scoppio di una guerra fra gang, al comando dei Sons entra nella struttura e, dopo aver ucciso, come \"avvertimento\", gli uomini di guardia, si riprende i fucili e fa saltare in aria la zona.\nNel frattempo, l'ex ragazza di Jax, Wendy, tossicodipendente e incinta proprio di Jax, viene ricoverata d'urgenza, essendo andata in overdose. Il bambino viene salvato, ma Gemma, la madre di Jax, le promette che non glielo far\u00e0 mai pi\u00f9 rivedere, e le consiglia piuttosto di suicidarsi, dandole una siringa di metanfetamina. La ragazza, disperata, si inietta la dose.\nJax, nel frattempo, trova il diario di suo padre, e scopre che l'idea originale del club era molto pi\u00f9 semplice e per niente collegata ai traffici criminosi di cui si occupano Clay e gli altri membri, lui compreso.\nVecchi legami.\nTrama.\nDavid Hale, lo zelante vice-sceriffo di Charming, per niente intimorito dai Sons e determinato a smascherarli, giunge presso il capanno da cui i Mayans avevano prelevato gli M4, e in una botola del terreno scopre i cadaveri di due immigrate messicane, pieni di ustioni.\nTig, uno dei Sons, confessa a Clay che con le due aveva frequenti rapporti sessuali, e che quindi la polizia potrebbe trovare nei loro corpi tracce del suo sperma. Jax ha un piano per distrarre la polizia: preleva dal cimitero due cadaveri e inscena un omicidio. Il trucco funziona e i Sons riescono a recuperare i corpi delle due immigrate e a cremarli.\nNel frattempo, in ospedale, i medici sono riusciti a salvare Wendy, e Tara, un medico dell'ospedale, nonch\u00e9 anch'essa ex di Jax, conoscendo molto bene Gemma inizia a sospettare che sia stata proprio lei a dare a Wendy la dose che le era stata quasi letale.\nCaccia all'uomo.\nTrama.\nLa bambina di un ricco imprenditore di Charming, un conoscente di Clay, viene rapita mentre era al luna-park e stuprata. Il padre Elliot chiede ai Sons di trovare lo stupratore, promettendo loro qualunque cosa, per potersi vendicare di persona.\nLa bambina non collabora, dicendo di non ricordare nulla, ma Gemma, con uno stratagemma, riesce a far confessare alla madre che in realt\u00e0 volevano tenere il tutto nascosto, fingendo un'amnesia. I Sons possono quindi rintracciare l'uomo in questione, un clown del luna-park, e lo portano a Elliot. Quest'ultimo vorrebbe evirarlo, ma non riesce a compiere il gesto e se ne va. A castrarlo ci pensa Clay: il piano del presidente di SAMCRO era fin dall'inizio uccidere l'uomo in uno dei terreni di Elliot, che stava per diventare edificabile e quindi vendibile. Facendo trovare un cadavere nella propriet\u00e0, non sarebbe pi\u00f9 stato possibile vendere il terreno, cosa che Clay si auspicava.\nIn ospedale, Wendy si risveglia dal coma, e Tara le chiede se sia stata Gemma a darle la dose. La ragazza, ancora spaventata, non risponde.\nA Charming arriva Josh Kohn, ex fidanzato di Tara, in veste di agente federale dell'ATF, per indagare sui traffici dei Sons, e instaura una collaborazione con Hale. \nFusione.\nTrama.\nIn citt\u00e0 si viene a sapere dell'arrivo di Kohn, e Clay, vista anche la pericolosa situazione con i Mayans e quella precaria con i Nords, decide di incorporare in SAMCRO, per poter contare su un pi\u00f9 alto numero di uomini, un altro club del Nevada, i Devil's Tribe, il cui presidente \u00e8 lo zio di Jax, Jury.\nJax e Bobby, il contabile dei Sons, vanno in Nevada ad annunciare la cosa a Jury, che si dimostra un po' restio: i membri dei Tribe non sono criminali, e anche se lui ha i suoi trascorsi con la legge ed \u00e8 grande amico di Clay, altri del club potrebbero non accogliere bene l'idea. Clay, conscio che Jury potrebbe rifiutare, decide di recarsi egli stesso sul posto, e i Tribe decidono finalmente di accettare la fusione dei club. La mattina seguente i Mayans arrivano sul posto, e scoppia un conflitto a fuoco, che si risolve a favore dei Sons, i quali possono rientrare a Charming. A osservare la scena c'era anche Kohn, che aveva pedinato i motociclisti fino a quel momento. \nA Charming, Gemma scopre che Tara, pochi mesi prima, aveva ottenuto dal giudice un'ordinanza restrittiva contro un uomo misterioso.\nIl tatuaggio.\nTrama.\nKohn va in ospedale per avvertire Tara del fatto che sia arrivato in citt\u00e0: \u00e8 proprio contro di lui che la ragazza aveva ottenuto un'ordinanza dal tribunale, ma il fatto che sia un agente federale gli permette di travalicare i limiti imposti dal giudice. Kohn assicura per\u00f2 Tara, dicendole che non la infastidir\u00e0 in alcun modo.\nOtto Delaney, un membro dei Sons al momento in carcere, viene a sapere che il suo compagno di cella Chucky sta per uscire e ha dei problemi con la mafia cinese, avendo sottratto loro centinaia di migliaia di dollari. Otto chiede ai Sons di proteggerlo una volta uscito di prigione, e di scortarlo successivamente a prendere i suoi soldi.\nA Charming, Gemma ha organizzato la sua annuale raccolta fondi a favore della scuola. Alla festa vuole venire anche Kyle, un ex membro dei Sons, che aveva fatto incarcerare un altro membro, Opie, al posto suo. I Sons lo detestano per questo, ma \u00e8 proprio Opie che acconsente a farlo venire alla festa. Opie \u00e8 piuttosto nervoso, ma quando vede che sulla schiena Kyle ha ancora il tatuaggio del SAMCRO, non ci vede pi\u00f9 e, presolo da parte, inizia a picchiarlo. I due, dopo essersi \"confrontati\", si riappacificano temporaneamente, e Kyle propone ai Sons un grosso affare, in segno di riconciliazione. In quegli stessi istanti, Clay decide di portare Chucky a riprendersi i suoi soldi prima della data pattuita. I Sons riescono a recuperare i borsoni col denaro, ma quando scoprono che in realt\u00e0 Chucky non aveva messo da parte soldi, ma solo matrici per banconote, infuriati, lo consegnano alla mafia cinese, in cambio di qualche decina di migliaia di dollari. \nI Sons tornano alla sede del club, e Clay decide di ascoltare l'idea di Kyle. Era solo un trucco per prendere tempo, tuttavia: mentre Opie si \u00e8 assentato per badare alla festa, i Sons, per vendicare il loro amico, portano Kyle in garage e, presa una fiamma ossidrica, gli bruciano il tatuaggio del SAMCRO che aveva sulla schiena.\nAssalto al furgone.\nTrama.\nPiney, uno dei Sons, nonch\u00e9 padre di Opie, vende con Jax una partita di AK-47 a un suo vecchio amico, Nate Meineke. I due pensano che Nate e i suoi amici li utilizzino per divertirsi al tiro al bersaglio e a caccia, ma in realt\u00e0 se ne servono per assaltare un furgone blindato del carcere. Nate \u00e8 infatti membro di una non meglio specificata \"Milizia\", una cellula terroristica, e nel blindato c'era un loro complice.\nL'ATF risale grazie a una chiamata fatta da Nate all'officina dei Sons e Clay, che ne \u00e8 il titolare, viene arrestato con l'accusa di favoreggiamento di omicidio (gli uomini di Nate avevano ucciso nell'assalto tre uomini). I Sons decidono di rintracciare Nate per consegnarlo alla polizia, con disappunto di Piney, che era stato in guerra in Vietnam con Meineke ed \u00e8 restio a tradirlo.\nNel frattempo, al club si presenta Cherry, una giovane e avvenente prostituta, con la quale Clay aveva avuto un rapporto alla riunione dei Trible. Cherry \u00e8 al club per incontrare Kip \"Mezza-sacca\" Epps, uno dei novellini di SAMCRO, del quale si era presa una cotta, ma inevitabilmente finisce che Gemma scopre che Clay era stato a letto con la ragazza. La donna inizia a sentirsi poco apprezzata dal marito, e per invidia nei confronti di Cherry, la aggredisce in strada. Viene anche lei portata in carcere, dove incontra Clay. I due hanno una discussione, ma alla fine si riappacificano.\nAl club, giunge la notizia che l'ATF vuole perquisire la struttura. Jax, con uno stratagemma, riesce a portare via tutte le armi presenti nel capanno, e i federali, non riuscendo a trovare nulla di compromettente, decidono di rilasciare Clay. Dal momento che la situazione si \u00e8 tranquillizzata, Nate vuole comprare altre armi. Piney e Jax decidono di portargliele, ma temendo ulteriori coinvolgimenti da parte del club nei loro attentati, nascondono nelle casse alcuni esplosivi e, dopo aver incontrato i terroristi, allontanatosi, Jax fa saltare in aria, mentre a Charming Clay paga la cauzione a Gemma.\nOld bones.\nTrama.\nIn un cantiere di Charming vengono rinvenute le ossa appartenenti a tre distinte persone. Clay e Tig sono i soli, assieme a Gemma, a sapere a chi appartengono, e decidono di recuperarle dall'obitorio prima che venga effettuata un'analisi del DNA. \nContro la loro volont\u00e0 Jax decide di aiutarli, ma quando arrivano nel laboratorio, quest'ultimo, vedendo che il test \u00e8 gi\u00e0 stato fatto, scopre che uno dei tre era il cadavere del padre di Lowell, uno dei meccanici dell'officina del club, un giovane ragazzo laborioso ma da poco uscito da un centro di recupero per tossico-dipendenti. Lowell ha sempre creduto che suo padre se ne sia scappato quando lui era ancora piccolo, ma lo ritiene comunque ancora in vita. Clay sostiene che il padre Lowell sia stato ucciso durante gli anni novanta, quando il club era in guerra con i Mayans, e che i corpi delle altre due persone erano i suoi carnefici. Decide di avvertire Lowell di persona, e il ragazzo inizia a dubitare di Clay, che aveva sempre creduto un padre. Torchiato dalla polizia, che cerca prove contro SAMCRO, Lowell scappa. Clay lo raggiunge e gli confessa che a ucciderlo fu lui: l'uomo era infatti diventato violento contro la sua famiglia a causa della droga, e voleva vendere i Sons ai loro nemici. Lowell, che aveva ripreso a fare uso di droga, prega Clay di ucciderlo, ma l'uomo lo prende e decide di riportarlo in un centro di disintossicazione.\nJax invece scopre da Tara che era proprio Kohn l'uomo che la perseguitava: a Chicago, dove la ragazza l'aveva conosciuto, aveva iniziato a essere violento, e la ragazza lo aveva portato in tribunale. Jax minaccia Kohn, ma quest'ultimo, per niente intimorito, una notte entra nella futura stanza di suo figlio e la devasta. Jax, infuriato, raggiunge Kohn mentre era dal barbiere e lo aggredisce, senza ucciderlo. Hale, che aveva scoperto anche lui la verit\u00e0 da Tara, arresta Kohn, avendo nel frattempo scoperto che l'agente non aveva nessun mandato per poter investigare sui Sons e che era venuto a Charming solo per stalkerare la ragazza, e lo consegna ai suoi superiori.\nNel frattempo, Sons scoprono che Mezza-sacca \u00e8 un ottimo pugile, adatto a una competizione di pesi leggeri, e lo allenano in vista di un torneo illegale di boxe. SAMCRO ha infatti molti problemi a pagare uno dei suoi principali fornitori d'armi, una divisione americana dell'IRA, e questa minaccia di non fornirgli pi\u00f9 merce. Mezza-sacca batte senza problemi tutti i suoi avversari, ma quando arriva in finale gli viene chiesto da Tig di perdere, di modo che i Sons possano incassare una somma maggiore di denaro. Mezza-sacca, pur restio, accetta, ma quando vede Clay e Cherry in atteggiamenti equivoci (in realt\u00e0 era tutto un malinteso), si infuria e quasi uccide il suo avversario. I Sons incassano quindi molti meno soldi, ma Clay decide comunque che Mezza-sacca potr\u00e0 continuare a vedere Cherry, se lo desidera.\nComincia la guerra.\nTrama.\nGli One-Niners sono una gang di Oakland che gestisce il commercio di eroina. Da molto tempo i Sons vendono loro molte delle armi che comprano dall'IRA perch\u00e9 possano proteggere i loro \"affari\". Ora per\u00f2 l'IRA minaccia SAMCRO di non vendere pi\u00f9 loro niente, a meno che entro poco tempo non consegnino loro i pi\u00f9 di duecentomila dollari che ancora devono loro per l'ultima partita di armi acquistata. Darby, il leader dei Nords, scopre l'esistenza di questo fiorente traffico, e stringe un'alleanza con Alvarez, il capo dei Mayans, per distruggere contemporaneamente i Sons e i Niners, di modo che a questi vada il monopolio sul traffico d'armi, mentre ai Nords il controllo totale su Charming. \nI Sons nel frattempo riescono a rimediare parecchio denaro da Luann Delaney, moglie di Otto nonch\u00e9 produttrice di film pornografici, ma rimane loro ancora molto contante da trovare, e si ingegnano in tutti i modi. Frattanto, Jax scopre che i Nords si stanno allargando verso Charming, avendo collocato alcuni loro laboratori di droga vicino alla citt\u00e0. Il ragazzo riesce per\u00f2 anche a mettere le mani su una grossa cisterna piena di carburante, che vende allo sceriffo Unser, riuscendo cos\u00ec a ottenere i soldi necessari per l'IRA. \nQuella sera Clay e Tig si preparano all'incontro, ma scoprono che il loro vecchio contatto \u00e8 morto, e al posto suo c'\u00e8 il cugino, Cameron. I tre concludono la trattativa, ma nel bar in cui erano irrompono alcuni Mayans che fanno fuoco sui Sons; questi per\u00f2 riescono a ucciderli, non prima che abbiano ferito Cameron. Contemporaneamente, nell'alloggio di Darby entrano degli altri Mayans, che uccidono tutti i presenti, tranne proprio Darby, nascostosi: il piano dei Mayans era quindi di sbarazzarsi anche dei Nords. Clay, che da parecchio ha notato un cambiamento in Jax, gli chiede se \u00e8 pronto ad aiutarli in quella che sembra una guerra fra gang. Jax ribadisce la sua fedelt\u00e0 ai Sons of Anarchy, e va a prendere degli strumenti chirurgici da Tara per aiutare Cameron. \nAppena esce dalla casa della ragazza, per\u00f2, da un armadio esce Kohn, che aggredisce Tara. L'uomo vuole riconciliarsi con lei, e Tara finge di comprenderlo. Tara inizia a fare l'amore con Josh, ma a un certo punto riesce a estrarre una pistola e gli spara allo stomaco. La ragazza finge di chiamare un'ambulanza, ma in realt\u00e0 contatta Jax. Il ragazzo, non appena Kohn inizia a insultarla, non esita a sparargli in testa. Tara scoppia a piangere, ma Jax la consola e lei decide di fare l'amore con lui.\nE venne l'inferno.\nTrama.\nJax \u00e8 rimasto tutta la notte con Tara, quindi Chibs, uno dei Sons con alcuni passati da chirurgo militare, non ha potuto fare molto per aiutare Cameron, salvo togliergli uno dei proiettili che l'hanno colpito. \nFinalmente Jax, dopo aver seppellito il cadavere di Josh, rientra, ma ormai gli strumenti non servono a molto nelle mani inesperte di Chibs. Jax va cos\u00ec in ospedale, dove tenta di chiarirsi con Tara, chiedendole poi di aiutare Cameron. La ragazza accetta e riesce a fermare l'emorragia. L'irlandese chiede ai Sons di uccidere Hefner, lo sceriffo portuale che aveva ammazzato suo fratello, visto che ha intenzione di perquisire il prossimo carico di armi dell'IRA: in cambio restituir\u00e0 loro tutti i soldi che gli avevano dato la notte scorsa.\nNel frattempo, Clay ha tutt'altri problemi: lo sceriffo l'ha portato in centrale, visti gli spargimenti di sangue della scorsa notte. C'\u00e8 anche Darby, il quale voleva denunciare gli omicidi avvenuti nel suo alloggio. Clay \u00e8 intenzionato a uccidere Alvarez - ha anche indetto una riunione generale di tutte le sedi dei Sons - ma Unser non vuole problemi nella sua citt\u00e0. Al che Clay chiede che faccia arrestare il capo dei Mayans e che lo porti l\u00ec in centrale, perch\u00e9 i due possano parlare. Clay propone ad Alvarez una tregua, ma in cambio vuole che i Mayans inizino ad acquistare armi da loro. Alvarez accetta, non prima che Clay gli chieda, per ripagare il tentato omicidio, la testa di suo figlio, che era stato uno dei Mayans che l'avevano aggredito nel bar la scorsa notte. Alvarez, a malincuore, acconsente, e uno dei Sons esegue il lavoro. I motociclisti di SAMCRO ratificano anche la decisione di Clay di contrabbandare coi Mayans.\nRimane ancora l'omicidio di Hefner: Clay vuole che sia Opie a commetterlo, visto che l'uomo era rientrato da poco nei Sons, per poter provare la sua fedelt\u00e0. Con lui vanno anche Jax e Bobby. Giunti sul luogo, per\u00f2, Opie indugia, e Bobby esegue il crimine al posto suo. Al rientro al club, riferisce a Clay il fatto.\nQuella notte Jax crema il cadavere di Kohn, buttando nelle fiamme anche il diario del padre, salvo poi toglierlo subito dal fuoco, pentitosi del gesto.\nIl punto debole.\nTrama.\nL'agente Stahl dell'ATF ha deciso di stabilirsi per un periodo di tempo a Charming per tentare di eliminare i Sons dalla circolazione. La Stahl decide di ricorrere al RICO, una legge americana che sancisce la responsabilit\u00e0 oggettiva dei membri di un'associazione criminale: non importa chi ha commesso un crimine all'interno del gruppo, dal momento che tutti pagano per la sua colpa. La Stahl vuole quindi trovare anche il pi\u00f9 piccolo crimine commesso dai Sons in passato per mandarli tutti in tribunale. \nInizia torchiando le mogli e le fidanzate dei membri del club, che ritiene pi\u00f9 \"deboli\": n\u00e9 Tara n\u00e9 Donna n\u00e9 Gemma, tuttavia, cedono. Luann, la produttrice di film per adulti, viene invece incarcerata per possesso di droga, mentre si scopre che Cherry aveva un passato torbido, dal momento che aveva tentato di bruciare la casa di un suo ex marito perch\u00e9 violento. La Stahl la mette in galera con l'accusa di incendio doloso. Unser tenta di fermare l'azione dell'agente, ma si trova contro anche Hale, che difende i metodi utilizzati dalla donna. La Stahl fa visita in prigione a Otto, il membro dei Sons in carcere. Otto non sa che la donna vuole ricorrere al RICO, cos\u00ec, quando lei gli promette la libert\u00e0 vigilata, Otto accetta di confessarle un piccolo crimine vecchio di anni, sicuro che di questo la polizia non se ne far\u00e0 nulla, non prima, tuttavia, di poter vedere la moglie e di avere sotto gli occhi tutte le carte con le sue garanzie in caso di confessione. \nI Sons scoprono che la Stahl vuole far confessare Otto, e cos\u00ec Jax e Opie si infiltrano nella centrale e dicono a Luann che quando andr\u00e0 a trovare il marito in carcere dovr\u00e0 dirle di non confessare nulla a Stahl. Jax fa evadere Cherry: per la ragazza la Stahl ha infatti in programma la pena di morte. Cherry passa un'ultima notte con Mezza-sacca, e la mattina seguente parte assieme a Cameron, ristabilitosi, per il Nevada. \nA Luann nel frattempo Stahl concede di far visita a Otto: la moglie gli dice di non confessare nulla, ma Otto la rassicura. Quando Luann se ne va, la Stahl entra nella cella di Otto per fargli firmare l'accordo, ma l'uomo, con un inganno, riesce a spaccarle il naso, prima di essere portato via da alcuni agenti.\nIl sospetto.\nTrama.\nLa Stahl, desiderosa di vendetta per l'affronto subito da Otto, decide di far credere ai Sons che Opie li ha traditi. Incarcera cos\u00ec Bobby, dicendo di avere un testimone oculare. I SAMCRO ignorano il fatto che Bobby sia stato visto uccidere anche dall'amante di colore della sua vittima ed iniziano a sospettare di Opie. I federali possono trattenere Opie soltanto per 48 ore, al termine delle quali il ragazzo si reca al club per confessare la sua innocenza, dicendo loro di esser stato usato dalla Stahl ed il suo piano per distruggerli. I Sons credono alle sue parole, Tig per\u00f2 trova delle cimici all'interno del furgone e del cellulare di Opie (fatte posizionare l\u00ec dalla Stahl) ed insieme a Clay si convince che sia stato il loro \"fratello\" a tradirli. \nPer sempre giovane.\nTrama.\nHale, preoccupato per il destino di Opie, confida ad Unser di come la Stahl abbia tramato alle spalle dei Sons per far credere loro che Opie fosse una spia. Unser si reca a casa di Jax, laddove sono tutti riuniti per l'uscita dall'ospedale del piccolo Abel, e riferisce a Clay di potersi fidare di Opie, in quanto \u00e8 stato vittima di un piano studiato dai federali. Clay, che nel mentre aveva dato l'ordine a Tig di uccidere Opie, chiama il suo uomo che ha per\u00f2 lasciato il telefono da un'altra parte e spara al posto di guida del furgone di Opie, nel quale non c'\u00e8 per\u00f2 lui al voltante ma sua moglie Donna, che viene cos\u00ec uccisa. Nel mentre Jax si trova tra due fuochi: la madre e Tara. La prima vuole tenere lontano il figlio dalla dottoressa, in quanto vede in lei una donna intelligente, in grado di portargli via il figlio, plagiandolo meglio di lei. Tara, prende come una sfida questa di Gemma e cerca di tenere il ragazzo vicino a lei, il suo atteggiamento troppo ossessivo induce per\u00f2 Jax ad allontanarsi ed a lasciarsi consolare, dalla disperazione per la morte della moglie dell'amico, da Wendydr."}
{"id": "2476802", "revid": "17628", "url": "https://it.wikipedia.org/wiki?curid=2476802", "title": "Lachifarma", "text": "Lachifarma S.r.l. \u00e8 un'azienda farmaceutica italiana con sede a Zollino (Lecce), fondata nel 1985 dal dottor Luigi Villanova.\nOpera nel mercato nazionale ed internazionale producendo medicinali, dispositivi medici, presidi medico chirurgici, dietetici, prodotti erboristici e cosmetici sia a marchio proprio sia per conto terzi.\nCura della malaria.\n\u00c8 l'unica azienda farmaceutica italiana che dal 1998 collabora con il programma \"Roll Back Malaria\" dell'Organizzazione Mondiale della Sanit\u00e0 teso a sviluppare la ricerca e la produzione di farmaci adatti alla prevenzione e alla cura della malaria. A partire dal 2004 Lachifarma produce, inoltre, farmaci innovativi appartenenti alla classe delle ACT (Atemisininbased Combination Therapies), le terapie pi\u00f9 efficaci per il trattamento della malaria.\nIl farmaco antimalarico prodotto da Lachifarma contiene come principio attivo base l'Artesunato, estratto dalla pianta dell'Artemisia annua, di origine orientale, che Lachifarma vuole introdurre in Puglia nell'ambito di un progetto per la conversione agricola dei territori coltivati a tabacco. \nPer l'importante scoperta della molecola per la cura della malaria Luigi Villanova ha ricevuto anche un riconoscimento speciale al Premio Barocco 2006.\nRicerca.\nOltre allo sviluppo di molecole per la cura della malaria Lachifarma \u00e8 impegnata in altri importanti progetti di ricerca.\nUna prima area di ricerca riguarda il trattamento e la valorizzazione delle acque di vegetazione proveniente dalla produzione di olio di oliva, da cui si ricava un concentrato polifenolico (l'idrossitirosolo), con propriet\u00e0 antiossidanti. Studi effettuati da Lachifarma con la collaborazione del CNR, dell'Universit\u00e0 del Salento, dell'Universit\u00e0 di Bari, dell'Universit\u00e0 di Viterbo e dell'Universit\u00e0 La Sapienza stanno approfondendo le propriet\u00e0 anti-infiammatorie di questa molecola e valutando i meccanismi contro cellule bersaglio che causano la leucemia.\nDal 2007 \u00e8 stata avviata inoltre una nuova linea di ricerca volta allo studio delle propriet\u00e0 antitumorali di alcune molecole gi\u00e0 individuate contro il cancro alla pelle (melanoma).\nDal 2007 Lachifarma \u00e8 co-sponsor (insieme alla Provincia di Lecce) dell'Unione Sportiva Lecce."}
{"id": "2476803", "revid": "838137", "url": "https://it.wikipedia.org/wiki?curid=2476803", "title": "Pacific Life Open 2007 - Doppio femminile", "text": "Il doppio femminile del Pacific Life Open 2007 \u00e8 stato un torneo di tennis facente parte del WTA Tour 2007.\nLisa Raymond e Samantha Stosur erano le detentrici del titolo e l'hanno riconfermato battendo in finale Chan Yung-jan e Chuang Chia-jung 6\u20133, 7\u20135 ."}
{"id": "2476804", "revid": "73843", "url": "https://it.wikipedia.org/wiki?curid=2476804", "title": "Fantastico 9", "text": ""}
{"id": "2476805", "revid": "73843", "url": "https://it.wikipedia.org/wiki?curid=2476805", "title": "Fantastico 11", "text": ""}
{"id": "2476808", "revid": "25509497", "url": "https://it.wikipedia.org/wiki?curid=2476808", "title": "Giovani, svitati e vincenti", "text": ""}
{"id": "2476809", "revid": "1605525", "url": "https://it.wikipedia.org/wiki?curid=2476809", "title": "Aleksandr Abramovi\u010d Kabakov", "text": "Biografia.\nDopo aver terminato gli studi all'universit\u00e0 di matematica decise di dedicarsi alla scrittura verso la fine del XX secolo. Divent\u00f2 celebre nei salotti russi grazie alle sue opere. I suoi scritti raccontano della Russia, spesso descrivendo quella che viveva e talvolta immaginandone una futura patria.\n\u00c8 morto a Mosca dopo una lunga malattia.\nFilmografia.\nEgli ha anche scritto per il grande schermo:\nInoltre ha anche recitato come attore nella serie televisiva del 1996: \"Vovkulakija, ili zagadka doktora Nikodima\"."}
{"id": "2476811", "revid": "219355", "url": "https://it.wikipedia.org/wiki?curid=2476811", "title": "ATP sintasi traslocante i protoni", "text": ""}
{"id": "2476812", "revid": "219355", "url": "https://it.wikipedia.org/wiki?curid=2476812", "title": "ATP sintasi F0F1", "text": ""}
{"id": "2476813", "revid": "219355", "url": "https://it.wikipedia.org/wiki?curid=2476813", "title": "H+-ATP sintasi di tipo F", "text": ""}
{"id": "2476815", "revid": "219355", "url": "https://it.wikipedia.org/wiki?curid=2476815", "title": "H+ ATP sintasi di tipo F", "text": ""}
{"id": "2476816", "revid": "219355", "url": "https://it.wikipedia.org/wiki?curid=2476816", "title": "Complesso V", "text": ""}
{"id": "2476817", "revid": "219355", "url": "https://it.wikipedia.org/wiki?curid=2476817", "title": "Complesso enzimatico ATP sintasi", "text": ""}
{"id": "2476819", "revid": "219355", "url": "https://it.wikipedia.org/wiki?curid=2476819", "title": "Complesso enzimatico dell'ATP sintasi", "text": ""}
{"id": "2476820", "revid": "74668", "url": "https://it.wikipedia.org/wiki?curid=2476820", "title": "Joilot Comanche", "text": ""}
{"id": "2476821", "revid": "712828", "url": "https://it.wikipedia.org/wiki?curid=2476821", "title": "May Chang", "text": ""}
{"id": "2476822", "revid": "74668", "url": "https://it.wikipedia.org/wiki?curid=2476822", "title": "Lan Fan (Fullmetal Alchemist)", "text": ""}
{"id": "2476823", "revid": "38120", "url": "https://it.wikipedia.org/wiki?curid=2476823", "title": "Foo (personaggio)", "text": ""}
{"id": "2476827", "revid": "682976", "url": "https://it.wikipedia.org/wiki?curid=2476827", "title": "Lampezia", "text": ""}
{"id": "2476828", "revid": "124801647", "url": "https://it.wikipedia.org/wiki?curid=2476828", "title": "Citt\u00e0 per numero di grattacieli", "text": "Questa \u00e8 una lista di citt\u00e0 per numero di grattacieli, considerando come tali gli edifici multipiano abitabili con altezza di almeno 100 metri.\nSono compresi solo i grattacieli gi\u00e0 ultimati, oppure quelli la cui struttura ha gi\u00e0 raggiunto l'ultimo piano (\"topped-out\") alla data sotto specificata.\n\u00c8 considerata l'altezza architettonica: eventuali strutture sovrastanti (antenne, tralicci, ecc.) non sono incluse nel computo dell'altezza."}
{"id": "2476829", "revid": "1745361", "url": "https://it.wikipedia.org/wiki?curid=2476829", "title": "Lampezia (figlia di Elio)", "text": "Nella mitologia greca, Lampezia era una figlia di Helios e della ninfa oceanina Climene e sorella di Fetusa. \u00c8 una della Eliadi.\nMitologia.\nOmero, nell'Odissea scrive che la madre di Lampezia sia Neera ().\nLa madre le lasci\u00f2 nell'isola di Trinacria dove vivevano alcune mandrie del padre a cui le due donne dovevano badare.. \nQuando i compagni di viaggio di Odisseo uccisero le vacche, Lampezia corse dal padre per avvertirlo.\nAltri autori riferiscono di diversa madre l'Oceanina Climene figlia di Oceano.\nOvidio riferisce che tale Lampezia sia proprio la sorella di Fetusa."}
{"id": "2476832", "revid": "25509800", "url": "https://it.wikipedia.org/wiki?curid=2476832", "title": "Dam\u00e3o", "text": ""}
{"id": "2476835", "revid": "1745361", "url": "https://it.wikipedia.org/wiki?curid=2476835", "title": "Fetusa", "text": "Nella mitologia greca, Fetusa era una figlia di Elio e della ninfa oceanina Climene e sorella di Lampezia. \u00c8 una della Eliadi.\nMitologia.\nOmero, nell'Odissea scrive che la madre di Fetusa sia Neera ().\nLa madre le lasci\u00f2 nell'isola di Trinacria dove vivevano alcune mandrie del padre a cui le due donne dovevano badare.. \nQuando i compagni di viaggio di Odisseo uccisero le vacche, Lampezia corse dal padre per avvertirlo.\nAltri autori riferiscono di diversa madre l'Oceanina Climene figlia di Oceano.\nOvidio riferisce che tale Lampezia sia proprio la sorella di Fetusa."}
{"id": "2476836", "revid": "1504506", "url": "https://it.wikipedia.org/wiki?curid=2476836", "title": "Stemma di Bivona", "text": "Lo stemma di Bivona \u00e8 l'emblema raffigurativo del comune italiano di Bivona, in provincia di Agrigento, Sicilia, nell'area dei monti Sicani.\nEsso rappresenta l'antico stato di nobilt\u00e0 e di benessere economico, sociale e culturale del paese, divenuto ducato nel XVI secolo e capoluogo di distretto e di circondario nel XIX secolo, oltre che sede di sottintendenza e sottoprefettura, motivo per cui l'emblema \u00e8 rappresentato anche all'interno dello stemma della provincia di Agrigento.\nAnticamente lo stemma era timbrato dalla corona muraria: nel 1554, infatti, il comune \u00e8 stato fregiato del titolo di citt\u00e0.\nDescrizione araldica.\nLa descrizione dello stemma, contenuta all'interno dello statuto comunale di Bivona, \u00e8 la seguente:\nStoria.\nI sigilli dell'universit\u00e0 di Bivona.\nFino al 1785 negli atti ufficiali dell'universit\u00e0 di Bivona veniva utilizzato un sigillo comunale su cui erano incise le armi del signore dell'epoca. Il 5 marzo 1785, con la pubblicazione delle regie lettere circolari, fu disposto \"che i baroni del regno non si ingerissero nella elezione dei giurati e sindaci delle rispettive terre\": pertanto, non essendo pi\u00f9 emanazione del potere baronale, l'amministrazione civica bivonese venne dotata di un nuovo sigillo. Quest'ultimo recava lo stemma di Casa Borbone-Sicilia nella parte superiore, e alcuni elementi naturalistici (come alcune piante) intorno ad una torre nella parte inferiore.\nDi seguito vengono riportate le descrizioni di tre sigilli comunali di Bivona del 1593, del 1638 e del 1801.\nSigillo del 1593.\nUn sigillo dell'universit\u00e0 di Bivona presente in un documento del 1593 (attualmente reperibile presso l'Archivio di Stato di Palermo) raffigura verosimilmente le armi delle famiglie D'Aragona, De Luna d'Aragona e Peralta, anche se sussistono dubbi circa l'esatta identificazione di quest'ultima.\nNel 1593 era a capo della ducea di Bivona una donna, Aloisia de Luna, figlia di Pietro de Luna (primo duca di Bivona) e Isabella de Vega, a sua volta figlia del vicer\u00e9 di Sicilia Giovanni de Vega. Aloisia assunse l'investitura del ducato nel settembre 1592, dopo la morte del fratellastro Giovanni; nel 1567 spos\u00f2 Cesare Moncada, morto nel 1571; nel 1577 divenne sposa di Antonio Aragona, duca di Montalto.\nSigillo del 1638.\nUn sigillo dell'universit\u00e0 di Bivona presente in un documento del 17 maggio 1638 (anch'esso reperibile presso l'Archivio di Stato di Palermo) raffigura le armi delle famiglie de Luna, de La Cerda e Aragona-Sicilia; sono assenti le armi della famiglia Moncada. Stranisce la presenza delle armi di Aragona-Sicilia, giacch\u00e9 Maria Aragona La Cerda, duchessa di Montalto, armava Aragona (del ramo napoletano) e non Aragona-Sicilia.\nNel 1638 era duca di Bivona Luigi Guglielmo Moncada, pronipote di Aloisia de Luna e discendente della famiglia Aragona.\nSigillo del 1801.\nUn sigillo dell'universit\u00e0 di Bivona presente in un documento del 1801 (reperibile, come i due precedenti, presso l'Archivio di Stato di Palermo) raffigura lo stemma della dinastia Borbone. Il sigillo, presente gi\u00e0 dalla fine del Settecento, si presenta come una commistione di alcuni elementi araldici ed altri di semplice grafica: nella parte inferiore, infatti, sotto lo stemma borbonico compaiono una torre torricellata insieme ad alcune piante.\nIn quel periodo, la sovrintendenza della ducea di Bivona era affidata totalmente ai procuratori generali dello Stato, dal momento che la famiglia ducale degli Alvarez de Toledo non si interess\u00f2 mai degli affari locali.\nLa mazza giuratoria.\nOltre ai sigilli comunali, tuttavia, l'amministrazione civica di Bivona aveva gi\u00e0 un proprio emblema fin dalla met\u00e0 del XVII secolo: si trattava di una \"mazza giuratoria\", commissionata dai giurati bivonesi ad un argentiere palermitano, che veniva utilizzata durante le solennit\u00e0 religiose e civili. La mazza \u00e8 di gusto tardo barocco e probabilmente risale al 1669. Si hanno le prime notizie su di essa in una lettera inviata ai giurati di Bivona l'11 luglio 1720: allora la mazza venne data in pegno ad uno dei due monasteri femminili presenti in citt\u00e0, ma fu riscattata poco tempo dopo e restaurata nel 1791.\nIl primo documento in cui si parla di uno stemma di Bivona, associato alla mazza giuratoria, risale al 1860: dopo lo sbarco dei Mille, infatti, il neoeletto Consiglio Civico di Bivona ordin\u00f2 al cassiere comunale del vecchio consiglio di consegnare al nuovo cassiere \"la mazza d'argento forata al di sotto e adorna di due puttini pure di argento, un drappo di velluto di seta color cremisi gallonato con lo stemma e l'immagine della V. SS e della protettrice S. Rosalia\".\nIl primo stemma.\nNegli anni settanta del XIX secolo gli amministratori comunali adottarono uno stemma in grado di ben rappresentare la dignit\u00e0, il nome e la personalit\u00e0 del Comune: in esso vi erano raffigurati le armi della famiglia de Luna (la famiglia sotto cui Bivona venne elevata a ducato) e la pigna gi\u00e0 presente nella mazza giuratoria, simbolo araldico di antica nobilt\u00e0, benignit\u00e0 e perseveranza. Tale stemma venne raffigurato per la prima volta nel \"Dizionario Corografico dell'Italia\", pubblicato da Amato Amati nel 1877. Successivamente comparve nelle opere di Gustavo Strafforello (1893) e di Francesco Nicotra (1907). Lo storico bivonese Giovan Battista Sedita, nel suo \"Cenno storico-politico-etnografico di Bivona\" del 1909, lo descrisse in questa maniera:\nNel \"Dizionario dei Comuni siciliani\" del Nicotra, allo stemma venne sovrapposta una corona sostenente otto torri riunite da cortine di muro: era il simbolo del titolo di Citt\u00e0, conferito a Bivona da Carlo V nel 1554.\nLo stemma della provincia.\nDurante gli anni venti del Novecento, la provincia di Girgenti (Agrigento) venne dotata di un proprio stemma: esso raffigurava gli emblemi delle citt\u00e0 di Girgenti, Sciacca e Bivona, ovvero le sedi provinciali della prefettura e delle due sottoprefetture.\nNell'occasione lo stemma bivonese venne male interpretato dagli autori dell'emblema provinciale: essi, infatti, raffigurarono il crescente lunare rivoltato (con le punte rivolte verso il fianco sinistro dello scudo) anzich\u00e9 il crescente lunare montante, ed al posto della pigna rappresentarono un corpo ovoidale di non facile identificazione, dotato di otto brevi estroflessioni laterali: in seguito il misterioso oggetto venne definito un ragno.\nLo stemma della provincia di Agrigento venne approvato dalla Consulta araldica e legalizzato con real decreto il 15 aprile 1938, quando l'emblema venne di poco modificato, assumendo l'aspetto che mantiene tuttora.\nEcco la descrizione araldica dell'emblema di Bivona compreso nello stemma provinciale:\nIl riconoscimento dello stemma.\nQuando, nel febbraio 1938, l'Amministrazione provinciale aveva richiesto informazioni e notizie storiche sugli emblemi delle citt\u00e0 di Agrigento, Sciacca e Bivona, il commissario straordinario del comune di Bivona Giuseppe Scir\u00e8, dopo aver confermato che lo stemma del paese era quello raffigurato nell'emblema provinciale, incaric\u00f2 lo Studio araldico di Padova di iniziare le pratiche presso la Consulta araldica per il riconoscimento dello stemma comunale.\nCos\u00ec il mese successivo il prof. Sebastiano Bianchini, incaricato di elaborare lo stemma provinciale, scrisse erroneamente che \"lo stemma usato dal Comune di Bivona rimonta ad epoca molto lontana\" e che \"rappresenta una mezza luna e un ragno, usato come sigla o timbro da Pietro, primo duca di Bivona\". Tuttavia qualche mese dopo dichiar\u00f2 di non possedere alcuna notizia certa sullo stemma bivonese: per tale motivo le pratiche per il riconoscimento si arenarono, anche a causa dell'imminenza della seconda guerra mondiale.\nAnomalie ed errori.\nIl 21 giugno 1941 il podest\u00e0 di Bivona Salvatore Di Salvo ritorn\u00f2 sulla questione del riconoscimento dello stemma, chiedendo alla Consulta Araldica di ufficializzare l'antico emblema, non riconosciuto dal regio governo. Ma a causa dell'anomala rappresentazione delle foglie alla base della pigna anzich\u00e9 dei normali aghi, la figura venne identificata con quella di un ananas.\nPer lo stesso motivo, l'anno precedente lo stemma bivonese venne cos\u00ec descritto:\nLo stemma attuale.\nDa qualche decennio il Comune di Bivona ha adottato uno stemma nuovo, molto simile a quello presente nell'emblema provinciale, che presenta alcune differenze rispetto a quelli precedenti:\nRappresentazioni artistiche dello stemma.\nLo stemma di Bivona \u00e8 rappresentato all'interno del paese in diversi luoghi:\nGonfalone.\nIl gonfalone di Bivona:\nIl gonfalone viene definito l\"'insegna del Comune nelle cerimonie ufficiali\"."}
{"id": "2476843", "revid": "219355", "url": "https://it.wikipedia.org/wiki?curid=2476843", "title": "F0F1 ATPasi", "text": ""}
{"id": "2476845", "revid": "1543377", "url": "https://it.wikipedia.org/wiki?curid=2476845", "title": "Catalisi enzimatica", "text": "La catalisi enzimatica \u00e8 un tipo di catalisi realizzata da catalizzatori proteici detti enzimi. \u00c8 la catalisi con la quale avvengono praticamente tutte le reazioni biochimiche.\nSpecificit\u00e0 degli enzimi.\nLa maggior parte degli enzimi presenta una notevolissima specificit\u00e0 per la reazione catalizzata e per i substrati coinvolti. Tale specificit\u00e0 \u00e8 legata a diversi fattori che caratterizzano l'associazione tra il substrato ed il sito attivo, come la complementarit\u00e0 dal punto di vista strutturale, le cariche elettriche, la natura idrofila o idrofobica. Gli enzimi mostrano spesso livelli elevatissimi di stereospecificit\u00e0, regioselettivit\u00e0 e chemoselettivit\u00e0.\nAlcuni degli enzimi che mostrano la maggiore specificit\u00e0 sono coinvolti nella replicazione e nell'espressione del genoma. Tali enzimi presentano meccanismi di \"proof-reading\" (correzione di bozze). Ad esempio enzimi come le DNA polimerasi sono in grado di catalizzare inizialmente la reazione di elongazione del filamento di DNA, quindi di valutare in un secondo momento l'efficienza e la correttezza dell'operazione stessa. Questo processo in due passaggi permette di ridurre enormemente gli errori compiuti (si stima che le DNA polimerasi di mammifero abbiano un tasso di errore di 1 su 100 milioni di reazioni catalizzate.) Simili meccanismi di \"proof-reading\" sono presenti anche nelle RNA polimerasi, nelle amminoacil-tRNA sintetasi e nei ribosomi.\nEsistono in ogni caso anche diversi enzimi caratterizzati da una specificit\u00e0 relativamente pi\u00f9 bassa. Diversi enzimi sono infatti in grado di agire su un numero ampio di substrati. Una possibile spiegazione di questa evidenza \u00e8 legata al fatto che, dal punto di vista evolutivo, essa permetterebbe la costituzione di nuovi \"pathways\" metabolici.\nModello \"chiave-serratura\".\nIl primo modello ad essere stato messo a punto per spiegare la specificit\u00e0 degli enzimi \u00e8 quello suggerito da Hermann Emil Fischer nel 1894, secondo il quale l'enzima ed il substrato possiedono una forma esattamente complementare che ne permette un \"incastro\" perfetto. Tale modello \u00e8 spesso definito come \"chiave-serratura\". In ogni caso tale modello esplica bene la specificit\u00e0 degli enzimi, ma \u00e8 decisamente meno affidabile nello spiegare la stabilizzazione dello stato di transizione che l'enzima raggiunge durante il legame con il substrato.\nModello dell'adattamento indotto.\nNel 1958 Daniel Koshland propose una modifica del modello \"chiave-serratura\": dal momento che gli enzimi sono strutture relativamente flessibili, egli sugger\u00ec che il sito attivo potesse continuamente modellarsi in base alla presenza o meno del substrato. Come risultato, il substrato non si lega semplicemente ad un sito attivo \"rigido\", ma genera un rimodellamento del sito stesso, che lo porta ad un legame pi\u00f9 stabile in modo da portare correttamente a termine la sua attivit\u00e0 catalitica, come succede ad esempio per la esochinasi e per altri enzimi glicolitici. In alcuni casi, come avviene per le glicosidasi, anche il substrato pu\u00f2 cambiare leggermente la propria forma all'ingresso nel sito attivo.\nFunzionamento.\nIl legame iniziale tra enzima e substrato \u00e8 necessario anche da un punto di vista energetico. L'energia del legame deriva non solo da eventuali legami covalenti, ma anche da una fitta rete di interazioni deboli, ioniche o elettrostatiche. Solo il corretto substrato \u00e8 in grado di partecipare a tutte le interazioni previste. Ci\u00f2, oltre a spiegare la sorprendente stabilit\u00e0 del legame tra enzima e substrato, permette di comprendere i meccanismi che conferiscono elevata specificit\u00e0 all'enzima stesso.\nLa riduzione dell'energia di attivazione pu\u00f2 essere invece spiegata dal fatto che tutte le interazioni tra enzima e substrato sono possibili solo quando il substrato si trova nello stato di transizione. Tale stato \u00e8 dunque stabilizzato (in un certo senso esso viene \"forzato\") dal legame tra enzima e substrato. Il substrato nello stato di transizione pu\u00f2 essere considerato un vero e proprio \"nuovo\" substrato di una \"nuova\" reazione, avente una energia di attivazione inferiore a quella \"originale\". La riduzione della \u0394G\u2021 pu\u00f2 dunque essere intesa come conseguenza della creazione di una sorta di \"nuova\" reazione, impossibile senza la presenza dell'enzima corretto.\nL'affinit\u00e0 dell'enzima per il substrato \u00e8 quindi la condizione necessaria per il suo funzionamento; ma questo non significa che nel \"complesso\" le forze di interazione debbano essere molto elevate: se il complesso enzima-substrato fosse eccessivamente stabile, per esempio, l'enzima non tenderebbe a formare i prodotti. Se l'affinit\u00e0 troppo alta fosse invece tra enzima e stato di transizione (o tra enzima e prodotto) la reazione si bloccherebbe, non permettendo al complesso di dissociarsi e liberare i prodotti.\nStrategie catalitiche.\nAlcune delle strategie comunemente messe in atto dagli enzimi per catalizzare reazioni sono le seguenti.\nAnalisi recenti hanno svelato ulteriori correlazioni tra le dinamiche interne dell'enzima e l'efficienza di catalisi risultante.\nLe regioni interne di un enzima (dai singoli amminoacidi fino alle eliche alfa) possono cambiare posizione e conformazione in tempi che vanno dai femtosecondi ai secondi: sono tali spostamenti a cambiare la rete di interazioni possibili con il substrato, con conseguenze importanti a livello di aumento o un calo dell'efficienza catalitica. Questo ha conseguenze fondamentali a livello dello studio della modulazione allosterica, dell'inibizione e dell'attivazione enzimatica.\nCasi particolari.\nEsistono anche altri tipi di catalisi come la catalisi rotazionale.\nModulazione allosterica.\nAlcuni enzimi sono provvisti, oltre che del sito attivo, anche di cosiddetti siti allosterici, che funzionano come degli interruttori, potendo bloccare o attivare l'enzima. Quando una molecola particolare fa infatti da substrato per questi siti, la struttura dell'enzima viene completamente modificata, al punto che esso pu\u00f2 non funzionare pi\u00f9. Al contrario, pu\u00f2 avvenire che la deformazione metta in funzione l'enzima. Molto spesso la deformazione consiste in un riorientamento dei domini che compongono l'enzima in modo da rendere il sito attivo pi\u00f9 accessibile (attivatori) o meno accessibile (inibitori). \nQueste molecole che regolano l'attivit\u00e0 enzimatica sono dette effettori allosterici o \"modulatori allosterici\".\nIl sito allosterico pu\u00f2 essere anche lo stesso sito attivo dell'enzima: in questo caso, in genere, gli attivatori sono gli stessi reagenti, mentre gli inibitori allosterici saranno i prodotti.\nMolti effettori hanno effetti simili su pi\u00f9 enzimi diversi: in questo modo l'allosteria pu\u00f2 essere utilizzata per sincronizzare diverse reazioni che si trovano lungo la stessa via o su vie diverse. Ad esempio l'ATP \u00e8 un inibitore allosterico di molti enzimi che operano su reazioni di catabolismo (glicolisi, ciclo di Krebs..): cos\u00ec quando la sua concentrazione \u00e8 alta, ovvero la cellula ha molta energia a disposizione, lo stesso ATP rallenta le vie che portano alla produzione di ulteriori molecole ad alto contenuto energetico. \nMeccanismi di reazione a due substrati.\nI meccanismi di reazione a due substrati sono:\nCofattori.\nMolti enzimi contengono molecole non proteiche che partecipano alla funzione catalitica. Queste molecole, che si legano spesso all'enzima nelle vicinanze del sito attivo, vengono definite \"cofattori\". Combinandosi con la forma non attiva dell'enzima (\"apoenzima\"), esse danno origine ad un enzima cataliticamente attivo (\"oloenzima\").\nQueste molecole spesso vengono divise in due categorie sulla base della natura chimica: i metalli ed i coenzimi (piccole molecole organiche).\nSulla base del legame con l'enzima, invece, si distinguono i gruppi prostetici ed i cosubstrati. I gruppi prostetici sono di solito strettamente legati agli enzimi, generalmente in modo permanente. I cosubstrati sono invece legati pi\u00f9 debolmente agli enzimi (una singola molecola di cosubstrato a volte pu\u00f2 associarsi successivamente con enzimi diversi) e servono come portatori di piccole molecole da un enzima ad un altro. La maggior parte delle vitamine, composti che gli esseri umani e altri animali non sono in grado di sintetizzare autonomamente, sono cofattori (o precursori di cofattori).\nTermodinamica.\nCome per tutti i catalizzatori, gli enzimi non modificano l'equilibrio chimico della reazione. Solitamente, in presenza di un enzima, la reazione si svolge nella stessa direzione in cui si svolgerebbe senza. L'unica differenza \u00e8 la velocit\u00e0 della reazione. Di conseguenza, gli enzimi possono catalizzare in modo equivalente sia la reazione diretta che quella inversa. Ad esempio, l'anidrasi carbonica catalizza la reazione in entrambe le direzioni a seconda della concentrazione dei reagenti.\nIn ogni caso, se l'equilibrio \u00e8 decisamente spostato in una direzione (in caso ad esempio di una reazione esoergonica), la reazione diventa irreversibile, e l'enzima si trova \"de facto\" a poter catalizzare la reazione solo in quella direzione.\nSebbene l'unica differenza tra la presenza e l'assenza di un enzima sia la velocit\u00e0 di reazione, a volte l'assenza dell'enzima pu\u00f2 dare il via allo sviluppo di altre reazioni non catalizzate, che conducono alla formazione di diversi substrati. In assenza di catalizzatori, infatti, possono subentrare reazioni differenti, caratterizzate da una minore energia di attivazione.\nLa presenza degli enzimi, inoltre, pu\u00f2 permettere l'accoppiamento di due o pi\u00f9 reazioni, in modo che una reazione favorita dal punto di vista termodinamico possa essere sfruttata per portarne a termine una sfavorita. Questo \u00e8 quello che avviene con l'idrolisi dell'ATP, utilizzata comunemente per avviare numerose reazioni biologiche.\nCinetica.\nLa cinetica enzimatica si occupa in modo particolare degli aspetti cinetici (cio\u00e8 legati al fattore tempo) del legame enzima-substrato e della conseguente generazione di un prodotto. I dati di velocit\u00e0 utilizzati nelle analisi cinetiche sono ottenuti da saggi enzimatici. Nel 1913 Leonor Michaelis e Maud Menten proposero una teoria quantitativa della cinetica enzimatica, che \u00e8 tuttora nota come cinetica di Michaelis-Menten. Il loro lavoro \u00e8 stato ulteriormente ampliato nel 1925 da George Edward Briggs e John Burdon Sanderson Haldane, che hanno messo a punto le equazioni cinetiche utilizzate comunemente ancora oggi.\nIl maggior contributo di Michaelis e Menten fu quello di suddividere idealmente l'azione degli enzimi in due fasi. Nella prima fase, il substrato si lega reversibilmente all'enzima, formando il complesso enzima-substrato (ES), a volte chiamato complesso di Michaelis-Menten in loro onore. La fase successiva \u00e8 la vera e propria conversione del substrato a prodotto.\nGli enzimi sono in grado di catalizzare alcuni milioni di reazioni al secondo. Per esempio, la reazione catalizzata dalla orotidina-5'-fosfato decarbossilasi impiega circa 25 millisecondi per processare la stessa quantit\u00e0 di substrato che, in assenza dell'enzima, verrebbe convertita in 78 milioni di anni.\nLa velocit\u00e0 enzimatica dipende dalle condizioni della soluzione e dalla concentrazione del substrato. Condizioni denaturanti, come le alte temperature, pH lontani dalla neutralit\u00e0 o alte concentrazioni saline riducono l'attivit\u00e0 enzimatica. Alte concentrazioni di substrato, invece, tendono ad incrementare l'attivit\u00e0.\nLa velocit\u00e0 massima di una reazione enzimatica \u00e8 individuabile incrementando la concentrazione di substrato fino a raggiungere un livello a cui la velocit\u00e0 stessa rimane costante (nella curva di saturazione, \u00e8 il livello indicato in alto a destra). La saturazione ha luogo perch\u00e9, all'aumentare della concentrazione di substrato, una quantit\u00e0 sempre maggiore di enzima libero \u00e8 convertita nella forma ES. Alla velocit\u00e0 massima (definita \"V\"max) dell'enzima, tutti i siti attivi dell'enzima sono saturi di substrato, e l'ammontare del complesso ES \u00e8 pari a quello dell'enzima stesso.\nInibizione enzimatica.\nGli \"inibitori\" enzimatici sono sostanze in grado di diminuire o annullare l'azione catalitica di un enzima. Possono agire legandosi al sito attivo competitivamente al substrato \"(inibizione competitiva)\" o legandosi ad un sito allosterico. L'inibizione pu\u00f2 essere \"reversibile\", rendendo possibile il ripristino della funzione catalitica dell'enzima tramite aumento della concentrazione del substrato rispetto all'inibitore; o \"irreversibile\" con l'impossibilit\u00e0 di potere ripristinare l'attivit\u00e0 catalitica. Gli \"induttori\", invece, sono sostanze in grado di interagire con i siti enzimatici in modo da aumentare la funzionalit\u00e0 dell'enzima.\nInibitori reversibili.\nSono molecole che si legano non covalentemente all'enzima motivo per cui dopo la loro rimozione l'enzima torna ad essere funzionante.\nInibizione competitiva.\nGli inibitori competitivi occupano il sito di legame del substrato, impedendo al substrato di legarsi correttamente (formazione di un complesso EI al posto di uno ES). Se per\u00f2 si verifica prima il legame enzima-substrato, l'inibitore competitivo perde di efficacia. La consistenza dell'inibizione dipende dunque sia dalla concentrazione di inibitore che da quella di substrato. Spesso gli inibitori competitivi mimano in modo notevole la forma dei substrati di cui inibiscono il legame.\nAll'aumentare della concentrazione di inibitore la \"k\"mapp aumenta la velocit\u00e0 della reazione. Asintoticamente per\u00f2 la velocit\u00e0 tende ancora a \"V\"max per cui l'effetto dell'inibitore pu\u00f2 essere annullato aumentando la concentrazione di substrato.\nAd esempio il metotrexato \u00e8 un inibitore competitivo della diidrofolato reduttasi, che catalizza la riduzione del diidrofolato a tetraidrofolato.\nInibizione non competitiva.\nGli inibitori non competitivi sono in grado di legare siti differenti dal sito attivo. Essi sono dunque in grado di legare sia l'enzima libero, sia in configurazione ES. Il loro legame all'enzima genera un cambiamento conformazionale dell'enzima stesso, che pu\u00f2 avere come conseguenza l'inibizione del legame tra enzima e substrato. Non essendoci dunque competizione tra inibitore e substrato, l'importanza dell'inibizione dipende esclusivamente dalla concentrazione dell'inibitore stesso.\nL'inibitore causa una diminuzione della \"V\"max ma non modifica la \"k\"m.\nInibizione acompetitiva (e incompetitiva).\nUn inibitore acompetitivo si lega a un sito diverso da quello del substrato, presente solamente nel complesso ES: interagisce solo con ES e non con E.\n\"V\"max e \"k\"m diminuiscono di uno stesso fattore all'aumentare della concentrazione di inibitore: \"V\"max/\"k\"m \u00e8 costante.\nInibizione mista.\nIn realt\u00e0 non si verifica un'inibizione puramente non competitiva, ma un'inibizione di tipo misto in cui variano sia \"V\"max che \"k\"m in modo diverso.\nIn pratica l'inibizione acompetitiva e l'inibizione mista avvengono solo negli enzimi con due o pi\u00f9 substrati.\nInibitori irreversibili.\nAlcuni inibitori sono in grado di reagire con l'enzima e formare un legame covalente. L'inattivazione cos\u00ec indotta \u00e8 irreversibile. Esistono diversi composti di questo tipo: una classe importante \u00e8 quella dei cosiddetti inibitori suicidi, che contano al loro interno la eflornitina, un farmaco utilizzato per trattare la malattia del sonno. Anche la penicillina ed i suoi derivati agiscono in questo modo. Gli antibiotici di questa classe vengono legati dal sito attivo dell'enzima bersaglio (le transpeptidasi) e vengono convertiti in un intermedio che reagisce in modo irreversibile con alcuni residui presenti nel sito attivo.\nUtilizzi degli inibitori.\nGli inibitori sono spesso utilizzati come farmaci, ma possono agire anche come veri e propri veleni. In realt\u00e0, la differenza tra farmaco e veleno \u00e8 esclusivamente una questione di dose del composto: la maggior parte dei farmaci, infatti, se somministrati ad alte dosi pu\u00f2 risultare tossica, come gi\u00e0 Paracelso evidenzi\u00f2 nel XVI secolo: \"\"In tutte le cose c'\u00e8 un veleno, e senza un veleno non c'\u00e8 nulla\". Il principio della dose \u00e8 lo stesso per cui gli antibiotici e gli altri agenti anti-infezione sono veleni per il patogeno e non per l'organismo umano.\nIn molti organismi anche i prodotti degli enzimi possono agire come una sorta di inibitori, attraverso un meccanismo di feedback negativo. Se un enzima produce troppo prodotto, esso pu\u00f2 infatti agire come inibitore dell'enzima stesso, riducendo o bloccando la produzione di ulteriore prodotto. Tale meccanismo \u00e8 molto frequente negli enzimi coinvolti in pathway metabolici: la esochinasi, ad esempio, \u00e8 inibita da alte quantit\u00e0 di glucosio-6-fosfato.\nRegolazione dell'attivit\u00e0 enzimatica.\nLa cellula \u00e8 in grado di controllare l'attivit\u00e0 degli enzimi in almeno cinque modalit\u00e0 principali.\nCascate enzimatiche.\nLe cascate enzimatiche sono sistemi costituiti da pi\u00f9 enzimi i quali agiscono tra loro causando delle modificazioni covalenti. Le cascate possono essere monocicliche, bicicliche o multicicliche."}
{"id": "2476849", "revid": "287204", "url": "https://it.wikipedia.org/wiki?curid=2476849", "title": "Adriano Guarnieri", "text": ""}
{"id": "2476854", "revid": "28592", "url": "https://it.wikipedia.org/wiki?curid=2476854", "title": "Teatro Grande di Brescia", "text": ""}
{"id": "2476865", "revid": "25510260", "url": "https://it.wikipedia.org/wiki?curid=2476865", "title": "Nissan King Cab", "text": ""}
{"id": "2476866", "revid": "767487", "url": "https://it.wikipedia.org/wiki?curid=2476866", "title": "Sognando Mombasa", "text": "Sognando Mombasa (\"Menolippu Mombasaan\") \u00e8 un film del 2002 diretto da Hannu Tuomainen.\nTrama.\nPete \u00e8 un diciassettenne finlandese che perde i sensi mentre sta suonando nella sua pop band. Portato in ospedale per accertamenti, gli viene diagnosticato un cancro ed i dottori non sanno se Pete riuscir\u00e0 a celebrare il suo diciottesimo compleanno. Viene quindi ricoverato in ospedale dove fa la conoscenza di Jusa, un ragazzo \"difficile\", anch'esso malato di cancro, con il quale stringer\u00e0 poi amicizia nonostante un primo approccio conflittuale.\nUna notte, incoraggiato dalla vodka bevuta alla festa dei 18 anni di Jusa, confessa a quest'ultimo di amare Kata, la sua ragazza dei sogni conosciuta casualmente a scuola ed attualmente in Lapponia per un lavoro estivo.\nPete convince Jusa a seguirlo nel suo viaggio alla ricerca di Kata, ma Jusa in cambio chiede a Pete di accompagnarlo in Africa, per vedere, prima di morire, le spiagge di Mombasa che si \u00e8 immaginato dopo aver ascoltato una canzone.\nDecidono quindi di scappare dall'ospedale per raggiungere Kata, intraprendendo un lungo viaggio che gli far\u00e0 vivere nuove esperienze rafforzando la loro amicizia ed assaporando la libert\u00e0.\nUna volta raggiunta Kata, Pete vi trascorre una giornata insieme, ma non riesce ad informare l'amata del suo stato di salute, nonostante sia l'unico giorno che potr\u00e0 trascorrere con lei in quanto il giorno seguente dovr\u00e0 ripartire con Jusa alla volta di Mombasa.\nNella notte Kata sente Pete e Jusa discutere della loro malattia ed il giorno seguente decide di unirsi a loro nel viaggio verso il Kenya.\nDurante il viaggio Jusa manifesta sempre pi\u00f9 la mancanza di qualcuno che gli voglia bene, il fatto di non aver mai avuto una famiglia e di non aver mai fatto l'amore con una ragazza, mentre le sue condizioni di salute peggiorano.\nKata, mossa a compassione, decide di regalare a Jusa qualche ora di amore e Pete subisce la scelta capendo che \u00e8 la cosa giusta da fare perch\u00e9 al suo amico non resta molto da vivere.\nIl viaggio riprende, ma Jusa non vedr\u00e0 mai le spiagge di Mombasa, spegnendosi in compagnia di Pete e Kata in una spiaggia della Finlandia.\nNelle scene finali si vede Pete guarito, in compagnia di Kata, salutare i suoi genitori; successivamente si allontana per andare a suonare assieme ad una rock band (conosciuta durante il suo precedente rocambolesco viaggio) un concerto nel quale lui e la band dedicheranno una canzone all'amico scomparso."}
{"id": "2476874", "revid": "1924342", "url": "https://it.wikipedia.org/wiki?curid=2476874", "title": "Milton Nascimento", "text": "Il suo talento musicale \u00e8 ampio e comprende la musica popolare brasiliana, il samba, il pop, il rock, e la fusione delle tradizioni musicali con la musica internazionale.\nBiografia.\nNato a Rio de Janeiro, figlio naturale di Maria do Carmos do Nascimento, Milton viene adottato dopo che la madre muore di tubercolosi da L\u00edlia Silva Campos, una maestra di musica. Quando era ancora molto piccolo, la sua famiglia adottiva si trasferisce a Tr\u00eas Pontas, un comune medio nello stato di Minas Gerais.\nA 19 anni, si trasferisce a Belo Horizonte dove inizia a cantare. Nel 1966, la cantante Elis Regina registra una delle sue canzoni \"\"Can\u00e7\u00e3o do Sal\" \". Regina lo aveva sentito anche cantare in un popolare show televisivo. Dopo partecipano insieme al successivo \"Festival Internacional da Can\u00e7\u00e3o\" in Brasile. Questi due episodi aprono a Milton Nascimento la strada verso il successo.\nNel 1972 collabora con compositori come L\u00f4 Borges, Fernando Brant, Ronaldo Bastos ed altri amici, registrando insieme \"\"Clube da Esquina\" \", un doppio disco da cui sono stati tratti tre singoli di grande successo : \"\"Tudo Que Voc\u00ea Podia Ser\" \", \"Clube da Esquina n.2\", \"\"Cais\" \" e \"\"Cravo e Canela\" \". I brani sono registrati al momento e sono diventati per i brasiliani pietre miliari. Nel 1967 a Codil, Milton fonda una propria etichetta discografica indipendente, con la quale scrive e registra 28 album\n\u00c8 famoso per il suo falsetto e la gamma tonale, ed \u00e8 particolarmente riconosciuto per le canzoni : \"Maria Maria\", \"\"Can\u00e7\u00e3o da Am\u00e9rica\" \", \"\"Travessia\" \", \"Nos Bailes da Vida\" e \"\"Cora\u00e7\u00e3o de Estudante\" \". Il testo di quest'ultima commemora i funerali dello studente Edson Lu\u00eds, ancora adolescente, ucciso da agenti di polizia, durante la dittatura militare fascista, il 28 marzo 1968. La canzone \u00e8 diventata l'inno per la \"Diretas J\u00e1\", movimento socio-politico delle campagne nel 1984. Il brano venne eseguito anche alla fine del funerale del Presidente del Brasile Tancredo Neves e l'anno precedente al funerale di Ayrton Senna.\nMentre in Brasile il suo talento \u00e8 pienanente riconosciuto, con la sua opera \"Clube da Esquina\", con il Disco \"Native Dancer\", anche grazie alla collaborazione del sassofonista Wayne Shorter, Milton \u00e8 riconosciuto anche come cantante jazz e international pop international. Ci\u00f2 lo condotto a ricevere collaborazioni con artisti del calibro di Pat Metheny, Paul Simon, Cat Stevens, George Duke e Quincy Jones. Nel 1993 collabora con i Duran Duran alla creazione del brano \"\"Breath After Breath\", mentre nel 1994 produce \"Angelus\"\", con le collaborazioni di Pat Metheny, Ron Carter, Herbie Hancock, Jack DeJohnette, Nana Vasconcelos, Jon Anderson, James Taylor.\nTra i principali riconoscimenti vi sono le candidature per il Grammy Award, con i dischi \"O Planeta Blue Na Estrada Do Sol\" 1992 e \"Angelus\", 1995. Ha vinto il sondaggio nel 1992 di \"Down Beat International Critics\" e il 1991 di \"Down Beat Readers\". Nel 2000 ha vinto un Grammy come \"Best Contemporary Pop Album\" per il suo disco \"Crooner\", del 1999.\nNascimento ha completato anche diversi tour negli Stati Uniti, in Europa ed in Giappone.\nIn Italia ha collaborato con la cantante Mara (Mara Bertuzzi), insieme alla quale ha inciso nuove versioni delle sue canzoni di successo \"Maria Maria\" e \"Nos Bailes Da Vida\".\nVita privata.\nIl cantante \u00e8 stato sposato da giovane con una studentessa, ma i due si sono separati dopo appena un mese."}
{"id": "2476875", "revid": "767487", "url": "https://it.wikipedia.org/wiki?curid=2476875", "title": "Paulinho da Viola", "text": "Agli inizi della carriera Paulinho \u00e8 stato il partner di nomi illustri del samba di Rio, come Cartola, Z\u00e9 Keti, Elton Medeiros e Candeia tra gli altri.\n\u00c8 conosciuto come cantante e compositore samba, ma il suo repertorio comprende anche il choro ed \u00e8 considerato uno dei pi\u00f9 talentuosi rappresentanti della cosiddetta MPB.\nLa sua scuola di samba \u00e8 quella della Portela. \u00c8 tifoso del Vasco da Gama.\nNel 2016, alla cerimonia di apertura dei giochi olimpici di Rio de Janeiro, ha cantato l'inno nazionale brasiliano!"}
{"id": "2476876", "revid": "767487", "url": "https://it.wikipedia.org/wiki?curid=2476876", "title": "Apollo Guidance Computer", "text": "L'Apollo Guidance Computer (AGC) era il computer di bordo del Programma Apollo della NASA utilizzato, oltre che nel Modulo di Comando, anche all'interno del LEM, Lunar Excursion Module, per le manovre di allunaggio e di decollo dal suolo lunare.\nL'AGC fu progettato al MIT Instrumentation Laboratory sotto la guida di Charles Stark Draper, con progetto dell'hardware condotto da Eldon C. Hall. I primi sviluppi architetturali furono di J.H. Laning Jr., Albert Hopkins, Ramon Alonso e Hugh Blair-Smith. L'hardware per il volo fu costruito dalla Raytheon.\nEra basato su una unit\u00e0 di calcolo da 2\u00a0MHz di velocit\u00e0 di clock, di 2 Kwords di memoria RAM e di una trentina abbondante di Kwords di memoria ROM. Quest'ultima conteneva, principalmente, dati e programmi.\nL'AGC era multitasking, essendo in grado di eseguire fino a 8 programmi contemporaneamente.\nFu il primo computer ad utilizzare circuiti integrati: nella sua prima versione utilizzava 4.100 chip di porte logiche NOR. Nella seconda versione, che utilizzava due porte logiche NOR all'interno di ogni integrato, il numero complessivo di chip fu ridotto a 2.800.\nTutti questi integrati erano tra loro interconnessi con un sistema wire-wrapping, ovvero a filo, che garantiva un collegamento migliore rispetto alle saldature su circuito stampato.\nLe RAM e le ROM dell'AGC non erano basate su circuiti integrati, ma erano memorie a nuclei di ferrite, nei quali ogni bit di informazione \u00e8 rappresentato dalla polarit\u00e0 del campo magnetico di un piccolo anello in materiale ferromagnetico mantenuta per isteresi. Gli anelli sono posti alle intersezioni di una matrice di sottili conduttori elettrici.\nIl \"DSKY\" (pronuncia \"dis-chi\", per display-keyboard) era l'unit\u00e0 di interfacciamento del complesso sistema informatico con l'equipaggio umano di bordo: si trattava di una semplice tastiera numerica simile a quella delle calcolatrici, pi\u00f9 alcune spie e un display essenziale, a segmenti elettroluminescenti verdi, in grado di mostrare numeri positivi o negativi."}
{"id": "2476878", "revid": "228587", "url": "https://it.wikipedia.org/wiki?curid=2476878", "title": "Chiesa di San Leonardo (Cadenazzo)", "text": "La chiesa parrocchiale di San Leonardo \u00e8 un edificio religioso che si trova a Robasacco, frazione di Cadenazzo, in Canton Ticino.\nStoria.\nSul sito ove sorge la chiesa era presente un edificio precedente, documentato gi\u00e0 in documenti storici del 1205. L'attuale costruzione venne eretta nel 1593 e sub\u00ec un successivo ampliamento nel 1870.\nDescrizione.\nLa chiesa si presenta con una pianta a navata unica. Nel coro si trovano due finestre in stile romanico che appartenevano all'antico edificio preesistente."}
{"id": "2476879", "revid": "116528714", "url": "https://it.wikipedia.org/wiki?curid=2476879", "title": "Diana Romagnoli", "text": "Palmar\u00e8s.\nIn carriera ha conseguito i seguenti risultati:"}
{"id": "2476880", "revid": "984922", "url": "https://it.wikipedia.org/wiki?curid=2476880", "title": "Sophie Lamon", "text": "Palmar\u00e8s.\nIn carriera ha conseguito i seguenti risultati:"}
{"id": "2476881", "revid": "99766890", "url": "https://it.wikipedia.org/wiki?curid=2476881", "title": "Barbara Szewczyk-Wolnicka", "text": "Palmar\u00e8s.\nIn carriera ha conseguito i seguenti risultati:"}
{"id": "2476883", "revid": "109143421", "url": "https://it.wikipedia.org/wiki?curid=2476883", "title": "Anna Rybicka", "text": "Palmar\u00e8s.\nIn carriera ha conseguito i seguenti risultati:"}
{"id": "2476885", "revid": "355597", "url": "https://it.wikipedia.org/wiki?curid=2476885", "title": "Colchester United F.C.", "text": ""}
{"id": "2476886", "revid": "767487", "url": "https://it.wikipedia.org/wiki?curid=2476886", "title": "Magdalena Mroczkiewicz", "text": "Palmar\u00e8s.\nIn carriera ha conseguito i seguenti risultati:"}
{"id": "2476887", "revid": "1543377", "url": "https://it.wikipedia.org/wiki?curid=2476887", "title": "Alexander Weber", "text": "Part\u00ec dalla germania verso la fine del 2004 stabilendosi in Argentina dove ottenne il permesso di soggiorno cambiando il proprio nome in Alexander Achten. Dal 2005 fa parte della squadra nazionale di scherma."}
{"id": "2476888", "revid": "1573940", "url": "https://it.wikipedia.org/wiki?curid=2476888", "title": "Dennis Bauer", "text": ""}
{"id": "2476890", "revid": "107831", "url": "https://it.wikipedia.org/wiki?curid=2476890", "title": "Oksana Ermakova", "text": "Palmar\u00e8s.\nIn carriera ha conseguito i seguenti risultati:"}
{"id": "2476891", "revid": "1546219", "url": "https://it.wikipedia.org/wiki?curid=2476891", "title": "Tat'jana Logunova", "text": "Palmar\u00e8s.\nIn carriera ha conseguito i seguenti risultati:"}
{"id": "2476893", "revid": "102618352", "url": "https://it.wikipedia.org/wiki?curid=2476893", "title": "Aleksej Frosin", "text": "Palmar\u00e8s.\nIn carriera ha conseguito i seguenti risultati:"}
{"id": "2476894", "revid": "99855813", "url": "https://it.wikipedia.org/wiki?curid=2476894", "title": "Nelson Loyola", "text": "Palmar\u00e8s.\nIn carriera ha conseguito i seguenti risultati:"}
{"id": "2476895", "revid": "99859440", "url": "https://it.wikipedia.org/wiki?curid=2476895", "title": "Carlos Pedroso", "text": "Palmar\u00e8s.\nIn carriera ha conseguito i seguenti risultati:"}
{"id": "2476896", "revid": "399", "url": "https://it.wikipedia.org/wiki?curid=2476896", "title": "Gabriele Magni", "text": "Inizia a praticare la scherma alla \"\u201cChiti Scherma Pistoia 1894\u201d\" nel 1978 seguendo cos\u00ec le orme del fratello maggiore Luca.\nNel 1989 entra nella nazionale di fioretto e ci rimane fino al 2004 per poi dedicarsi alla spada, specializzandosi cos\u00ec in entrambe le armi. \nDopo aver partecipato ai Giochi Olimpici di Atlanta 1996 \u00e8 stato medaglia di bronzo alle Olimpiadi di Sydney 2000, vincitore della Coppa del Mondo a squadre nel 1996 e nel 2001 e bronzo Europeo nel 2000, Campione del Mondo militare nel 1993 e Campione Italiano assoluto individuale nel 1997.\nNel 2010, dopo dodici anni, esce dal Gruppo Sportivo Fiamme Oro della Polizia di Stato, nello stesso anno subisce un infortunio che ne limita l'attivit\u00e0 per svariati mesi.\nNel 2013 diviene Delegato Provinciale del Coni pistoiese, dal luglio del 2017 al settembre del 2020 \u00e8 assessore allo sport ed alle innovazioni informatiche del comune di Pistoia.\nInsignito dell'onorificenza di \"Cavaliere al merito della Repubblica\" nel 2000, \u00e8 anche \"Personalit\u00e0 Europea\" 2001 e vincitore del premio \"Etica nello Sport\" nel 2008.\nHa conseguito per meriti sportivi del post-nominal \u201cOLY\u201d dalla \u201cWorld Olympians Association\u201d.\nE' pilota di aerei cadetto di aviazione generale."}
{"id": "2476897", "revid": "599013", "url": "https://it.wikipedia.org/wiki?curid=2476897", "title": "Yang Shaoqi", "text": ""}
{"id": "2476898", "revid": "599013", "url": "https://it.wikipedia.org/wiki?curid=2476898", "title": "Liang Qin", "text": ""}
{"id": "2476899", "revid": "599013", "url": "https://it.wikipedia.org/wiki?curid=2476899", "title": "Ye Chong", "text": "Ha partecipato a 5 edizioni consecutive dei Giochi olimpici (da Seul 1988 ad Atene 2004). Campione del mondo giovani nel fioretto individuale nell'edizione 1989 ad Atene.\nAi Campionati mondiali assoluti di scherma ha conquistato 3 medaglie: il bronzo nell'edizione del 1994 ad Atene, l'argento a Seul nel 1999 ed ancora l'argento a L'Avana nel 2003.\nDopo un primo abbandono dall'attivit\u00e0 sportiva nel 2002 ed il rientro alle competizioni l'anno successivo, si \u00e8 definitivamente ritirato nel 2005."}
{"id": "2476900", "revid": "767487", "url": "https://it.wikipedia.org/wiki?curid=2476900", "title": "Shannon McNally", "text": "Biografia.\nLaureata in antropologia delle religioni al Franklin and Marshall College della Lancaster, suona la chitarra acustica e pratica un repertorio di genere pop, folk, roots rock e country e alternative country.\nUno dei suoi brani pi\u00f9 conosciuti \u00e8 la ballata acustica \"Pale Moon\", contenuto nell'album del 2003 \"Ran On Pure Lightning\".\nIn concerto alterna \"set\" acustici come solista a brani in cui \u00e8 accompagnata dalla sua \"band\", gli \"Hot Sauce\".\nCarriera.\nDopo aver conseguito il suo diploma si \u00e8 trasferita a Los Angeles, in California, al seguito del gruppo musicale dei Los Lobos.\nFirmato un contratto con Perry Watts-Russell della Capitol Records/EMI, ha inciso l'album del debutto nel gennaio 2002, \"Jukebox Sparrows\" che ha avuto critiche positive, fra cui quelle della rivista \"Rolling Stone\". Il singolo \"Now That I Know\" - inserito nella colonna sonora di \"Sweet Home Alabama\" - \u00e8 stato trasmesso dalle principali stazioni radio.\nMcNally ha inciso successivamente anche per case discografiche indipendenti, fra cui la Back Porch Records. Per questa etichetta ha inciso nel 2005 l'album \"Geronimo\" contenente canzoni che costituiscono un omaggio alla citt\u00e0 di New Orleans, colpita dall'Uragano Katrina, nella quale la cantautrice viveva e in cui a quell'epoca si esibiva regolarmente.\nFra le collaborazioni musicali di McNally figurano quelle con alcune \"star\" del rock, fra cui: John Hiatt, Dr. John (che \u00e8 stato anche suo produttore), Willie Nelson, Stevie Nicks, John Mellencamp, Charlie Sexton, Ryan Adams e Rufus Wainwright.\n\u00c8 apparsa in diverse trasmissioni televisive fra cui \"The Late Show\" di David Letterman, \"Late Night\" di Conan O'Brien e \"The Tonight Show\" di Jay Leno."}
{"id": "2476901", "revid": "599013", "url": "https://it.wikipedia.org/wiki?curid=2476901", "title": "Wang Haibin", "text": ""}
{"id": "2476902", "revid": "599013", "url": "https://it.wikipedia.org/wiki?curid=2476902", "title": "Dong Zhaozhi", "text": ""}
{"id": "2476903", "revid": "109142326", "url": "https://it.wikipedia.org/wiki?curid=2476903", "title": "C\u00e9dric S\u00e9guin", "text": "Palmar\u00e8s.\nIn carriera ha conseguito i seguenti risultati:"}
{"id": "2476905", "revid": "287204", "url": "https://it.wikipedia.org/wiki?curid=2476905", "title": "Julien Pillet", "text": "Palmar\u00e8s.\nIn carriera ha conseguito i seguenti risultati:"}
{"id": "2476906", "revid": "124123", "url": "https://it.wikipedia.org/wiki?curid=2476906", "title": "Jean-Fran\u00e7ois Di Martino", "text": "Palmar\u00e8s.\nIn carriera ha conseguito i seguenti risultati:"}
{"id": "2476907", "revid": "599013", "url": "https://it.wikipedia.org/wiki?curid=2476907", "title": "Patrice Lhotellier", "text": ""}
{"id": "2476908", "revid": "1129342", "url": "https://it.wikipedia.org/wiki?curid=2476908", "title": "Jean-No\u00ebl Ferrari", "text": "\u00c8 inoltre figlio di Walter Ferrari, ex sindaco di Seborga e primo ministro e ministro degli Esteri dell'omonima micronazione non riconosciuta fino al 12 dicembre 2009, giorno della sua morte.\nPalmar\u00e8s.\nIn carriera ha conseguito i seguenti risultati:"}
{"id": "2476911", "revid": "2091899", "url": "https://it.wikipedia.org/wiki?curid=2476911", "title": "Capanna Alpe Mognone", "text": "La capanna Alpe Mognone \u00e8 un rifugio alpino situato in Valle di Sementina, nel comune di Bellinzona (frazione Sementina), Canton Ticino, nelle Alpi Lepontine, a 1.460\u00a0m s.l.m.\nStoria.\nLe baite che costituiscono il complesso sono state restaurate alla fine del secolo scorso, l'edificio che ospita il rifugio venne inaugurato nel 1996.\nCaratteristiche e informazioni.\nL'edificio principale \u00e8 ricavato all'interno di una vecchia struttura che era utilizzata come ricovero dagli alpigiani, ospita la cucina i servizi igienici, acqua corrente e dodici posti letto, disposti nella camerata adiacente alla cucina.\n\u00c8 In muratura con tetto in lamiera, impianto elettrico solare e ampio piazzale esterno con tavoli e fontana. Nel 2003 \u00e8 stata riattata una seconda cascina con cucina e 9 posti letto, disponibile unicamente per gruppi su richiesta dopo aver ritirato le chiavi.\nAscensioni.\nCimetta d'Orino 1.15 h"}
{"id": "2476912", "revid": "298229", "url": "https://it.wikipedia.org/wiki?curid=2476912", "title": "Migliori prestazioni italiane nel salto triplo", "text": "La lista delle migliori prestazioni italiane nel salto triplo, aggiornata periodicamente dalla Federazione Italiana di Atletica Leggera, raccoglie i migliori risultati di tutti i tempi degli atleti italiani nella specialit\u00e0 del salto triplo.\nMaschili outdoor.\n\"Statistiche aggiornate al 12 gennaio 2022.\"\nFemminili outdoor.\n\"Statistiche aggiornate al 12 gennaio 2022.\"\nMaschili indoor.\n\"Statistiche aggiornate al 23 gennaio 2022.\"\nFemminili indoor.\n\"Statistiche aggiornate al 27 febbraio 2022.\""}
{"id": "2476913", "revid": "124228360", "url": "https://it.wikipedia.org/wiki?curid=2476913", "title": "Campionati europei under 23 di atletica leggera", "text": "I Campionati europei under 23 di atletica leggera (in inglese \"European Athletics U23 Championships\") sono una competizione continentale organizzata dalla European Athletic Association, riservata ad atleti della categoria under 23.\nLa manifestazione ha cadenza biennale e si svolge negli anni dispari. La prima edizione si \u00e8 tenuta nel 1997 a Turku, in Finlandia.\nMedagliere.\n\"Aggiornato all'edizione del 2017\""}
{"id": "2476914", "revid": "339392", "url": "https://it.wikipedia.org/wiki?curid=2476914", "title": "Under 23", "text": ""}
{"id": "2476916", "revid": "76963", "url": "https://it.wikipedia.org/wiki?curid=2476916", "title": "Ice One", "text": "Biografia.\nInizia la sua attivit\u00e0 di DJ nel 1982, all'et\u00e0 di 15 anni. Gi\u00e0 nel 1983 incomincia a far risuonare il suo nome in tutta Italia, come pioniere di serate solo hip hop o electrofunk. Nel 1986 pubblic\u00f2 con il gruppo Unpercento il pezzo \"C'mon Y'All (To the Beat Y'All)\" che fu selezionato per le finali del Festival di Castrocaro. Nei primi anni novanta form\u00f2 il gruppo musicale Power MC's assieme a Duke Montana e Julie P., primo progetto rap in lingua inglese che pubblica diversi brani e che produce anche altri artisti come i South Force, Charlie Jay e DJ Style (conosciuto anche come DJ Stile); il gruppo pubblic\u00f2 successivamente un EP nel 1991, intitolato \"Power to the People\". Nel 1990 \u00e8 apparso nel programma televisivo \"Fantastico\", condotto da Jovanotti. Nel 1994 Ice One conosce Il Danno, La Beffa (nome poi cambiato in Masito Fresco) e Piotta, formando insieme la Taverna Ottavo Colle, poi divenuto Colle der Fomento.\nHa inciso per Mandibola Records/Irma Records l'album solista \"B-Boy maniaco\" nel 1995. Nel disco sono contenute varie partecipazioni di altri artisti, come Il Danno, La Beffa e La comitiva, gruppo collettivo formato assieme a Riccardo Sinigallia, Francesco Zampaglione dei Tiromancino, DJ Stile e David Nerattini. Nel 1996 pubblica il secondo lavoro da solista, stavolta sotto lo pseudonimo di DJ Sensei, intitolato \"\", pubblicato da Irma Records. L'album presenta delle influenze hip hop mischiate con l'elettronica. Nello stesso anno pubblica per la Mandibola Records, casa legata alla Irma, \"Odio pieno\", album d'esordio dei Colle der Fomento. Dopo il successo del disco nel 1997 la Virgin Records ne pubblic\u00f2 una ristampa, con l'aggiunta di quattro bonus tracks. Sempre per la Virgin esce nel 1999 l'album \"Scienza doppia H\", che segna anche il suo allontanamento dal gruppo, venendo sostituito da DJ Baro poco dopo la pubblicazione del disco. Sempre nel 1999 pubblica l'album d'esordio con La Comitiva, \"Medicina buona\".\nPartecipa anche alla colonna sonora di diversi film: \"Torino Boys\", \"Paz!\", \"Le amiche del cuore\", \"Amatemi\". Entra anche nel mondo dei videogiochi grazie al pezzo \"Musica Grande\", scelto da Electronic Arts per il videogioco FIFA Football 2004. Ha collaborato in varie forme (remix, produzioni, coproduzioni e concerti) con vari artisti italiani, quali Fluydo, Frankie hi-nrg mc, Tiromancino, Afrika Bambaataa, Public Enemy, 99 Posse, Assalti Frontali, la Pina, Flaminio Maphia, Esa, Elisa. Nel 2014 ha partecipato al documentario \"Numero zero - Alle origini del rap italiano\", mentre nel corso dell'anno successivo ha collaborato con Don Diegoh alla realizzazione dell'album \"Latte &amp; sangue\", uscito il 9 ottobre dello stesso anno attraverso la Glory Hole Records. \u00c8 presente, insieme a molti esponenti della scena underground italiana, nel video di \"Ce n'\u00e8\" degli Otierre."}
{"id": "2476917", "revid": "287204", "url": "https://it.wikipedia.org/wiki?curid=2476917", "title": "Risk", "text": ""}
{"id": "2476919", "revid": "1543377", "url": "https://it.wikipedia.org/wiki?curid=2476919", "title": "Seyed Sajadi", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dell'Iran, al FIFA Futsal World Championship 1996 in Spagna dove la selezione asiatica si \u00e8 fermata al primo turno, nel girone comprendente , e "}
{"id": "2476920", "revid": "1543377", "url": "https://it.wikipedia.org/wiki?curid=2476920", "title": "Masoud Estili", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dell'Iran, al FIFA Futsal World Championship 1996 in Spagna dove la selezione asiatica si \u00e8 fermata al primo turno, nel girone comprendente , e "}
{"id": "2476922", "revid": "599013", "url": "https://it.wikipedia.org/wiki?curid=2476922", "title": "Ahmed N\u00e0gi", "text": ""}
{"id": "2476923", "revid": "1543377", "url": "https://it.wikipedia.org/wiki?curid=2476923", "title": "Reza Zarkhanli", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dell'Iran, al FIFA Futsal World Championship 1996 in Spagna dove la selezione asiatica si \u00e8 fermata al primo turno, nel girone comprendente , e "}
{"id": "2476924", "revid": "404449", "url": "https://it.wikipedia.org/wiki?curid=2476924", "title": "Ape (rapper)", "text": "Biografia.\nComincia nel 1996 come componente del gruppo Trilamda con cui calpesta i primi palchi della provincia milanese confezionando demotapes (tra cui \"La dannazione\" nel 1998) sino alla pubblicazione del mini cd \"Dichiari amari divari\" nel gennaio del 2000.\nNel 2002 ricomincia come solista con l'ep A Domani dopo un anno di silenzio. Successiva alla realizzazione dell'ep \u00e8 la partecipazione alla compilation \"Da bomb\" prodotta dal Circolo degli Artisti di Roma e all'album Classe 73 di Bassi Maestro nell'ormai classica \"Giorni Matti\".\nNel gennaio del 2004 \u00e8 il turno di Venticinque, esordio sulla lunga distanza che si caratterizza per la variet\u00e0 delle produzioni e per i testi introspettivo. Successive all'uscita dell'album le partecipazioni alla compilation \"Street flava vol 2\" prodotta dal network radiofonico Rin e all'album \"Redneck olimpics\" del produttore americano Kutmasta Kurt oltre ai numerosi featuring nei dischi di altri rapper lombardi.\nNel 2005 arriva Generazione di sconvolti, seconda prova sulla lunga distanza un album che pur suonando molto omogeneo alterna produzioni e temi di vari registri.\nSuccessive all'album le collaborazioni su \"Il basso, la batteria etcetera\" di L Duke,\"Il suono per resistere\" di Zampa e Jack the Smoker e la partecipazione alla compilation \"Street flava vol 3\" prodotta dal network radiofonico Rin.\nNel 2006 partecipa all'\u201cHip hop Motel\u201d l\u2019evento hip hop italiano pi\u00f9 importante del decennio tenutosi al Mazda Palace di Milano; nello stesso anno pubblica \"Satriale Mixtape\"\nNel 2007 viene pubblicato l\u2019album Morgy Mo' e la gente per bene, un disco nel quale tutte le tracce raccontano la storia del protagonista Morgy Mo, alter ego dello stesso Ape, una vera e propria \u201caudio novel\u201d.\nNel 2009 \u00e8 la volta di Surplus, un album maturo che segna un differente approccio a livello discografico e viene proposto in free download su www.hano.it\nNell\u2019ottobre 2011 partecipa a \u201cChange is gonna come\u201d il Mixtape di Dj Kamo con tre inediti,\u201dPeaceful\u201d e \u201cMostly\u201de all\u2019album di Dari Mc \u201cClochard\u201d nel pezzo \u201cHo fame\u201d\nNell\u2019aprile 2012 esce il video del singolo \u201cStato Mentale\u201d prodotto da Il Francese a cui fa seguito un mini tour con 5 showcase.\nNel 2013 collabora con Dj Kamo e Bassi Maestro nel pezzo \u201c24.7.365\u201d incluso nell\u2019album \u201cChanges\u201d, con Naiz nel pezzo \u201cTorre di controllo\u201d incluso nell\u2019album \u201cAlcatraz\u201d e con Matt Manent nel pezzo \u201cGiustizieri delle note\u201d incluso nell\u2019album \u201cLa valle degli orti nordici\u201d.\nNel 2015 partecipa al mixtape \u201cHWWS3\u201d di Asher Kuno con due brani \u201cL\u2019ultimo tiro\u201d e \u201cOne of these dayz\u201d.\nNel 2016 unisce le forze con Asher Kuno e pubblica nel 2017 l'album \"Gemelli\". Un'autoproduzione che segna il ritorno ufficiale sulla scena.\nIl 2 marzo 2018 \u00e8 il turno di \"The Leftovers\" e il 5 dicembre dello stesso anno esce \"1978\", un EP che celebrava i suoi 40 anni.\nTredici anni dopo il primo volume, nel 2019, esce Satriale #2 e a fine anno Ape pubblica l'album Alba Meccanica.\nIl 2020 si apre con numerosi collaborazioni con altri rapper ed in parallelo alla pubblicazione dei 4 singoli: \"Fotogrammi Sparsi\" (giugno), \"Brianza State of Mind\" (settembre), \"Dici Di No\" (ottobre) e per chiudere \"Cocobanger\" pubblicato il 20 novembre. I quattro singoli anticipano l'uscita dell'album \"Brianza Chronicles\", pubblicato il 16 dicembre in digitale e in edizione limitata in vinile."}
{"id": "2476926", "revid": "767487", "url": "https://it.wikipedia.org/wiki?curid=2476926", "title": "Ali Javadi", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dell'Iran, al FIFA Futsal World Championship 1996 nel quale la selezione asiatica si \u00e8 fermata al primo turno, nel girone comprendente , e "}
{"id": "2476929", "revid": "1543377", "url": "https://it.wikipedia.org/wiki?curid=2476929", "title": "Hossein Hosseini", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dell'Iran, al FIFA Futsal World Championship 1996 nel quale la selezione asiatica si \u00e8 fermata al primo turno, nel girone comprendente , e "}
{"id": "2476931", "revid": "1543377", "url": "https://it.wikipedia.org/wiki?curid=2476931", "title": "Hashem Hidari", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dell'Iran, al FIFA Futsal World Championship 1996 nel quale la selezione asiatica si \u00e8 fermata al primo turno, nel girone comprendente , e "}
{"id": "2476932", "revid": "1543377", "url": "https://it.wikipedia.org/wiki?curid=2476932", "title": "Hassan Arsalani", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dell'Iran, al FIFA Futsal World Championship 1996 nel quale la selezione asiatica si \u00e8 fermata al primo turno, nel girone comprendente , e "}
{"id": "2476934", "revid": "834", "url": "https://it.wikipedia.org/wiki?curid=2476934", "title": "Above The Law", "text": ""}
{"id": "2476937", "revid": "1543377", "url": "https://it.wikipedia.org/wiki?curid=2476937", "title": "Mohammad Mehranpour", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dell'Iran, al FIFA Futsal World Championship 1996 nel quale la selezione asiatica si \u00e8 fermata al primo turno, nel girone comprendente , e ."}
{"id": "2476939", "revid": "1543377", "url": "https://it.wikipedia.org/wiki?curid=2476939", "title": "Mehdi Sepiddast", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dell'Iran, al FIFA Futsal World Championship 1996 nel quale la selezione asiatica si \u00e8 fermata al primo turno, nel girone comprendente , e ."}
{"id": "2476948", "revid": "1543377", "url": "https://it.wikipedia.org/wiki?curid=2476948", "title": "Mohammad Ali Yahyavi", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 dell'Iran, al FIFA Futsal World Championship 1996 nel quale la selezione asiatica si \u00e8 fermata al primo turno, nel girone comprendente , e ."}
{"id": "2476949", "revid": "107831", "url": "https://it.wikipedia.org/wiki?curid=2476949", "title": "Claudia Bokel", "text": "Palmar\u00e8s.\nIn carriera ha conseguito i seguenti risultati:"}
{"id": "2476951", "revid": "767487", "url": "https://it.wikipedia.org/wiki?curid=2476951", "title": "Daniel Strigel", "text": ""}
{"id": "2476952", "revid": "109141263", "url": "https://it.wikipedia.org/wiki?curid=2476952", "title": "Sven Schmid", "text": "Palmar\u00e8s.\nIn carriera ha conseguito i seguenti risultati:"}
{"id": "2476953", "revid": "984922", "url": "https://it.wikipedia.org/wiki?curid=2476953", "title": "J\u00f6rg Fiedler", "text": ""}
{"id": "2476954", "revid": "984922", "url": "https://it.wikipedia.org/wiki?curid=2476954", "title": "G\u00e1bor Boczk\u00f3", "text": ""}
{"id": "2476956", "revid": "1543377", "url": "https://it.wikipedia.org/wiki?curid=2476956", "title": "Hajnalka Kiraly", "text": "\u00c8 la moglie di Patrick Picot.\nPalmar\u00e8s.\nIn carriera ha ottenuto i seguenti risultati:"}
{"id": "2476957", "revid": "1543377", "url": "https://it.wikipedia.org/wiki?curid=2476957", "title": "Sarah Daninthe", "text": "Palmar\u00e8s.\nIn carriera ha ottenuto i seguenti risultati:"}
{"id": "2476960", "revid": "599013", "url": "https://it.wikipedia.org/wiki?curid=2476960", "title": "Ga\u00ebl Touya", "text": "Proviene da una famiglia di sportivi. Il padre \u00e8 stato vice presidente della F\u00e9d\u00e9ration fran\u00e7aise d'escrime, ed \u00e8 il fratello di Anne-Lise Touya e di Damien Touya."}
{"id": "2476961", "revid": "984922", "url": "https://it.wikipedia.org/wiki?curid=2476961", "title": "J\u00e9r\u00f4me Jeannet", "text": "\u00c8 il fratello di Fabrice Jeannet.\nPalmar\u00e8s.\nIn carriera ha ottenuto i seguenti risultati:"}
{"id": "2476962", "revid": "729019", "url": "https://it.wikipedia.org/wiki?curid=2476962", "title": "Muscolo sternoioideo", "text": "Il muscolo sternoioideo, o muscolo sternocleidoioideo o ancora muscolo sterno-joideo, \u00e8 un muscolo del collo, pari e simmetrico, appartenente al gruppo dei muscoli sottoioidei.\nIl muscolo \u00e8 innervato dall'ansa cervicale dei primi tre nervi cervicali e, se contratto, partecipa all'abbassamento dell'osso ioide.\nAnatomia.\nLo sternoioideo \u00e8 il pi\u00f9 mediale dei muscoli sottoioidei e si trova sotto l'osso ioide, vicino al muscolo omoioideo.\nLungo e sottile, origina dalla faccia interna del manubrio dello sterno, dalla capsula dell'articolazione sterno-clavicolare e dall'estremit\u00e0 mediale della clavicola, per poi dirigersi in alto ed inserirsi sul margine inferiore dell'osso ioide, medialmente rispetto all'omoioideo."}
{"id": "2476963", "revid": "121479431", "url": "https://it.wikipedia.org/wiki?curid=2476963", "title": "\u00c9rik Boisse", "text": "Biografia.\n\u00c8 figlio dell'olimpionico di scherma Philippe Boisse.\nPalmar\u00e8s.\nIn carriera ha ottenuto i seguenti risultati:"}
{"id": "2476964", "revid": "122593003", "url": "https://it.wikipedia.org/wiki?curid=2476964", "title": "Risk (gioco)", "text": "Risk \u00e8 un Wargame, gioco di strategia da tavolo, ideato dal regista francese Albert Lamorisse e pubblicato per la prima volta nel 1957 dalla francese Miro Company con il titolo \"La conqu\u00eate du monde\" e successivamente dalla Parker Brothers (ora divisione della Hasbro) negli USA e nel resto di Europa.\nIn Italia \u00e8 stato pubblicato dalla Giochiclub nel 1968 ed a partire dal 1977 dalla Editrice Giochi, acquisita da Spin Master nel 2016, nella variante chiamata \"RisiKo!\".\nStoria.\nLa creazione.\nIl regista francese Albert Lamorisse brevett\u00f2 i concetti del gioco il 23 marzo 1954 in Francia e il 23 marzo 1955 in Inghilterra e quindi lo propose alla Miro Company di Parigi, che dopo aver apportato alcune modifiche al progetto originale lo pubblic\u00f2 nel 1957 in Francia con il titolo \"La conqu\u00eate du monde\" (\"La conquista del mondo\"). Il gioco originale di Lamorisse comprende due mazzi distinti: 65 carte \"Cartons\" (\"Planisfero\") divise in territori terrestri e marini, 96 carte \"Vignettes\" (\"Fortuna\") su cui possono essere rappresentate l'aquila imperiale (4), Napoleone (23), un ussaro (23), un cannone (23) o un granatiere (23) e un tabellone di gioco che rappresenta una mappa del mondo divisa da una griglia in 65 zone e (5 righe di 13 caselle ognuna).\nLe carte \"Cartons\" sono distribuite casualmente ai giocatori ad inizio partita, inoltre per ogni carta \"Cartons\" corrispondente ad un territorio il giocatore riceve anche un'armata da piazzare sul relativo terreno. Ogni giocatore riceve anche una carta \"Vignettes\" per ogni territorio terrestre di sua propriet\u00e0, quindi scarta tutte le quaterne Napoleone/Aquila/Ussaro/Cannone/Granatiere ricevendo un'ulteriore armata per ogni quaterna, pi\u00f9 cinque armate per ogni carta Aquila (o in alternativa all'armata riceve una flotta). Ogni armata ricevuta \u00e8 da piazzare immediatamente su un territorio (terrestre per le armate, di mare per le flotte).\nInizia quindi il gioco vero e proprio, a turno ogni giocatore riceve un numero di unit\u00e0 (armate o flotte, come desidera) pari al numero di paesi che possiede diviso 4, pi\u00f9 un numero di carte fortuna pari al resto della divisione per quattro dei paesi e come nella fase iniziale pu\u00f2 (ma non \u00e8 obbligato) usare le carte ottenute per ottenere armate o flotte aggiuntive scartando quaterne o Aquile imperiali. L'attacco pu\u00f2 avvenire tra territori adiacenti (non in diagonale) e si effettua tirando due dadi (uno per l'attaccante e uno per il difensore), chi ottiene il totale maggiore vince ed elimina un'unit\u00e0 dell'avversario, in caso di parit\u00e0 si ritirano nuovamente i dadi (le navi permettono di attaccare territori che non condividono confini terrestri, ma l'attaccante ha una penalit\u00e0 di -2 al suo tiro di dado). Una volta eliminati tutti i difensori l'attaccante pu\u00f2 entrare nel territorio rimasto vacante con quante armate desidera.\nLe semplificazioni.\nPrima della pubblicazione il regolamento fu rivisto da Jean-R\u00e9n\u00e9 Vernes, consulente della Miro Company, che semplific\u00f2 molte regole per poter sveltire il gioco, portandolo ad assumere una forma simile a quella corrente. Il tabellone di gioco fu modificato: le zone terrestri assunsero una forma irregolare, anzich\u00e9 quadrata, le zone marine furono completamente eliminate dal gioco e sostituite da rotte che permettono di attaccare direttamente da un territorio ad un altro collegato dalla rotta (e di conseguenza furono eliminate le flotte dal gioco). I due mazzi di carte furono fusi in un unico mazzo di 42 carte, una per territorio ma a cui viene anche assegnato un simbolo: ussaro, granatiere, cannone o jolly (Napoleone viene eliminato e il jolly sostituisce l'aquila imperiale).\nL'assegnazione iniziale dei territori viene effettuata tirando a turno un dado e ricevendo un numero di carte e di unit\u00e0 pari al risultato del dado. L'attacco deve essere esplicitamente dichiarato nominando il territorio da cui si attacca, il territorio attaccato e il numero di unit\u00e0 che partecipa all'attacco, se questo non viene fatto l'avversario ha diritto a \"soffiare\" un'unit\u00e0 all'attaccante. Vernes introdusse la regola per cui sia il difensore che l'attaccante possono tirare da 1 a 3 dadi, da confrontare a coppie in ordine di valore e quella per cui in caso di parit\u00e0 dei dadi vince il difensore. Ad inizio turno un giocatore riceve una carta e un numero di unit\u00e0 pari al numero di territori che controlla diviso per tre. Scartando un tris di carte un giocatore riceve un numero di rinforzi che cresce con il numero di tris giocati.\nLa versione della \"Parker Brothers\".\nLa Miro Company propose il gioco alla statunitense Parker Brothers, con cui era in rapporti commerciali (pubblicava tra gli altri l'edizione francese di Monopili). La Parker Brother pur trovando interessante il gioco ritenne di dover apportare ulteriori modifiche per velocizzare ulteriormente la partita e diminuire la casualit\u00e0 nella distribuzione dei territori iniziali. Introdusse quindi le seguenti modifiche::\nInoltre poich\u00e9 \"La conquista del mondo\" fu ritenuto troppo guerrafondaio per un gioco da distribuire sul mercato di massa (si era in epoca di guerra fredda e post-guerra di Corea), la Parker Brother cerc\u00f2 un nuovo titolo meno \"minaccioso\" e alla fine decise per \"Risk\", ideato casualmente da un dipendente unendo le iniziali dei nomi dei nipoti con cui stava testando il gioco. Il titolo definitivo diventa \"Risk \u2014 Continental game\". Infine alcuni nomi sulla mappa dei territori furono cambiati. La Parker Brother pubblic\u00f2 la prima edizione statunitense di \"Risk\" nel 1959.\nNel 1963 La Parker Brothers pubblic\u00f2 una nuova edizione in cui introduceva modificava nuovamente il metodo di assegnazione iniziale dei territori, le carte non vengono pi\u00f9 usate, ma invece ogni giocatore a turno sceglie un territorio e vi piazza un'armata, fino all'occupazione di tutti i territori, inoltre riceve ulteriori carri armati da piazzare sui suoi territori (in totale in una partita a sei giocatori riceve 20 armate, mentre in una a 3 giocatori ne riceve 35. I territori sulle carte si limitano a fornire due armate bonus quando le carte vengono giocate in una combinazione, se il territorio che vi compare \u00e8 di propriet\u00e0 del giocatore che gioca le carte.\nLe prime edizioni europee.\nNel 1960, un anno dopo la prima uscita negli Stati Uniti, \"Risk\" viene distribuito nel Regno Unito dalla John Waddington in un'edizione uguale a quella del 1959 statunitense, eccetto che presenta ancora il collegamento marino tra Africa Orientale e Medio Oriente.\nNel 1961 la Franz Schmidt pubblica un'edizione tedesca con il titolo di \"Risiko\" (la traduzione in tedesco di \"Risk\") su licenza della Miro Company. Questa edizione \u00e8 basata su quella statunitense del 1959, ma segue mantiene alcuni elementi de \"La conqu\u00eate du monde\", ovvero la difesa a tre dadi, la modalit\u00e0 di realizzazione dei tris e quasi tutti gli 80 toponimi originari dei territori (pur seguendo l'eliminazione del doppio confine Africa-Asia. Una seconda edizione del 1972 rimane invariata nelle regole e varia solo nell'illustrazione della scatola e nelle carte leggermente pi\u00f9 piccole.\nNel 1970 la Miro Company aggiorna la propria edizione, sempre sotto la supervisione di Jean-R\u00e9n\u00e9 Vernes, adottando il titolo statunitense e aggiorna l'edizione mantenendo elementi de \"La conqu\u00eate du monde\", come il planisfero (anche se con alcune semplificazioni, come la difesa a tre dadi e la regola della soffiata), ma adotta la distribuzione equa delle carte e i tris dell'edizione americana del 1953, con i bonus di due armate per territorio posseduto di quella del 1959. Infine aumenta le armate ricevute in rinforzo a inizio turno (2 per territorio posseduto invece di 3) e introduce le carte obbiettivo al posto dell'obbiettivo unico di conquistare 42 territori.\nLe versioni della Parker Brothers in Europa.\nNel 1975 la Parker Brothers pubblica direttamente in Germania una nuova edizione del gioco, che segue le regole della precedente edizione tedesca, adottando per\u00f2 le carte missione ideate da Vernes e limitando a due le armate utilizzabili dal difensore.\nPoco dopo la Parker Brothers acquisisce la Miro Company (che nel frattempo era diventata Miro-Meccano), crea una filiale in Benelux e cambia il partner nel Regno Unito. David Pritchard, consulente della Parker Brothers viene incaricato di studiare l'unificazione dei vari regolamenti pubblicati e la versione che ne risulta comprende la distribuzione casuale dei territori mediante le carte, la difesa a due dadi, le carte missione segrete e i valore del tris delle carte che dipende dalle carte stesse e non dall'ordine cronologico in cui \u00e8 giocato il tris (i valori assegnati sono di: 3 cannoni = 4 armate, 3 cavalieri = 6 armate, 3 fanti = 8 armate, 3 carte diverse = 10 armate; il jolly pu\u00f2 sostituire qualunque carta nei tris elencati).\nInfine negli anni novanta le regole europee vengono adottate come opzionali nell'edizione statunitense e viceversa. Nel 1993 nell'edizione statunitense i cubi in legno di due dimensioni che avevano fino ad allora rappresentato le armate vengono sostituite con miniature in plastica di fanti, cavalieri e cannoni (che valgono rispettivamente 1 armata, 5 armate e 10 armate), allo stesso tempo viene scambiato il valore dei tris di cannoni e di fanti per adeguare il loro valore a quello delle miniature. Nel 1994 anche l'edizione europea viene aggiornata alle nuove miniature.\nNelle pedine dell'edizione per collezionisti, in occasione del 40\u00ba anniversario dalla nascita del gioco, contiene le miniature sono in metallo.\nDescrizione.\n\u00c8 un gioco a turni da 2 a 6 giocatori ed \u00e8 giocato su una plancia dove \u00e8 raffigurata una carta del Mondo, divisa in 42 territori e raggruppati in sei continenti. I giocatori controllano le armate con le quali tentano di strappare i territori agli avversari. \nScopo del gioco \u00e8 la \"dominazione totale\" sul globo, cio\u00e8 controllare tutti i territori eliminando gli altri partecipanti. Attraverso un'opportuna griglia, \"Risk\" ignora le limitazioni quali la vastit\u00e0 dei territori e la logistica propria di lunghe campagne.\nComponentistica.\nLe confezioni del gioco contengono un dato numero di armate dal colore diverso, ed ogni set \u00e8 composto da tre tipi di pedine: le unit\u00e0 di fanteria rappresentano una singola armata, quelle di cavalleria cinque armate e le unit\u00e0 d'artiglieria dieci armate. I tre tipi di pedine sono semplicemente una comoda convenzione per rappresentare la grandezza di una specifica unit\u00e0. Il gioco comprende cinque dadi (nella versione italiana, \"RisiKo!\", i dadi sono sei): due per il difensore e tre per l'attaccante.\nSono inoltre incluse 42 carte, ognuna delle quali rappresentano un particolare territorio ed il simbolo di una delle unit\u00e0 d'armata: una sola di queste carte viene assegnata al giocatore se questi ha conquistato almeno un territorio nel suo ultimo turno. Se inoltre si entra in possesso di tre carte recanti lo stesso simbolo o tre carte con simboli diversi, si pu\u00f2 godere di un rinforzo extra all'inizio del proprio turno. Altre 2 carte hanno la funzione di \"jolly\" e possono sostituire qualsiasi delle 42 carte appena descritte.\nPreparazione.\nOgni giocatore prende un numero predefinito di armate che dipende da quanti sono i partecipanti:\nPoi a turno vengono occupati i territori da una sola armata, dopodich\u00e9 verranno rinforzate le difese a discrezione di ogni giocatore. Infine, un rapido lancio di dadi per stabilire chi comincer\u00e0 la partita e l'ordine dei turni.\nVarianti ufficiali.\nOltre alle varie edizioni del gioco regolare sono state pubblicate diverse varianti, in particolare la Hasbro ha pubblicato molte versioni basate su film, serie tv, videogiochi o altre popolari propriet\u00e0 intellettuali.\nNel mondo.\nItalia.\nLa prima edizione italiana viene pubblicata, con il nome di Risiko! nel 1968 dalla Giochiclub, una controllata della Meyercord Italia. Le regole riprendono per la maggior parte quelle originali de \"La conqu\u00eate du monde\", eccetto che per alcuni elementi minori, quindi usano la difesa a tre dadi, distribuzione casuale dei territori il cui numero viene deciso per lancio di dado e la regola del \"soffio\" delle armate dell'attaccante in caso di mancata dichiarazione dei territori di origine e destinazione dell'attacco. Riprendono invece le regole europee per l'uso delle carte obbiettivo e del numero di carte bonus secondo il tipo di tris di carte. La mappa \u00e8 anch'essa quella de \"La conqu\u00eate du monde\", quindi con confine Africa Orientale - Medio Oriente. Le pedine sono in legno. Le regole prevedono, probabilmente per un errore nell'adattamento di regole di edizioni diverse che i giocatori ricevano una carta sia ad inizio, che a fine turno.\nLa seconda edizione fu pubblicata nel 1973, sempre da Giochiclub con regole invariate, ma rimpiazzando i cubi di legno con carri armati e mitragliatrici (che valgono 10 carri armati) in plastica.\nL'Editrice Giochi rileva la licenza italiana e pubblica una nuova versione nel 1977, nella quale adotta la mappa e i toponimi semplificati del \"Risk\" del 1959, ma l'Afganistan viene fatto confinare con la Cina eliminando il suo confine con l'India, aumentando cos\u00ec l'importanza strategica della Cina a spese di quelle dell'India, i territori iniziali vengono distribuiti casualmente usando le carte e vengono aggiunti gli obbiettivi dell'edizione europea. Le mitragliatrici in plastica sono sostituite da bandierine rappresentanti ognuna 10 carri armati. Rimane la difesa a tre dadi in contrasto con le altre edizioni di \"Risk\" distribuito da Parker Brothers negli altri paesi e che Editrice Giochi presenta come originale italiana, nonostante derivasse in realt\u00e0 dall'adozione iniziale del regolamento de \"La conqu\u00eate du monde\".\nVideogiochi.\nMolte sono le trasposizioni di \"Risk\" su videogioco, ufficiali e non, anche con varianti originali. Tra i primi titoli commerciali ispirati senza licenza al gioco da tavolo si possono citare \"Global War\" per Apple II (1979) e \"Armageddon\" per Commodore 64 (1983). Le principali conversioni ufficiali, edite da Parker Brothers e poi Hasbro oppure da terzi con licenza, sono:"}
{"id": "2476965", "revid": "92723", "url": "https://it.wikipedia.org/wiki?curid=2476965", "title": "Anna Sivkova", "text": "Palmar\u00e8s.\nIn carriera ha conseguito i seguenti risultati:"}
{"id": "2476966", "revid": "339392", "url": "https://it.wikipedia.org/wiki?curid=2476966", "title": "Aleksey Yakimenko", "text": ""}
{"id": "2476967", "revid": "62004", "url": "https://it.wikipedia.org/wiki?curid=2476967", "title": "Aleksey Dyachenko", "text": ""}
{"id": "2476968", "revid": "102630413", "url": "https://it.wikipedia.org/wiki?curid=2476968", "title": "Ruslan Nasibulin", "text": "Palmar\u00e8s.\nIn carriera ha conseguito i seguenti risultati:"}
{"id": "2476969", "revid": "102630423", "url": "https://it.wikipedia.org/wiki?curid=2476969", "title": "Jurij Mol\u010dan", "text": ""}
{"id": "2476970", "revid": "599013", "url": "https://it.wikipedia.org/wiki?curid=2476970", "title": "Renal Ganeev", "text": ""}
{"id": "2476971", "revid": "1573940", "url": "https://it.wikipedia.org/wiki?curid=2476971", "title": "Wu Hanxiong", "text": ""}
{"id": "2476976", "revid": "76963", "url": "https://it.wikipedia.org/wiki?curid=2476976", "title": "Luca Venantini", "text": "Biografia.\nFiglio dell'attore Venantino Venantini, ha vissuto a New York fino al 1990. Ha esordito nel cinema a 8 anni in \"Amo non amo\" di Armenia Balducci con Jacqueline Bisset, girando poi a 15 anni \"Superfantagenio\", interpretato da Bud Spencer e diretto da Bruno Corbucci. Tornato a New York ha proseguito gli studi ed ha lavorato, tra l'altro, ad un episodio pilota di una serie televisiva per la Fininvest, con John Turturro.\nIn seguito si \u00e8 trasferito a Roma, dove ha interpretato come protagonista due fiction televisive di successo dirette da Bruno Corbucci, \"Classe di ferro\" e \"Quelli della speciale\". Nel 1993 prende parte al film tv di Piernico Solinas, \"Chi tocca muore\", interpretato da Franco Nero e Martin Sheen. Nel 1995 ha lavorato ne \"Il caso Braibanti\", diretto per Rai 1 da Franco Bernini, e in \"Terra bruciata\" di Andres Pfaeffli, prima di girare \"Giovani e belli\" di Dino Risi, del 1996. Nello stesso anno \u00e8 il co-protagonista maschile, accanto ad Alessandra Martines, della miniserie in due puntate \"Fantaghir\u00f2 5\", diretta da Lamberto Bava. Dal 2001 si trasferisce a Napoli, ed entra a far parte del cast di \"La squadra\" dove interpreta \"Stefano De Pretis\"."}
{"id": "2476981", "revid": "729019", "url": "https://it.wikipedia.org/wiki?curid=2476981", "title": "Muscolo sternotiroideo", "text": "Il muscolo sternotiroideo \u00e8 un muscolo del collo, pari e simmetrico, appartenente al gruppo dei muscoli sottoioidei.\nIl muscolo \u00e8 innervato dall'ansa cervicale dei primi tre nervi cervicali e, se contratto, abbassa la cartilagine tiroidea e partecipa all'abbassamento della laringe e dell'osso ioide.\nAnatomia.\nSi trova al di sotto del muscolo sternoioideo, postero-medialmente al ventre superiore del muscolo omoioideo, continua rostralmente con il muscolo tiroioideo.\nOrigina dalla faccia interna dello sterno e dalla prima cartilagine costale e si dirige in alto e lateralmente per inserirsi sulla linea obliqua della faccia laterale della cartilagine tiroidea."}
{"id": "2476985", "revid": "1305772", "url": "https://it.wikipedia.org/wiki?curid=2476985", "title": "PES 2010", "text": "PES 2010 (sottotitolato Pro Evolution Soccer e conosciuto in Giappone come \"World Soccer: Winning Eleven 2010\") \u00e8 un videogioco calcistico prodotto da Konami facente parte della celebre serie di PES. Il gioco \u00e8 stato annunciato il 7 aprile 2009 e la sua pubblicazione in Europa \u00e8 avvenuto il 22 ottobre 2009 per le versioni PlayStation 3, Xbox 360 e PC DVD, il 23 ottobre 2009 per la versione PlayStation Portable, il 5 novembre 2009 per PlayStation 2 e il 20 novembre 2009 per Wii.\nLionel Messi \u00e8, come in \"Pro Evolution Soccer 2009\", il giocatore testimonial del gioco, affiancato da Fernando Torres. Nella versione italiana del gioco Messi \u00e8 invece affiancato da Alessandro Del Piero.\nNuove caratteristiche.\nRispetto alla versione precedente sono stati migliorati l'aspetto grafico e l'IA. Modifiche sostanziali hanno riguardato i calci di rigore con l'implementazione di un nuovo sistema di tiro. Il gameplay \u00e8 pi\u00f9 lento rispetto a quello di \"Pro Evolution Soccer 2009\", attribuendo pi\u00f9 valore alle strategie e ai passaggi che risulteranno fondamentali per segnare. Il gioco online, basato sul sistema di \"Pro Evolution Soccer 6\", \u00e8 ospitato sui server Sony per la versione PS3 e su quelli Xbox live per la versione Xbox 360. Inoltre \u00e8 scomparso il Konami ID.\nA partire da questo capitolo di PES, la UEFA Champions League \u00e8 presente anche nella PlayStation 2 , ed \u00e8 disponibile sia come singola competizione che nelle modalit\u00e0 \"Diventa un mito\" e \"Campionato Master\", mentre la UEFA Europa League (non disponibile per Playstation 2) solo nelle ultime due modalit\u00e0.\nGli arbitri sono dotati di un'intelligenza artificiale migliorata rispetto alla precedenti versioni del gioco, specialmente nell'uso della regola del vantaggio.\nColonna sonora.\nPES 2010 contiene 27 canzoni con licenza:\nStadi.\n\"La versione per PlayStation 2 presenta ulteriori 10 stadi:\"\nAggiornamenti.\nPatch.\nPatch 1.01\n\u00c8 stata pubblicata il 22 ottobre 2009, data di uscita del gioco. Essa ha aggiunto le 3 seguenti modalit\u00e0 per l'online:\nPatch 1.02\n\u00c8 stata pubblicata il 17 novembre 2009. L'obiettivo principale della patch \u00e8 quello di poter mantenere i propri dati di gioco in concomitanza con l'installazione del pacchetto di aggiornamenti ufficiale, uscito il 24 novembre.\nPatch 1.03\n\u00c8 stata pubblicata il 21 dicembre 2009 insieme al DLC. Essa rende le impostazioni di formazioni pi\u00f9 facili da utilizzare, e aggiunge icone per mostrare lo stato della connettivit\u00e0 degli utenti durante le partite online. Tutte le impostazioni di formazione possono quindi essere salvate e memorizzate per essere poi caricate automaticamente, velocizzando quindi le operazioni pre-partita. Le nuove icone di connettivit\u00e0 mostreranno l'utente con un'icona grigia, mentre per la connessione degli avversari i colori saranno verde, giallo e rosso con quest'ultimo che rappresenta il peggiore. La patch, inoltre, migliora il match making tra utenti della versione PC-DVD con differenti processori.\nDLC.\nDLC 1.02\n\u00c8 stato pubblicato il 9 novembre 2009 per aggiornare le rose alla chiusura del mercato estivo ed aggiungere la nuova maglia di casa della Nazionale giapponese. Inoltre ha aggiunto quattro nuove squadre nella modalit\u00e0 Champions League: , Olympiakos, Lione e .\nDLC 1.03\n\u00c8 stato pubblicato il 21 dicembre 2009 \u00cfed ha introdotto i seguenti nuovi scarpini:\nSono stati introdotti anche i seguenti nuovi palloni:\nDLC 1.04\n\u00c8 stato pubblicato il 16 febbraio 2010. Esso aggiorna le rose al mercato invernale fino al 15 gennaio, con aggiustamenti ai parametri dei giocatori in base alle loro prestazioni nella prima parte di stagione, pi\u00f9 altre aggiunte relative agli scarpini.\nKonami dichiara che questo DLC contiene un bug che si verifica quando si tirano calci di punizione con i seguenti giocatori:\nDLC 1.05\n\u00c8 stato pubblicato il 19 febbraio 2010 ed ha risolto il bug della versione 1.04.\nDLC 1.06\n\u00c8 stato pubblicato il 30 marzo 2010. Esso aggiorna le formazioni e i trasferimenti alla chiusura del mercato invernale, aggiunge nuove scarpe Adidas utilizzate da Lionel Messi, e il pallone Adidas della finale di Champions League 2009-2010 di Madrid.\nDLC 1.07\n\u00c8 stato pubblicato l'8 giugno 2010. Questo DLC aggiorna le rose e le divise per le seguenti Nazionali: Giappone, Ghana, Costa D'Avorio, Argentina, Brasile, Irlanda, Italia, Inghilterra, Grecia, Croazia, Svezia, Spagna, Germania, Francia, Paesi Bassi, Portogallo, Australia e Corea del Sud."}
{"id": "2476986", "revid": "36426", "url": "https://it.wikipedia.org/wiki?curid=2476986", "title": "Imposizione del nome del Battista (Beato Angelico)", "text": ""}
{"id": "2476988", "revid": "287204", "url": "https://it.wikipedia.org/wiki?curid=2476988", "title": "August Stange", "text": "Ufficiale prussiano di artiglieria, arrivato in Turchia come parte della missione militare tedesca presso lo stato maggiore ottomano comandata dal generale Liman von Sanders, il capitano August Stange ottenne il comando dell'8\u00ba reggimento di fanteria. Promosso in seguito maggiore e poi tenente colonnello, dopo l'entrata nella prima guerra mondiale dell'Impero Ottomano, Stange fu posto al comando dei reparti di artiglieria della fortezza di Erzurum, quartier generale della Terza Armata Ottomana.\nIn previsione della offensiva invernale del dicembre 1914, il maggiore Stange ricevette il comando del reparto noto come \"Stange Bey\" (altrimenti detto I Corpo Ottomano, secondo le fonti occidentali). La \"Stange Bey\" era formata dall'8\u00ba reggimento di fanteria, due batterie di artiglieria e dal battaglione che aveva il compito di difendere il confine presso il fiume \u00c7oruh. Questo distaccamento partecip\u00f2 con compiti diversivi all'offensiva invernale di Ismail Enver del dicembre 1914, attaccando i russi sul settore settentrionale del fronte del Caucaso, dove conquist\u00f2 la citt\u00e0 di Ardahan.\nStange, dopo essere ritornato in patria, scrisse un rapporto sul genocidio armeno del 1915.\nAugust Stange mor\u00ec nel 1918 sul fronte occidentale, durante un attacco alleato con gas."}
{"id": "2476995", "revid": "729019", "url": "https://it.wikipedia.org/wiki?curid=2476995", "title": "Muscolo omoioideo", "text": "Il muscolo omoioideo \u00e8 un muscolo del collo, pari e simmetrico, appartenente al gruppo dei muscoli sottoioidei; \u00e8 formato da due ventri uniti da un tendine intermedio.\nIl muscolo \u00e8 innervato dall'ansa cervicale dei primi tre nervi cervicali e, se contratto, tende la lamina pretracheale della fascia cervicale e partecipa all'abbassamento dell'osso ioide.\nAnatomia.\nIl muscolo \u00e8 costituito da due ventri che si trovano tra il muscolo tiroioideo e lo sternotiroideo; il tendine intermedio che li unisce si colloca invece fra il muscolo sternocleidomastoideo e il fascio vascolonervoso del collo.\nIl \"ventre inferiore\" origina medialmente all'incisura del margine superiore della scapola e si dirige in alto e medialmente, mentre il \"ventre superiore\" si inserisce sul margine inferiore dell'osso ioide, lateralmente rispetto al sternoioideo.\nIl muscolo omoioideo decorre all'interno della regione sopraclavicolare, che divide in due scompartimenti: uno al di sopra del muscolo, e uno al di sotto."}
{"id": "2476999", "revid": "438678", "url": "https://it.wikipedia.org/wiki?curid=2476999", "title": "Un colpo all'italiana", "text": "Un colpo all'italiana (\"The Italian Job\") \u00e8 un film del 1969 diretto da Peter Collinson.\nNel 1999 il British Film Institute l'ha inserito al 36\u00ba posto della BFI 100, la lista dei migliori cento film britannici del XX secolo.\nNel 2003 ne \u00e8 stato realizzato un remake, intitolato \"The Italian Job\".\nTrama.\nUn gruppo di ladri inglesi arriva a Torino per organizzare una rapina ai danni di un convoglio che trasporta i ricavi della FIAT dall'Aeroporto di Torino-Caselle fino alla citt\u00e0. Sabotando il sofisticato sistema computerizzato di controllo dei semafori cittadini, la banda riesce a paralizzare il traffico, compiere il furto, seminare la polizia e fuggire a bordo di tre Mini Cooper.\nProduzione.\nIl film nacque da un'idea del fratello dello sceneggiatore Troy Kennedy-Martin, e doveva essere, nelle intenzioni iniziali, un semplice sceneggiato televisivo per la BBC ambientato tutto in Inghilterra. L'ambientazione italiana della pellicola fu un'idea di Troy Kennedy-Martin, la cui sorella viveva a Milano da molti anni. La pellicola sarebbe infatti stata girata nel capoluogo lombardo, ma qui la produzione incontr\u00f2 molti problemi in fase di sceneggiatura, soprattutto per quanto riguardava i permessi circa l'enorme ingorgo automobilistico da creare nel centro della citt\u00e0; quando si venne a conoscenza del centro di controllo computerizzato del traffico (all'epoca, tra i primi sistemi del genere in Europa) di cui era dotata Torino, gli sceneggiatori decisero di spostare la location sotto la Mole. Per quanto concerne la regia, \"Un colpo all'italiana\" doveva essere diretto da Peter Yates, regista di \"Bullitt\", ma la Paramount Pictures impose Peter Collinson.\nAll'epoca la British Motor Corporation (la casa automobilistica produttrice delle tre Mini Cooper protagoniste del film) non intu\u00ec le possibilit\u00e0 commerciali che poteva offrire la pellicola, a differenza della FIAT: quando la casa italiana venne a conoscenza dell'opera contatt\u00f2 la produzione e le offr\u00ec la somma di 50.000 dollari per sostituire le tre Mini con tre 500 dotate di turbocompressore, rendendosi inoltre disponibile a fornire anche tutte le auto di altre marche di cui necessitavano per il film. La produzione di \"Un colpo all'italiana\" declin\u00f2 l'offerta, motivando il rifiuto con il fatto che \u00abil film era uno scontro tra noi [gli inglesi] e loro [gli italiani], dovevamo dimostrare che noi eravamo intelligenti e loro sciocchi\u00bb.\nRemake.\nNel 2003 la Paramount Pictures ha realizzato un remake del film, intitolato \"The Italian Job\", diretto da F. Gary Gray e interpretato da Mark Wahlberg, Charlize Theron e Edward Norton. Il remake \u00e8 sempre incentrato su uno spettacolare furto compiuto a bordo di automobili, ma vede protagoniste le nuove BMW Mini. Questo film sposta inoltre l'azione da Torino a Los Angeles, pur mantenendo una piccola location italiana con un iniziale colpo a Venezia."}
{"id": "2477001", "revid": "36426", "url": "https://it.wikipedia.org/wiki?curid=2477001", "title": "Deposizione dalla Croce (Beato Angelico)", "text": ""}
{"id": "2477005", "revid": "713714", "url": "https://it.wikipedia.org/wiki?curid=2477005", "title": "Loreto Grande", "text": "Biografia.\nConclude gli studi ginnasiali cambiando varie scuole, dal Liceo di Avezzano a quello di Tivoli e infine a quello di Arpino. Si iscrive alla Facolt\u00e0 di Medicina dell'Universit\u00e0 di Napoli, guadagnandosi la stima e l'amicizia del botanico Michele Guadagno. Nel 1903, a soli 25 anni, redige la sua prima pubblicazione scientifica, il \"Primo contributo alla flora di Villavallelonga nella Marsica\", che appare sul \u00abNuovo giornale botanico italiano\u00bb. Questa pubblicazione gli apre le porte dell'Orto Botanico di Napoli, dove rester\u00e0 fino al 1942.\nTra il 1904 e il 1932 pubblica numerose divulgazioni scientifiche, per lo pi\u00f9 relative alla flora mediterranea e alle rettifiche dell'Index Kewensis, scoprendo numerose nuove specie di piante, in particolare della famiglia delle spermatofiti. Assorbito dai propri lavori di ricerca trascura il conseguimento del titolo accademico.\nNel 1942 lascia volontariamente l'impiego per ritirarsi nel paese natale, dove si impegna nella difesa del paese dalle distruzioni belliche e nell'amministrazione comunale. Dona al Parco Nazionale d'Abruzzo le proprie raccolte ed il proprio erbario. Il comune di Villavallelonga gli intitola l'orto botanico, una via e inaugura un suo busto commemorativo. Nel 2008, il comune di Villavallelonga gli dedica un convegno di studi dal quale prender\u00e0 avvio la costituzione, per iniziativa del Comune, della Fondazione intitolata a suo nome."}
{"id": "2477012", "revid": "713168", "url": "https://it.wikipedia.org/wiki?curid=2477012", "title": "Artur Virg\u00edlio Alves dos Reis", "text": "Biografia.\nSpregiudicato uomo d'affari e abile truffatore, negli anni venti organizz\u00f2 un raggiro ai danni del Banco de Portugal, meglio conosciuto come Scandalo della Banca del Portogallo, tuttora considerato la pi\u00f9 colossale truffa mai perpetrata ai danni di una banca nazionale.\nCon l'aiuto di alcuni complici, nel 1925 Alves dos Reis riusc\u00ec a falsificare le firme dei dirigenti della Banca del Portogallo su una serie di documenti che lo autorizzavano a richiedere la stampa di un ingente quantitativo di banconote da 500 escudos, per la quale fu incaricata la stessa ditta inglese stampatrice ufficiale della banca centrale portoghese.\nSulle prime il raggiro riusc\u00ec perfettamente, tanto che Alves dos Reis e i suoi complici, con le oltre 200.000 banconote ottenute, si arricchirono rapidamente, fondando addirittura una banca utilizzata prevalentemente per riciclare le banconote e investirle in attivit\u00e0 finanziarie nella colonia portoghese dell'Angola, e, paradossalmente, stimolando in senso positivo l'economia.\nTuttavia nell'autunno del 1925, grazie anche alla inchiesta del giornale di Lisbona \"O S\u00e9culo\", la truffa venne scoperta. Lo scandalo che si venne a creare fu enorme con ripercussioni notevoli per l'economia e la stabilit\u00e0 politica del Portogallo.\nAlves dos Reis, insieme a quasi tutti i suoi complici, venne arrestato e nel 1930 condannato a 20 anni di prigione. Scarcerato nel 1945, mor\u00ec povero dieci anni dopo.\nNegli anni seguenti molti libri, inchieste giornalistiche e persino studi accademici in tutto il mondo hanno trattato il caso, da cui sono stati tratti alcuni film per la televisione. In Italia, in particolare, il personaggio di Alves dos Reis fu interpretato nel 1974 da Paolo Stoppa nella miniserie TV \"Accadde a Lisbona\"."}
{"id": "2477014", "revid": "404449", "url": "https://it.wikipedia.org/wiki?curid=2477014", "title": "Amir", "text": "Biografia.\nNato e cresciuto a Roma nel quartiere di Torpignattara da padre egiziano e madre italiana, Amir si \u00e8 avvicinato alla cultura hip hop negli anni novanta, prima come breaker e successivamente come writer nel collettivo romano The Riot Vandals. Dopo diverse autoproduzioni e collaborazioni con i nomi pi\u00f9 noti del panorama rap italiano, tra cui l'album \"Naturale\" inciso con Mr. Phil e pubblicato nel 2004, nel 2005 Amir inizia a lavorare al suo primo album solista, intitolato \"Uomo di prestigio\", prodotto dall'etichetta indipendente canadese Prestigio Records e pubblicato successivamente dalla EMI/Virgin nel luglio 2006; il disco \u00e8 stato anticipato dal brano \"Shimi\".\nNel 2007 \u00e8 stata la volta del secondo album in studio \"Vita di prestigio\", seguito da altri album pubblicati a cadenza annuale, \"Paura di nessuno\", \"Amir 2.0\" e \"Pronto al peggio\". Nel 2012 ha creato l'etichetta discografica indipendente, con la quale ha pubblicato l'album \"Grandezza naturale\" e nello stesso anno compone insieme ai The Ceasars la colonna sonora del film \"Scialla! (Stai sereno)\" di Francesco Bruni, entrando in nomination ai David di Donatello e al Nastro d'argento come miglior canzone da film dell'anno, e fino ad ora \u00e8 l'unico rapper ad aver calcato il red carpet del Festival del cinema di Venezia, e ad essere ricevuto in una cerimonia ufficiale dal Presidente della Repubblica Italiana. Nello stesso anno partecipa anche come co-autore delle musiche e attore al docufilm \"La Luna che vorrei\" di Francesco Barnabei, un'opera cinematografica tesa a valorizzare il territorio romano del VI Municipio, in cui \u00e8 cresciuto e dove sono state scritte molte delle sue canzoni.\nNel dicembre del 2013, l'emittente LA7 lo invita ad essere protagonista di un'intera puntata del format \"Guerrieri\", condotto dal musicista Saturnino, in cui Amir si \u00e8 messo a nudo svelando aneddoti e particolari sulla sua vita personale, e la puntata tocca l'apice di ascolti diventando la pi\u00f9 vista tra quelle realizzate per la serie.\nNel 2014 il cantante ha pubblicato per il download gratuito l'album \"Ius Music\", seguito nel giugno dell'anno successivo dall'EP \"Un quarto d'ora di celebrit\u00e0\".\nAltre attivit\u00e0.\nOltre all'attivit\u00e0 musicale, Amir ha dato vita a svariati progetti extramusicali, tra cui la realizzazione di un laboratorio musicale che si \u00e8 svolto nel Penitenziario minorile di Casal del Marmo, l'attivit\u00e0 da testimonial nella settimana d'azione contro il razzismo con Unar, la collaborazione con Save the Children per un workshop nello spazio Punto Luce, che si trova a Roma nella zona di Torre Maura, e la direzione artistica di Potere alle Parole, in collaborazione con RBS / Feltrinelli che ha come obiettivo quello di portare nelle scuole dei laboratori di musica rap, per aiutare i ragazzi a combattere le discriminazioni. Un'iniziativa ormai arrivata al secondo anno di attivit\u00e0 e che ha gi\u00e0 toccato con successo decine di istituti da nord a sud, coinvolgendo come collaboratori anche altri rapper di fama nazionale."}
{"id": "2477015", "revid": "25513428", "url": "https://it.wikipedia.org/wiki?curid=2477015", "title": "Repubblica Popolare Democratica di Corea", "text": ""}
{"id": "2477016", "revid": "1649409", "url": "https://it.wikipedia.org/wiki?curid=2477016", "title": "Chang Sung-taek", "text": "Era vicepresidente della Commissione di Difesa Nazionale.\nBiografia.\nDiplomatosi presso una prestigiosa scuola della Repubblica Popolare Democratica di Corea, Chang studi\u00f2 a Mosca dal 1969 al 1972, quindi, una volta tornato in patria, termin\u00f2 gli studi presso l'Universit\u00e0 Kim Il-sung e spos\u00f2 Kim Kyong-hui, sorella di Kim Jong-il e figlia dell'allora presidente Kim Il-sung. Fu vicedirettore del dipartimento d'organizzazione del Partito del Lavoro di Corea; tuttavia, improvvisamente scomparve dalla scena politica. Nel novembre 2004 il Gukhoe (parlamento sudcoreano) afferm\u00f2 che era stato epurato.\nChang riapparve nel marzo 2006 accompagnando Kim Jong-il in una visita ufficiale in Cina, detentore dell'incarico di \"primo vicedirettore di dipartimento\". Nell'ottobre dell'anno successivo, era stato nominato direttore del dipartimento amministrativo del Partito, apparentemente con responsabilit\u00e0 sugli organi giudiziari e di polizia.\nSecondo alcune fonti, fra cui Choi Jin Wook, dell'Istituto per l'Unificazione Nazionale di Seul, dopo l'infarto di Kim Jong-il del 2008 sarebbe stato Chang a governare di fatto il Paese. Nell'aprile 2009, Chang venne eletto membro della Commissione di Difesa Nazionale, facendone cos\u00ec un potenziale successore di Kim Jong-il contro il figlio di quest'ultimo, Kim Jong-un. Nel giugno 2010 fu eletto vicepresidente della Commissione.\nIl suo ruolo era quello di assicurare una transizione pacifica del potere a Kim Jong-un. Nella Conferenza nazionale del settembre 2010 \u00e8 stato eletto membro del Politburo e della Commissione militare centrale.\nNel novembre 2013 \u00e8 stato esautorato da tutte le cariche e arrestato durante una riunione del Politburo. Processato per aver progettato un colpo di stato, \u00e8 stato giustiziato nel dicembre dello stesso anno all'et\u00e0 di 67 anni."}
{"id": "2477033", "revid": "1161730", "url": "https://it.wikipedia.org/wiki?curid=2477033", "title": "Partito del Lavoro di Corea", "text": "Il Partito del Lavoro di Corea o Partito dei Lavoratori di Corea () \u00e8 il partito dominante della Repubblica Democratica Popolare di Corea. Ha avuto due Segretari generali, Kim Il-sung e Kim Jong-il, che in Corea sono chiamati rispettivamente \"\"Grande Leader\" e \"Caro Leader\"\". Ebbe tuttavia altri segretari in altri periodi della sua esistenza.\nDal 1947 \u00e8 di fatto il partito unico della Corea del Nord e con 607 seggi su 687 controlla il parlamento nordcoreano, l'Assemblea popolare suprema, difatti coesiste \"de iure\" con altri due partiti legali nel Paese (Partito Socialdemocratico di Corea e Partito Chondoista Chongu), ma questi ultimi sono completamente subordinati al Partito del Lavoro di Corea e devono accettare il \"ruolo guida\" del Partito del Lavoro di Corea per poter esistere. L'articolo 11 della Costituzione della Corea del Nord indica il Partito del Lavoro di Corea come detentore della leadership su tutte le attivit\u00e0 dello Stato.\nTutti e tre i partiti sono riuniti nella coalizione del Fronte Democratico per la Riunificazione della Patria, che sceglie tutti i candidati alle elezioni e di cui tutti i candidati devono far parte, presente dal 1947 e guidata dal Partito del Lavoro di Corea.\nStoria.\nPrime organizzazioni comuniste coreane.\nPartito Socialista Coreano.\nKim Aerim, nota come Aleksandra Petrovna Kim-Stankevi\u010d () viene spesso considerata come la prima personalit\u00e0 coreana apertamente comunista. Membro del Partito Operaio Socialdemocratico Russo (bolscevico) dal 1916-17, fu inviata da Lenin in Siberia per mobilitare i Coreani locali contro le forze controrivoluzionarie. Dopo la rivoluzione d'ottobre, fu nominata a Chabarovsk come responsabile degli affari esterni per il dipartimento dell'estremo oriente del Partito comunista, e nella citt\u00e0 incontr\u00f2 un gruppo di indipendentisti coreani al quale appartenevano Kim Rip e Yi Tong-Hwi, fervente studente leninista. Il 28 giugno 1918, nel pieno della guerra civile russa, fondarono insieme il Partito Socialista Coreano (; ), il primo partito coreano di matrice comunista coreano ad essere riconosciuto dall'Internazionale Comunista.\nNell'agosto 1918, Chabarovsk fu assediata dall'Armata Bianca e la citt\u00e0 dovette essere evacuata. I leader comunisti locali cercarono di attraversare su una barca un fiume ma furono intercettati, inclusa Kim, e condannati a morte.\nYi Tong-Hwi riusc\u00ec a salvarsi e a raggiungere Shanghai, dove l'11 aprile 1919 partecip\u00f2 alla creazione del Governo provvisorio della Repubblica di Corea divenendone primo ministro.\nPartiti comunisti coreani di Irkutsk e Shanghai.\nIl 5 settembre 1919, fu fondato a Irkutsk il Partito Comunista Coreano () di Kim Cheol-hun. Il Partito fu rinominato nel gennaio 1920 come \"Divisione coreana del Partito Comunista di Irkutsk\" () e a luglio dello stesso anno come \"Assemblea Generale Centrale del Partito Comunista Coreano\" () ed infine come \"Partito Comunista Coreano\" nel maggio del 1921. Tra i membri del partito vi erano il consigliere Boris Zacharovi\u010d \u0160umjackij, il presidente Kim Chul-Hoon e il segretario Lee Seong.\nIntanto, a Shanghai il Partito Socialista fu sciolto e rifondato come Partito comunista coreano () nel maggio 1921, dopo il ritiro di Yi Tong-hwi dal governo provvisorio.\nI partiti di Shanghai e Irkutsk erano in competizione tra loro per ottenere il sostegno del governo sovietico e il riconoscimento da parte dell'Internazionale Comunista. Tuttavia, nel dicembre 1922, il Comintern sciolse entrambi i partiti e nel febbraio 1923 istitu\u00ec un Ufficio coreano (Korburo) per la creazione di un partito comunista coreano stabile e unificato.\nPartito Comunista di Corea.\nNell'aprile del 1925, fu fondato durante un incontro segreto a Seul il Partito Comunista di Corea, guidato da Kim Yong-bom e Pak Hon-yong. Il PCC dovette operare in clandestinit\u00e0 sul territorio coreano dopo la stretta del Governatore generale della Corea contro i partiti comunisti e socialisti con l'applicazione della Legge della preservazione della pace, promossa dal ministro della giustizia giapponese Hiranuma Kiichir\u014d.\nDurante il VI Congresso dell'Internazionale Comunista del 1928, il partito venne riconosciuto come la sezione coreana del Comintern ma faide perpetue tra le fazioni rivali interne al PCC il Comintern a sciogliere formalmente il Partito Comunista di Corea nel dicembre dello stesso anno. Il partito continu\u00f2 a esistere tramite varie cellule mentre alcuni comunisti, tra cui Kim Il-sung, andarono in esilio in Cina, dove si unirono al Partito Comunista Cinese. Nei primi anni trenta, i comunisti cinesi e coreani iniziarono delle attivit\u00e0 di guerriglia contro le forze armate giapponesi.\nResistenza anti-giapponese.\nTuttavia, secondo fonti nordcoreane, le origini del Partito del Lavoro di Corea risalgono all'unione anti-imperialista T'ado Cheguk Chu\u016di Tongmaeng o T'\u016dd\u016d, fondata il 17 ottobre 1926 a Huadian nella provincia cinese di Jilin, con l'intento di combattere l'imperialismo giapponese e promuovere il marxismo-leninismo. Tra le fila dell'Unione vi era Kim Il-sung, un giovane comunista attivo nella Manciuria e ritenuto dalle fonti nordcoreane come il vero fondatore dell'organizzazione, sebbene in realt\u00e0 sia stato socio di Lee Jong-rak.\nIl 27 agosto 1927, la T'\u016dd\u016d fu riformata nella Lega della Giovent\u00f9 Anti-imperialista e il giorno seguente fu creata in clandestinit\u00e0 la Lega della Giovent\u00f9 Comunista di Corea.\nTra il 30 giugno e il 2 luglio 1930, entrambe le Leghe si incontrarono a Kalun, nel distretto di Shuangyang, dove Kim Il-sung spinse per la creazione di un vero e proprio partito operaio rivoluzionario, legato alle masse e indipendente dai partiti di altri Paesi. Il 3 luglio 1930, Kim Il-sung cre\u00f2 a Kalun la \"Societ\u00e0 per il raduno dei Compagni\" con lo scopo di espandere la propria influenza in Corea.\nNel 1931, Kim Il-sung entr\u00f2 nel Partito Comunista di Corea.\nLe operazioni militari di guerriglia del PCC ebbero inizio negli anni Trenta, quando nel 1931 l'Impero giapponese invase la Manciuria e i comunisti coreani iniziarono a combattere nelle montagne settentrionali della penisola coreana al fianco dei guerriglieri del Partito Comunista Cinese, con cui si intrecciarono subito forti relazioni. Nel 1932 fu fondato l'Esercito popolare di guerriglia anti-giapponese e nel 1934 fu riorganizzato nell'Esercito popolare rivoluzionario coreano: in tale occasione, fu creato un comitato del Partito Comunista di Corea all'interno delle forze armate ed inserito all'interno di un sistema centralizzato per gestire le organizzazioni del partito ad ogni livello. Nel febbraio del 1936, a Nanhutou nella provincia di Heilongjiang, durante un incontro dei quadri politici e militari dell'Esercito popolare, Kim Il-sung propose la creazione di un partito unico a livello nazionale, intensificando le attivit\u00e0 delle organizzazioni del partito nell'esercito sia in Corea sia tra gli appostamenti coreani in Manciuria. Nel marzo del 1936, fu creato il Comitato operativo del Partito della Manciuria orientale, seguito a dicembre dal Comitato operativo in Patria e nel febbraio 1937 dal Comitato del Partito della Contea di Changbai nel febbraio del 1937 e da un maggior radicamento del Partito nelle file dell'Esercito rivoluzionario.\nIl 5 maggio 1936 fu creata l'Associazione per la restaurazione della Patria per intensificare la lotta anti-giapponese e rafforzare la base del Partito riunendo la maggior parte dei rivoluzionari e delle organizzazioni che condividevano la stessa causa. Il programma prevedeva la mobilitazione dell'intera nazione coreana e di un fronte unito contro l'Impero giapponese con lo scopo di istituire un governo popolare, rovesciare il governo fantoccio del Manciuku\u00f2 tramite una stretta alleanza con i Cinesi, disarmare le forze armate nipponiche, confiscare ogni attivit\u00e0 economica gestita dai giapponesi e dai collaborazionisti in Cina e Corea per finanziare l'Associazione e ridistribuire la ricchezza, migliorare le condizioni delle masse popolari, eliminare le disuguaglianze provocate dal sistema imperiale giapponese. Inoltre, l'Associazione avrebbe dovuto favorire l'introduzione della giornata lavorativa di 8 ore e di programmi educativi su vasta scala, abolendo la schiavit\u00f9 e la leva obbligatoria. Molti punti del programma furono ripresi in seguito dai programmi dei partiti di formazione successiva.\nDurante la Seconda guerra mondiale, i due maggiori dirigenti del Partito Comunista di Corea - Pak Hong-yong e Kim Il-sung - diressero la lotta da due fronti diversi: Pak si impegn\u00f2 in patria, organizzando il Partito a Seul, mentre Kim divenne un capitano dell'Armata Rossa sovietica e combatte in Manciuria al fianco delle truppe sovietiche.\nDivisione della Corea.\nDopo la cacciata dei giapponesi nell'agosto 1945, l'Unione Sovietica aveva occupato la parte settentrionale della penisola instaurandovi un'amministrazione civile, mentre gli Stati Uniti quella meridionale con un governo militare.\nMentre si venivano a creare i primi contrasti, i Sovietici contribuirono alla formazione di un governo provvisorio nella zona occupata, in attesa della riunificazione nazionale. A settembre 1945, Kim Il-sung ritorn\u00f2 in Corea del Nord con l'Armata Rossa e fu presentato dai Sovietici al popolo coreano come un guerrigliero eroe. L'Amministrazione civile sovietica cooper\u00f2 con una coalizione formata dai comunisti di Kim e i nazionalisti del leader protestante Cho Man-sik.\nIl 13 ottobre 1945 venne formato l'Ufficio settentrionale del Partito comunista di Corea () con presidente Kim Yong-bom, sostituito a dicembre da Kim Il-sung, al terzo plenum dell'Ufficio probabilmente con il favore dell'Unione Sovietica. Tuttavia, l'Ufficio nordcoreano rimase subordinato al Comitato centrale del PCC guidato da Pak Hon-yong e con sede a Seul, sotto occupazione statunitense. La data della fondazione dell'Ufficio viene celebrata in Corea del Nord come il giorno della fondazione del Partito.\nIl 17 gennaio 1946, fu fondata la Lega della Giovent\u00f9 Democratica della Corea del Nord dopo lo scioglimento della Lega della Giovent\u00f9 Comunista. Il 16 febbraio 1946, un gruppo di coreani comunisti fond\u00f2 in Cina il Nuovo Partito Popolare di Corea (NPPC) con Kim Tu-bong come presidente.\nL'8 febbraio 1946, l'Amministrazione civile sovietica approv\u00f2 la creazione del Comitato popolare provvisorio della Corea del Nord sotto la guida di Kim Il-sung, Nel marzo del 1946, il Comitato popolare provvisorio attu\u00f2 una riforma agraria per sequestrare le terre dei proprietari giapponesi o collaborazionisti e redistribuirle tra i contadini coreani pi\u00f9 poveri in modo da poter eliminare il sistema feudale, mentre le industrie pi\u00f9 importanti furono nazionalizzate. Fu introdotto un sistema di pianificazione economica biennale ispirata al modello sovietico e fu data priorit\u00e0 all'industrializzazione pesante.\nNell'aprile del 1946, l'Ufficio nordcoreano divenne il Partito Comunista della Corea del Nord (PCCN) con presidente Kim Il-sung, mentre nella parte meridionale fu creato il Partito Comunista della Corea del Sud, guidato da Pak Hong-yong. Entrambi i partiti avevano lo scopo di coordinare i comunisti coreani nella loro zona, sotto una direzione centrale situata nella parte settentrionale della Corea. Tuttavia, Kim era meno intellettuale e teorico rispetto a Pak, preferendo una leadership di massa e contatti diretti con i contadini per assegnare delle \"direttive sul posto\".\nA luglio 1946, il Comitato eman\u00f2 una legge sulla parit\u00e0 dei sessi, contro la compravendita di donne e concubine nonch\u00e9 contro la prostituzione.\nPer porre le basi della creazione di uno stato socialista simile a quelli del blocco orientale, Kim Il-sung cit\u00f2 l'affermazione di Stalin \"I quadri decidono tutto\" e rese prioritaria la politica dei quadri. A causa della scarsit\u00e0 di lavoratori formati politicamente, furono fondate scuole per i futuri membri del Partito Comunista: nel febbraio 1946, fu aperto l'Istituto di Pyongyang per gli studenti destinati ad essere leader militari di alto grado, mentre a maggio dello stesso anno aprirono l'Istituto di addestramento per le guardie di sicurezza e la Scuola centrale del Partito per formare rispettivamente il personale militare e i quadri del partito. All'inaugurazione della Scuola centrale, Kim Il-sung afferm\u00f2 l'importanza per il partito di avere quadri ben istruiti in modo da poter gestire con efficienza le cinque provincie della Corea del Nord.\nDurante il processo di riforme, i leader nazionalisti e cristiani furono \"de facto\" emarginati dalla politica, mentre Cho Man-sik fu posto agli arresti domiciliari.\nPartito del Lavoro della Corea del Nord.\nIl 22 luglio 1946, le autorit\u00e0 sovietiche in Corea del Nord fondarono il Fronte Nazionale Democratico Unito e lo affidarono al Partito Comunista nordcoreano. Il 28 luglio, il PCCN si fuse con la sezione nordcoreana del Nuovo Partito Popolare. Nell'agosto dello stesso anno, il Partito Comunista della Corea del Nord e il NPPC organizzarono dei colloqui per la creazione di un'unica entit\u00e0 politica, condizione considerata da Kim Il-sung come inevitabile e appropriata per il contesto storico: il 29 agosto 1946 i partiti si unirono nel Partito del Lavoro della Corea del Nord () in un congresso tenutosi a Pyongyang sotto gli auspici di Iosif Stalin. Kim Tu-bong divenne il primo presidente e Kim Il-sung il suo vice. Nonostante il ruolo subordinato nella gerarchia del Partito, Kim Il-sung fu \"de facto\" il leader. Tutte le organizzazioni comuniste attive fino a quel momento, furono inglobate dal Partito.\nContemporaneamente, nel sud venne creato il Partito del Lavoro della Corea del Sud, che dovette ben presto riparare a Pyongyang a seguito di una feroce repressione anti-comunista attuata dal governo in carica.\nNei suoi primi anni di attivit\u00e0, il PLCN si distinse dal modello del Partito Comunista Sovietico, introducendo nei quadri masse di contadini poveri. senza alcuna esperienza politica e allontanandosi dal marxismo-leninismo verso il nazionalismo rivoluzionario.\nIl 21 febbraio 1947, fu creato il Comitato popolare della Corea del Nord per gestire la transizione verso un sistema socialista sotto la guida dell'Amministrazione civile sovietica.\nDal 27 al 30 marzo 1948, il PLCN organizz\u00f2 il suo II Congresso. Mentre Kim Tu-bong rimase ancora formalmente il capo del Partito, Kim Il-sung present\u00f2 il rapporto principale nel quale afferm\u00f2 che la Corea del Nord era una base della democrazia nella penisola, in contrasto alla dittatoriale Corea del Sud di Syngman Rhee.\nIl 28 aprile 1948 una sessione speciale dell'Assemblea popolare della Corea del Nord approv\u00f2 il testo della costituzione preparato durante il II Congresso, sancendo la nascita della Repubblica Democratica Popolare di Corea. Inizialmente, la costituzione non faceva riferimento ad una Corea del Nord ma ad una Corea unificata e socialista, con capitale Seul e non Pyongyang. Kim Il-sung fu nominato capo del governo del nuovo Stato e Kim Tu-bong divenne il Presidente dell'Assemblea popolare suprema. Il 25 settembre 1948, furono indette le prime elezioni parlamentari in Corea del Nord: furono registrati 228 candidati di cui 212 appartenevano al Fronte Democratico per la Riunificazione della Patria (102 del PLNC, 35 del Partito Democratico, 35 del Partito Chondoista Chongu, 40 indipendenti) e 16 erano candidati scelti durante incontri precedenti. Le elezioni videro la vittoria del Partito del Lavoro con 102 seggi assegnati sui 527 previsti.\nIl 9 settembre 1948 l'Assemblea popolare suprema proclam\u00f2 a Pyongyang la nascita della Repubblica Popolare Democratica di Corea.\nLeadership di Kim Il-sung.\nFondazione del Partito del Lavoro di Corea e primi anni.\nIl 30 giugno 1949, nacque ufficialmente il Partito del Lavoro di Corea, con la fusione tra il Partito de Lavoro della Corea del Nord e il Partito del Lavoro della Corea del Sud. Data la sua creazione attraverso unioni e fusioni di diverse organizzazioni, al momento della sua fondazione il Partito era formato da quattro fazioni:\nUna volta creato il Partito del Lavoro di Corea, vi era una certa parit\u00e0 tra le quattro fazioni e ognuna aveva quattro rappresentanti nel Politburo, ad eccezione della fazione guerriglia con tre delegati.\nNei primi anni di attivit\u00e0 del PLC, Kim Il-sung era riconosciuto come il leader, ma non aveva ancora un grande potere poich\u00e9 doveva bilanciare gli interessi delle varie fazioni.\nGuerra di Corea.\nKim Il-sung non era tra i maggior sostenitori della riunificazione della Corea attraverso la guerra, al contrario della fazione domestica di Pak Hon-yong. L'URSS fece pressioni su Kim Il-sung per riunificare la Corea con la forza, e dopo diversi incontri con il leader sovietico Stalin, la Corea del Nord invase la Corea del Sud il 25 giugno 1950, dando il via alla guerra di Corea. Secondo la versione di Kim Il-sung, fu invece l'esercito sudcoreano ad attaccare e oltrepassare il 38\u00ba parallelo Nord. Durante il conflitto, noto nella RDPC come \"Guerra patriottica di liberazione\", furono convocate sessioni plenarie del Comitato centrale per rafforzare il Partito a livello ideologico e organizzativo.\nPer eliminare ogni possibile minaccia alla sua posizione, Kim Il-sung si mosse contro i singoli leader ritenuti come potenziali rivali. Nel novembre del 1951, Ho Ka-i fu sollevato dai suoi incarichi nel Partito ma rimase ancora vice primo ministro. Kim Il-sung e la sua fazione decisero di accusarlo di voler instaurare una dittatura, ignorare i bisogni della Corea, preoccuparsi solo di se stesso e inoltre fu ritenuto responsabile delle lente riparazioni di una riserva d'acqua bombardata dagli Statunitensi.\nL'influenza sovietica sul PLC a seguito dello schieramento dell'Esercito Popolare dei Volontari da parte della Repubblica Popolare Cinese.\nQuando le truppe nordcoreane furono spinte verso il confine con la Cina, Kim Il-sung accus\u00f2 il leader della fazione Mu Chong per l'insuccesso. Mu fu espulso dal PLC per insubordinazione assieme ad altri militari e fu costretto a ritornare in Cina, dove trascorse il resto della sua vita. Kim Il-sung rimosse anche Pak Il-u. rappresentante di Mao Zedong, dall'incarico di ministro degli interni. Inoltre, al VII Plenum congiunto del Comitato centrale del 4 agosto 1953, fu annunciato che Ho Ka-i si era suicidato un mese prima.\nL'eliminazione di Ho Ka-i, Mu e Pak ridusse l'influenza delle fazioni cinese e sovietica, ma Kim Il-sung non poteva ancora lanciare una vera e propria offensiva contro le fazioni avversarie perch\u00e9 non voleva rischiare l'intervento diretto di Mosca e Pechino quando ancora dipendeva dal loro supporto.\nIl 27 luglio 1953, fu firmato l'armistizio di Panmunjeom, ponendo fine \"de facto\" al conflitto armato e stabilendo la linea di demarcazione militare coreana. L'armistizio fu considerato dalla Corea del Nord come una vittoria contro gli \"invasori\" statunitensi.\nTra il 1952 e il 1953, all'interno del Partito si ebbero scontri tra la fazione di Kim Il-sung e quella domestica di Pak Hong-yong.\nQuando la guerra stava per concludersi, Kim Il-sung si mosse contro la fazione domestica di Pak, priva di appoggi esterni. Al termine del conflitto, la fazione non fu pi\u00f9 utile nello svolgere azioni di guerriglia e spionaggio in Corea del Sud. Gli ex leader del Partito del Lavoro sudcoreano furono attaccati ad un incontro del Comitato centrale nel dicembre del 1952. Agli inizi del 1953, si mormor\u00f2 che la fazione di Pak tramasse un colpo di Stato, di conseguenza Pak Hon-yong e il ministro del Controllo di Stato Yi Sung-yop furono arrestati per sabotaggio e \"spionaggio a favore degli Stati Uniti\". Ad agosto del 1953, dopo la firma dell'armistizio, Yi e altri undici membri della fazione domestica furono sottoposti a giudizio con l'accusa di pianificare un colpo di stato e furono condannati a morte. Nel 1955, Pak Hon-yong fu processato per esser stato un agente degli USA sin dal 1939, per sabotaggio, assassinio e pianificazione di un golpe. Fu condannato a morte, sebbene la data della sua uccisione non sia chiara.\nI processi di Yi e Pak furono accompagnati dall'arresto di altri membri e attivisti dell'ex Partito del Lavoro della Corea del Sud, con fucilazioni o condanne ai lavori forzati. La fazione domestica fu virtualmente eliminata, ma alcuni membri che si erano schierati con Kim Il-sung continuarono ad avere ruoli influenti per molti anni.\nLa Corea del Nord usc\u00ec gravemente danneggiata dalla guerra e i nuovi piani economici diedero una certa enfasi sulla ricostruzione delle industrie pesanti nonch\u00e9 sull'autonomia economica, ispirandosi al sistema economico stalinista. Nel 1955, Kim Il-sung pose le basi per la creazione del Juche, un'ideologia basata sull'applicazione dei principi basilari del marxismo-leninismo al contesto coreano e mirata all'autosufficienza economia e politica della Corea del Nord.\nIncidente della fazione d'agosto.\nDurante il XX Congresso del PCUS del 1956, il segretario generale Nikita Chru\u0161\u010d\u00ebv denunci\u00f2 i crimini di Stalin con il discorso segreto e avvi\u00f2 il processo di destalinizzazione in tutto il blocco orientale, con la sola opposizione di Cina e Albania. Kim Il-sung fu convocato a Mosca per sei settimane nell'estate del 1956 per ricevere indicazioni da Chru\u0161\u010d\u00ebv su come applicare la nuova linea politica in Corea del Nord.\nDurante l'assenza di Kim Il-sung, Pak Chang-ok (il nuovo leader della fazione sovietica), Choe Chang-ik e altri membri di spicco della fazione Yan'an proposero la creazione di una coalizione anti Kim Il-sung sfruttando le politiche anti-staliniste di Chru\u0161\u010d\u00ebv. Pak Chang-ok cerc\u00f2 inoltre di persuadere il ministro della difesa Choi Yong-kun, ma quest'ultimo si rifiut\u00f2 e avvert\u00ec Kim Il-sung della cospirazione attraverso un telegramma.\nUna volta tornato da Mosca, Kim Il-sung posticip\u00f2 il plenum dal 2 al 30 agosto, sfruttando il tempo a disposizione per corrompere e costringere i membri del Comitato centrale e preparare una forte risposta. Quando si riun\u00ec il plenum, Choe Chang-ik accus\u00f2 Kim Il-sung di aver accentrato il potere nelle sue mani e aver creato un culto della personalit\u00e0 sulla propria figura, mentre Yun Kong-hum accus\u00f2 Kim di aver creato un \"regime di polizia\" e critic\u00f2 la linea del PLC sull'industrializzazione che ignorava la diffusa inedia tra il popolo nordcoreano. Gli oppositori accusarono inoltre Kim di non aver \"corretto\" i metodi nella sua leadership, distorto il \"principio leninista di leadership collettiva\" e il diritto socialista (tramite ad esempio arresti ed esecuzioni arbitrarie). La maggioranza del Comitato centrale rimase per\u00f2 fedele a Kim e chiese l'espulsione di Yun dal PLC. Alla fine, la maggioranza del CC vot\u00f2 a favore dell'espulsione immediata di Yun Kong-hum dal PLC e alle dimissioni forzate di Choi Yong-kun e Pak Chang-ok dal Comitato centrale. Diversi leader Yan'an fuggirono in Cina, mentre i rimanenti sostenitori delle fazioni incriminate furono eliminate.\nIl 3 settembre 1956, l'ambasciatore nordcoreano a Mosca Ri Sang-jo chiese a Chru\u0161\u010d\u00ebv di intervenire con urgenza in Corea del Nord, ed il segretario sovietico ordin\u00f2 ad Anastas Mikojan e Boris Ponomar\u00ebv di andare a Pechino per discutere una possibile soluzione con Mao. Il 19 settembre del 1956, una delegazione sino-sovietica si rec\u00f2 a Pyongyang per ordinare a Kim Il-sung la cessazione delle purghe e il reintegro dei leader appena espulsi. Un secondo plenum del Comitato centrale, tenutosi il 23 settembre 1956, perdon\u00f2 e riabilit\u00f2 i leader dell'opposizione d'agosto, ma le purghe ricominciarono nel 1957 e nel 1958 la fazione Yan'an cess\u00f2 di esistere. Sebbene Kim Tu-bong, capo della fazione Yan'an e presidente \"de jure\" della Corea del Nord, non fosse stato coinvolto direttamente nella cospirazione, fu deposto dalla sua carica nel 1958 con l'accusa di essere la \"mente\" del piano. Kim Tu-bong \"spar\u00ec\", molto probabilmente fucilato o morto in prigione.\nNel 1961, l'unica fazione rimasta in Corea del Nord era quella di Kim Il-sung, assieme ai membri unitisi al PLC sotto la leadership di Kim e a lui fedeli. Il comitato centrale eletto nel 1961 presentava solo due membri della fazione sovietica, tre della Yan'an e tre della fazione domestica su un totale di 68 membri del CC. Nonostante fossero personalmente fedeli a Kim, furono purgati verso la fine degli anni sessanta.\nCrisi sino-sovietica e posizione nordcoreana.\nVerso la fine degli anni cinquanta, la Repubblica Democratica Popolare di Corea inizi\u00f2 ad emulare la Cina, lanciando anche la propria versione del Grande balzo in avanti chiamata \"Movimento Chollima\". Nel 1961, Kim Il-sung e il vicepresidente del PCC nonch\u00e9 premier Zhou Enlai firmarono un trattato d'amicizia e mutua cooperazione, seguito da un simile accordo con l'URSS.\nTuttavia, durante il XXII Congresso del PCUS nel 1961, il segretario Chru\u0161\u010d\u00ebv accentu\u00f2 la destalinizzazione e si scontr\u00f2 apertamente con il segretario filostalinista del Partito del Lavoro d'Albania Enver Hoxha e Zhou Enlai. Inoltre, Chru\u0161\u010d\u00ebv avanz\u00f2 l'idea della coesistenza pacifica tra gli Stati socialisti e quelli capitalisti. Dopo il congresso, il confronto politico-ideologico tra il PCUS e il PCC sfoci\u00f2 nella crisi sino-sovietica.\nNel 1962, il PLC si schier\u00f2 con il Partito Comunista Cinese sul piano ideologico contro il revisionismo sovietico, e per molti anni la Corea del Nord sostenne quasi in maniera incondizionata la posizione cinese in tutte le questioni pi\u00f9 importanti. Kim Il-sung era contrario alla denuncia dello stalinismo da parte di Chru\u0161\u010d\u00ebv, alla creazione di una leadership collettiva e all'imposizione della dottrina revisionista. Kim Il-sung credeva che il moderno revisionismo costituisse la principale minaccia al movimento comunista mondiale, poich\u00e9 negava sia la leadership del partito marxista-leninista sia la dittatura del proletariato, prevedeva il passaggio dal capitalismo al socialismo attraverso mezzi democratici, allentava la lotta all'imperialismo favorendo la coesistenza. Kim Il-sung era inoltre consapevole del fatto che la destalinizzazione avrebbe limitato il proprio potere sul PLC.\nIl Partito del Lavoro di Corea appoggi\u00f2 la Cina durante la guerra sino-indiana e denunci\u00f2 la \"capitolazione\" sovietica durante la crisi dei missili di Cuba.\nI dissidi tra il PCUS e il PLC portarono all'interruzione da parte dell'Unione Sovietica degli aiuti economici per la Corea del Nord, danneggiandone l'industria e la capacit\u00e0 militare. La Cina non pot\u00e9 aumentare i propri aiuti alla Corea del Nord, poich\u00e9 tra il 1965 e il 1966 Mao Zedong aveva appena iniziato la rivoluzione culturale per potersi riprendere dal parziale insuccesso del grande balzo in avanti. Gli eventi nella Repubblica Popolare Cinese portarono ad un allontanamento da parte del Partito del Lavoro di Corea, che critic\u00f2 il \"dogmatismo\" di Mao e giudic\u00f2 la rivoluzione culturale come un \"opportunismo di sinistra\" e una manifestazione della \"teoria trotskista della rivoluzione permanente\". Le guardie rosse cinesi iniziarono presto a criticare Kim Il-sung e le politiche nordcoreane e dopo il 1965 il PLC decise di mantenere una posizione neutrale nel conflitto sino-cinese, in modo tale da ridurre l'influenza di entrambe le potenze e di riprendere allo stesso tempo i rapporti con l'Unione Sovietica.Inoltre, nel 1968 le forze nordcoreane catturarono la nave spia statunitense USS Pueblo, dimostrando la propria autonomia militare dalla Cina e all'URSS.\nIncidente della fazione Kapsan.\nNegli anni sessanta, la fazione Kapsan del PLC, guidata dal vicepremier Pak Kum-chol, inizi\u00f2 a contrastare il potere di Kim Il-sung e il suo culto della personalit\u00e0, in particolare riguardo alle politiche economiche e alla scelta del candidato successore alla presidenza del partito: Kim Il-sung aveva proposto il fratello Kim Yong-ju ma quest'ultimo veniva visto dalla fazione Kapsan come inadatto a causa della sua poca esperienza politica e per il fatto di non aver partecipato alla lotta anti-giapponese. La fazione propose invece Pak Kum-chol e cerc\u00f2 di incrementare la propria influenza attraverso la propaganda. In risposta, nel 1967 Kim Il-sung, eletto segretario generale l'anno precedente, convinse il Partito del Lavoro di Corea ad eliminare Pak Kum-chol e i membri della fazione Kapsan, e favor\u00ec la creazione di un \"sistema ideologico monolitico\" basato su dieci principi che avrebbero intensificato il suo potere e il culto della propria personalit\u00e0.\nLeader supremo e affermazione del Juche.\nOrmai indipendente politicamente dalla Cina e dall'Unione Sovietica e privo di qualunque opposizione all'interno del PLC, Kim Il-sung colse l'occasione per consolidare il proprio potere e creare un \"proprio\" Partito, un \"proprio\" Stato e una \"propria\" ideologia.\nNegli anni sessanta, Kim Il-sung persegu\u00ec politiche indipendenti e applic\u00f2 l'ideologia Juche dell'autosufficienza nazionale in modo da diminuire ancora di pi\u00f9 l'influenza sovietica e cinese nelle questioni interne nordcoreane. Il \"programma di autodeterminazione nazionale e di non interferenza dei Partito comunisti e operai\" fu ufficialmente lanciato a giugno del 1966 dopo la visita ufficiale del ministro degli esteri sovietico Andrej Gromyko. In questo periodo crebbe il culto della personalit\u00e0 di Kim, che venne abitualmente chiamato \"Grande Leader\", \"grande ideatore del Juche\" e altri appellativi. La propaganda ufficiale affermava che la \"fervente fedelt\u00e0 al leader\" era una delle principali caratteristiche di ciascun Coreano.\nDal 2 al 13 novembre 1970 si tenne il V Congresso del Partito del Lavoro di Corea, durante il quale Kim Il-sung ufficializz\u00f2 il principio delle \"tre rivoluzioni\" (ideologica, tecnologica e culturale) che il Partito avrebbe dovuto compiere per raggiungere il comunismo.\nNel 1972, l'idea \"Juche\" sostitu\u00ec il marxismo-leninismo nella nuova costituzione della Corea del Nord come ideologia ufficiale dello stato e nello stesso anno, il compleanno di Kim Il-sung divenne festa nazionale e furono erette statue dedicate al leader in tutto il Paese. Secondo lo storico Andrej Lan'kov:\nTutti gli altri leader del Partito del Lavoro di Corea rimasero di fatto anonimi, sebbene il controllo di Kim Il-sung dipendesse sul controllo delle forze armate e delle forze di sicurezza da parte del suo fedele ministro della difesa Oh Jin-wu.\nNonostante l'ideologia Juche portasse ad una potenziale uscita dello Stato dal commercio estero, la Corea del Nord continu\u00f2 ad avere contatti con l'URSS e la Cina, strinse accordi con i paesi del blocco socialista ed import\u00f2 tecnologie industriali avanzate dalla Cina e dal Giappone. Tali politiche aumentarono per\u00f2 il debito estero del Paese, inoltre la Cina, a seguito dell'implementazione in Cina del socialismo con caratteristiche cinesi da parte del segretario del PCC Deng Xiaoping, diminu\u00ec il proprio interesse verso gli Stati ad economia pianificata e port\u00f2 a una riduzione dei rapporti con la Corea del Nord.\nSin dagli anni sessanta, Kim Il-sung aveva affidato incarichi di governo ai membri della sua famiglia, e la ragione per cui favoriva il nepotismo risiedeva nel fatto che non voleva essere minacciato o ostacolato dalla nomenklatura del Partito come avveniva negli altri stati socialisti.\nAscesa di Kim Jong-il.\nTra gli anni sessanta e settanta, il figlio di Kim Il-sung, Kim Jong-il, inizi\u00f2 la sua ascesa al potere all'interno del Partito del Lavoro di Corea: nel settembre del 1970 fu scelto come vice-direttore del Comitato centrale del partito, nell'ottobre del 1972 venne eletto membro del Comitato centrale. A settembre del 1973, divenne segretario del partito in carica dell'organizzazione, della propaganda e dell'agitazione, e aument\u00f2 la propria influenza nelle questioni interne incrementando la disciplina e l'organizzazione.\nKim Jong-il aument\u00f2 il ruolo dei quadri del PLC nelle unit\u00e0 amministrative e locali e rafforz\u00f2 l'auto-critica in ogni settore lavorativo e del partito, istituendo una forte disciplina che contribu\u00ec al mantenimento del controllo sociale e che contribu\u00ec alla creazione di struttura autoritaria incentrata sul ruolo del padre e del figlio.\nNel 1974, l'ottavo plenum del Comitato centrale nomin\u00f2 formalmente Kim Jong-il come l'erede di Kim Il-sung, divenendo cos\u00ec il secondo uomo pi\u00f9 potente della Corea del Nord\nTuttavia, gli osservatori internazionali credevano che Kim Il-sung avesse intenzione di designare come successore il fratello Kim Yong-ju, la cui autorit\u00e0 era gradualmente aumentata fino a diventare co-presidente del Comitato di coordinazione nord-sud. Tra i possibili candidati alla successione vi erano anche il ministro delle forze armate O Jin-u o il primo ministro Kim Il.\nVI Congresso del Partito.\nTra il 10 e il 14 ottobre 1980 si tenne alla Casa della Cultura dell'8 febbraio il VI Congresso del Partito del Lavoro di Corea, dopo dieci anni dal V ed infrangendo lo statuto che prevedeva un intervallo di quattro anni tra due congressi. Furono invitati ospiti da altri paesi socialisti e non, tra cui delegati del Partito Comunista dell'Unione Sovietica e della Cina.\nDurante il congresso, Kim Il-sung annunci\u00f2 l'intenzione di voler plasmare la societ\u00e0 nordcoreana non pi\u00f9 secondo i dettami del marxismo-leninismo ma secondo l'ideologia Juche, allontanandosi dall'ortodossia comunista e dall'internazionalismo proletario. Kim Il-sung auspic\u00f2 una riunificazione coreana sotto la bandiera della Repubblica Democratica Federale di Corea, governata da un Congresso Federale Nazionale Supremo e con un numero equo di rappresentanti dalla Corea del Nord e del Sud. Inoltre, grazie al sistema confederale, entrambi gli Stati avrebbero potuto mantenere il proprio sistema economico.\nDurante il Congresso, Kim Jong-il fu nominato come successore ufficiale del padre, ma la sua selezione fu criticata e Kim Il-sung fu accusato di creare una dinastia e di trasformare la Corea del Nord in uno Stato feudale. Anche il PCUS, il PCC e altri partiti comunisti non approvarono la scelta di Kim Jong-il.\nIl primo plenum del nuovo comitato centrale vide una nuova epurazione che colp\u00ec anche lo stesso Kim Yong-ju.\nCon la nomina ufficiale di Kim Jong-il come erede, il potere divenne sempre pi\u00f9 concentrato nelle mani della famiglia Kim e gli ufficiali del PLC iniziarono a parlare apertamente della successione. Kim Jong-il inizi\u00f2 a partecipare e guidare viaggi ufficiali e nel 1982 firm\u00f2 il trattato \"Sull'idea Juche\", nel quale furono sistematizzati i principi dell'ideologia concepita del padre e si afferm\u00f2 che la futura leadership non avrebbe ancora portato ad una nuova generazione di leader.\nUltimi anni di Kim Il-sung.\nTra gli anni ottanta e novanta, il Partito del Lavoro di Corea entr\u00f2 in una parziale crisi: il blocco orientale si stava sgretolando e l'Unione Sovietica era entrata nella fase della \"perestrojka\", mentre ai vertici dell'apparato statale nordcoreano e del PLC vigeva la disorganizzazione e la gerontocrazia. I congressi e i plenum del Partito iniziarono ad essere sempre meno frequenti e le delibere meno sostanziali, e il ricambio generazionale tardava ad arrivare.\nNel 1990, la Corea del Nord dichiar\u00f2 di voler continuare a seguire il proprio socialismo e a dare priorit\u00e0 agli interessi nazionali. Kim Jong-il annunci\u00f2 davanti al Comitato centrale la necessita da parte del Partito di abbandonare il marxismo-leninismo a favore della sola idea Juche:\nNel 1991, Kim Jong-il divenne comandante supremo delle forze armate e nel 1993 divenne il capo della commissione militare centrale del PLC.\nDopo la dissoluzione dell'Unione Sovietica nel 1991, la neonata Federazione Russa di Boris El'cin decise di interrompere gli aiuti economici verso la Corea del Nord e la Cina rimase l'unico alleato principale.\nNel 1992, l'Assemblea popolare suprema emend\u00f2 la Costituzione della Corea del Nord: furono rimossi i riferimenti al marxismo-leninismo e alla dittatura del proletariato, sostituiti dall'ideologia Juche e dalla \"dittatura della democrazia popolare\". Il nuovo testo stabilii la coesistenza pacifica con la Corea del Sud e trasform\u00f2 il presidente della Commissione di difesa nazionale in Comandante in capo dello Stato, ruolo affidato a Kim Jong-iI.\nLe relazioni con la Corea del Sud migliorarono temporaneamente fino ad una nuova rottura nel 1993 a causa dell'inizio del programma nucleare nordcoreano. All'inizio deI 1994, Kim Il-sung inizi\u00f2 ad investire sull'energia nucleare per cercare di risolvere la carenza di energia elettrica nel paese e allo stesso tempo portare avanti l'arricchimento dell'uranio per scopi militari. A giugno 1994, a causa delle crescenti pressioni internazionali, Kim Il-sung decise di fermare il programma di ricerca nucleare.\nKim Il-sung mor\u00ec l'8 luglio 1994: furono osservati tre anni di lutto, durante i quali il passaggio di potere a Kim Jong-il non avvenne formalmente.\nLeadership di Kim Jong-il.\nCon la morte di O Jin-u il 25 febbraio 1995, Kim Jong-il divenne l'unico membro in vita del Presidium e in occasione del 50\u00ba anniversario del Partito del Lavoro di Corea modific\u00f2 la gerarchia e la composizione della Commissione militare centrale. Il Comitato centrale e il governo rimasero prevalentemente invariati.\nNel 1995, Kim Jong-il introdusse ufficialmente la dottrina del Songun nella politica del Paese, dando la priorit\u00e0 all'esercito e alla difesa.\nTuttavia, il controllo del Paese fu indebolito a causa di una grave crisi economica e di una carestia che port\u00f2 alla morte di un numero compreso tra 240 000 e 600 000 persone. Kim Jong-il critic\u00f2 il PLC per non avere abbastanza controllo sull'economia nazionale, biasimando i suoi rami locali e provinciali per la loro incapacit\u00e0 di attuare le istruzioni impartite a livello centrale. Nel 1996, in un discorso in occasione del 50\u00ba anniversario dell'Universit\u00e0 Kim Il-sung, Kim Jong-il accentu\u00f2 il proprio ruolo e il culto della personalit\u00e0, affermando inoltre che l'economia doveva essere affidata a persone esperte. Dopo il discorso, la gestione economia fu trasferita dal Partito al Consiglio amministrativo, ovvero il governo centrale. Verso la fine del 1996, Kim Jong-il pens\u00f2 che soltanto l'apparato militare era n grado di gestire correttamente il Paese e decise quindi di dare maggior potere all'apparato militare.\nL'8 luglio 1997 termin\u00f2 il lutto di tre anni per la morte di Kim Il-sung. L'8 ottobre 1997, il Comitato centrale (la cui composizione era rimasta invariata sin dal 1980) e la Commissione militare annunciarono la nomina di Kim Jong-il a Segretario generale del Partito del Lavoro di Corea violando la Carta del PLC, che prevedeva l'elezione del segretario durante una sessione plenarie del Comitato centrale. Inoltre, Kim Jong-il non organizz\u00f2 n\u00e9 un congresso n\u00e9 un plenum per rinnovare la leadership del Partito: govern\u00f2 quindi da autocrate e solo nelle istituzioni chiave del PLC furono effettuati cambiamenti per sostituire gli ufficiali morti di vecchiaia.\nIl 5 settembre 1998, la decima Assemblea popolare suprema approv\u00f2 gli emendamenti alla Costituzione della Repubblica Popolare Democratica di Corea: il defunto Kim Il-sung divenne il \"Presidente eterno\" della Corea del Nord e la Commissione di difesa nazionale fu elevata ad organo pi\u00f9 importante dello Stato. Sebbene la nuova costituzione rese pi\u00f9 indipendenti il gabinetto e la Commissione di difesa nazionale dagli ufficiali del PLC, il Partito non venne indebolito. Kim Jong-il rimase il segretario generale del Partito e continu\u00f2 a dirigere il Dipartimento di organizzazione e guida e altre istituzioni. La leadership del PLC non fu ancora rinnovata ed il Partito conserv\u00f2 il ruolo importante come organizzazione di massa.\nSuccessione e morte.\nInizialmente il successore di Kim Jong-il avrebbe dovuto essere il primogenito Kim Jong-nam, ma quest'ultimo perse la possibilit\u00e0 dopo esser stato arrestato a Tokyo con un passaporto falso per visitare Tokyo Disneyland. Iniziarono quindi a diffondersi voci secondo cui Kim Jong-il avesse preferito il terzogenito Kim Jong-un al secondogenito Kim Jong-chul. Nel 2009, Kim Jong-un fu confermato formalmente alla possibile successione e nello stesso anno fu nominato \"brillante compagno\".\nIl 26 giugno 2010, il Politburo annunci\u00f2 i preparativi della terza conferenza con lo scopo di \"riflettere sulle richieste dello sviluppo rivoluzionario del Partito, che sta affrontando cambiamenti critici nel portare avanti lo sviluppo dello stato forte e prospero e del Juche\".\nLa conferenza si riun\u00ec il 28 settembre: fu ufficializzato il ruolo di Kim Jong-il come segretario generale, fu modificata la Carta del Partito e furono eletti (e rimossi) i membri del Comitato centrale, della Segreteria, del Politburo, del Presidium e di altri organi. Il PLC rimosse nel una frase dal preambolo che impegnava il Partito \"a costruire una societ\u00e0 comunista\" e la sostitu\u00ec con quello di \"incarnare la causa rivoluzionaria della Juche nell'intera societ\u00e0\", accentuando anche l'aderenza al Songun ma menzionando ancora il principio rivoluzionario del marxismo-leninismo. Al Comitato centrale fu data la possibilit\u00e0 di convocare arbitrariamente un congresso con un preavviso di sei mesi, e il Segretario generale divenne anche capo della Commissione militare centrale.\nKim Jong-un fu confermato come possibile candidato alla successione e venne eletto membro del Comitato centrale e vicepresidente della Commissione militare centrale. Il vice-maresciallo Ri Yong-ho e la generale Kim Kyong-hui (sorella di Kim Jong-il) ebbero posizioni guida nell'Armata Popolare di Corea e nel Partito.\nAll'inizio del 2011 il governo nordcoreano elimin\u00f2 i sostenitori di Chang Sung-taek per evitare che Kim Jong-un potesse incontrare ostacoli nella sua ascesa al potere.\nKim Jong-il mor\u00ec il 17 dicembre 2011.\nLeadership di Kim Jong-un.\nDopo la pubblicazione del rapporto ufficiale sulla morte di Kim Jong-il, il figlio Kim Jong-un fu designato come leader in carica e considerato dai media nordcoreani come il \"grande successore della causa rivoluzionaria \"Juche\"\".\nIl 24 dicembre 2011 Kim Jong-un divenne formalmente il comandante supremo dell'esercito nordcoreano e il 26 dicembre il \"Rodong Sinmun\" lo esalt\u00f2 come presidente della commissione militare centrale e leader supremo del paese.\nIl 30 dicembre 2011, il Politburo nomin\u00f2 ufficialmente Kim Jong-un come Comandante supremo dell'Armata Popolare di Corea, proclamando che il caro e rispettato Kim Jong-un, vicepresidente della commissione militare centrale del Partito del Lavoro di Corea, avrebbe assunto il supremo comando dell'esercito del popolo coreano\".\nIl 18 febbraio 2012, il Partito del Lavoro di Corea annunci\u00f2 la sua quarta conferenza \"per glorificare la sacra vita rivoluzionaria e le gesta di Kim Jong-il per tutte le epoche e realizzare la causa del Juche, la causa rivoluzionaria del Songun, riuniti attorno a Kim Jong-un\". La conferenza si tenne l'11 aprile: Kim Jong-il fu proclamato come \"Segretario generale eterno\" e Kim Jong-un venne nominato come Primo segretario del Partito del Lavoro di Corea e Segretario del Presidium. La conferenza proclam\u00f2 il Kimilsunghismo-kimjonghilismo come l'unica idea guida del Partito. A ottobre dello stesso anno, furono rimossi i ritratti di Lenin e Karl Marx situati sulla facciata della sede del Ministero del commercio estero in Piazza Kim Il-sung.\nA marzo del 2013, il PLC si riun\u00ec in un Plenum dove annunci\u00f2 l'intenzione di voler accelerare lo sviluppo economico e allo stesso tempo aumentare la potenza nucleare della Corea del Nord. A dicembre, il vicemaresciallo Chang Sung-taek fu arrestato ed espulso dal Partito con l'accusa di \"attivit\u00e0 controrivoluzionaria\" ed il 12 dicembre fu fucilato.\nSotto la direzione di Kim Jong-un, il Partito \u00e8 ritornato ad essere al centro del potere nordcoreano, riguadagnando l'autorit\u00e0 che Kim Jong-il aveva dato all'esercito durante il suo regime.\nIl 10 ottobre 2015 fu organizzata a Pyongyang una parata militare per celebrare il 70\u00ba anniversario del Partito del Lavoro di Corea ed in tale occasione il Politburo annunci\u00f2 l'organizzazione del VII Congresso per il 2016, il primo dopo 36 anni. Il Congresso si tenne tra il 6 e il 9 maggio alla Casa della Cultura del 25 aprile e senza delegazioni straniere. In tale occasione, Kim Jong-un fu nominato come \"Presidente del Partito\" (sostituendo la carica di Primo segretario), il Segretariato fu convertito in Ufficio politico esecutivo e la carta del Partito fu modificata \"come richiesto dalla realt\u00e0 in via di sviluppo\" con l'aggiunta di perseguire sia la crescita economica che la capacit\u00e0 di armi nucleari.\nAd agosto del 2020, \u00e8 stata annunciata l'organizzazione dell'VIII Congresso del Partito del Lavoro di Corea per il mese di gennaio 2021, Due mesi dopo, il Politburo ha annunciato la \"campagna degli ottanta giorni\" da intraprendere per raggiungere gli obbiettivi economici prestabiliti entro la fine del 2020.\nStruttura.\nOrganizzazione centrale.\nL'organizzazione interna, gli obiettivi e il metodo di lavoro sono delineati dalla Carta del Partito del Lavoro di Corea e seguono i principi del centralismo democratico.\nSezione giovanile.\nLa Lega della Giovent\u00f9 Socialista Patriottica () \u00e8 la sezione giovanile del Partito del Lavoro di Corea ed ha il compito di educare la giovent\u00f9 secondo i soli dettami del kimilsunghismo-kimjonghilismo. Creata nel 1946, la Lega viene considerata come una \"forza di riserva politica del Partito del Lavoro di Corea e una sua affidabile forza d'avanguardia dei giovani\", appoggiando fedelmente le idee del PLC e della sua leadership. \u00c8 membro della Federazione mondiale della giovent\u00f9 democratica.\nAlla Lega \u00e8 subordinata l'Unione dei bambini di Corea (), un'organizzazione ispirata al modello dei pionieri socialisti per i bambini tra i 9 e i 15 anni.\nRisultati elettorali.\n\"Nota: le elezioni in Corea del Nord sono sempre state descritte dagli osservatori esterni come delle elezioni farsa, il voto \u00e8 obbligatorio e si pu\u00f2 scegliere o meno un solo candidato in ogni distretto elettorale, si ritiene che votare in privato possa destare sospetti e disapprovare il candidato possa portare ad essere accusati di tradimento e/o finire sulle liste di proscrizione della polizia segreta, tutti i candidati sono preselezionati e devono far parte del Fronte Democratico per la Riunificazione della Patria, guidato dal Partito del Lavoro di Corea\"\nCritiche.\n : infatti dagli anni Ottanta Kim Il-sung disse che l'intera societ\u00e0 andava modellata sul \"juche\", una filosofia originale caratterizzata dal concetto di autosufficienza della Patria, da uno spiccato nazionalismo e da una variante del marxismo-leninismo modellata sulla base della situazione nordcoreana."}
{"id": "2477040", "revid": "125406528", "url": "https://it.wikipedia.org/wiki?curid=2477040", "title": "SAPEI", "text": "Il SAPEI \u00e8 un cavo elettrico sottomarino lungo 420\u00a0km (435 se si considera anche il tratto terrestre) che corre tra la Sardegna ed il Lazio, passando a 1600 metri sul fondale del Mar Tirreno. \u00c8 il cavo sottomarino pi\u00f9 profondo al mondo ed \u00e8 composto da due cavi, della portata complessiva di 1000 Megawatt. La stesura dei cavi \u00e8 stata affidata alla \"Giulio Verne\", la nave posacavi pi\u00f9 grande del mondo.\nStoria.\nIl progetto \u00e8 stato avviato nel 2006 con lo scopo di fornire elettricit\u00e0 dal continente europeo alla Sardegna, fino ad allora dotata di reti elettriche autonome (non corretto; esisteva gi\u00e0 il Sa.Co.I. dai primi anni '70). Nel 2008 oltre la met\u00e0 del progetto viene completato con la posa in opera del primo cavo sottomarino. Viene inoltre completata l'installazione dei cavi terrestri. Vengono portati a termine con successo i primi test di tensione. L'opera \u00e8 realizzata nella sezione stazioni di conversione da ABB e nella sezione cavi di collegamento dalla societ\u00e0 Prysmian. Nel 2009 diventano esecutive le stazioni di conversione di Latina e Fiume Santo. Vengono portati a termine i montaggi elettromeccanici delle stazioni di conversione, realizzate da ABB. Nel 2010 viene istituito da TERNA S.p.A. proprietaria del collegamento un nuovo nucleo operativo stazioni (NOS) nella sede di Latina allo scopo di garantire un supporto immediato alla risoluzione di eventuali problemi riguardanti il funzionamento del collegamento. \u00c8 stato inaugurato gioved\u00ec 17 marzo 2011 in occasione del centocinquantesimo anniversario dell'Unit\u00e0 d'Italia."}
{"id": "2477041", "revid": "2175", "url": "https://it.wikipedia.org/wiki?curid=2477041", "title": "Vassilly D\u017euga\u0161vili", "text": ""}
{"id": "2477043", "revid": "1305772", "url": "https://it.wikipedia.org/wiki?curid=2477043", "title": "2Pacalypse Now", "text": "2Pacalypse Now \u00e8 il primo album del rapper statunitense Tupac Shakur, pubblicato nel 1991 dalla Interscope Records. L'album \u00e8 stato soggetto di critiche negative a causa di insulti troppo aggressivi verso i poliziotti. L'album dal punto di vista musicale ha ricevuto anche critiche molto positive. Tra gli album pi\u00f9 importanti di Tupac che diventer\u00e0 un simbolo di attivismo e lotta contro le ingiustizie, \u00e8 stato certificato disco d'oro negli Stati Uniti.\nCritica.\nL'album fu oggetto di pesanti critiche mosse dall'allora Vicepresidente degli Stati Uniti Dan Quayle dove supponeva che tale album incitasse ad una specie di sommossa contro la polizia locale.\nEbbe un minore successo rispetto agli album successivi, ottenendo la certificazione di disco d'oro dalla RIAA nel 1995. Ha venduto oltre 923.000 copie al settembre 2011."}
{"id": "2477046", "revid": "1234826", "url": "https://it.wikipedia.org/wiki?curid=2477046", "title": "Strictly 4 My N.I.G.G.A.Z.", "text": "Strictly 4 My N.I.G.G.A.Z. \u00e8 il secondo album del rapper statunitense Tupac Shakur, pubblicato nel 1993 dalla Interscope Records. Due anni dopo, la RIAA lo certifica disco di platino."}
{"id": "2477056", "revid": "1543377", "url": "https://it.wikipedia.org/wiki?curid=2477056", "title": "Magdy El Shafee", "text": " Dopo aver lavorato nei campi pi\u00f9 disparati, ha cominciato la sua carriera di fumettista nel 2001, in occasione del Comic Workshop Egypt, tenutosi presso l'Universit\u00e0 Americana del Cairo. Si \u00e8 inserito nel filone narrativo del realismo sociale, ambientando le sue opere nei luoghi pi\u00f9 tradizionali del Cairo e descrivendo gli aspetti della vita popolare cairota per affrontare i temi caldi dell'Egitto - politica, economia, sanit\u00e0, istruzione e povert\u00e0. A tal proposito va citato \"Metro\" (2008), romanzo a fumetti che gli \u00e8 costato un processo conclusosi con una condanna alla distruzione di tutte le copie e al pagamento di un'ammenda di 5.000 lire egiziane (circa 700 euro).\nL'accusa e il processo.\nDopo il sequestro del suo primo romanzo a fumetti \"Metro\", Magdy El Shafee \u00e8 comparso il 4 aprile 2008 davanti al Tribunale del Cairo per rispondere dell'accusa di aver usato un linguaggio troppo spinto. Accanto a lui, sul banco degli imputati, il suo editore, Mohamed Sharqawi. Il motivo ufficiale \u00e8 che la polizia morale ha trovato il linguaggio usato nel fumetto troppo spinto ma \u00e8 evidente che il motivo del processo intentatogli era la critica radicale al governo e alla diffusa corruzione della politica egiziana.\nDopo il processo.\nIl processo a Magdy El Shafee e al suo editore \u00e8 valso una grossa risonanza in tutto il mondo arabo e anche al di l\u00e0 del Mediterraneo sino alla pubblicazione del suo lavoro prima in Italia (2010) - e poi in Libano (per il mondo arabo), in USA, Francia e Regno Unito, dove le traduzioni usciranno in contemporanea all'inizio del 2012.\nNel dicembre del 2010 ha presentato \"Metro\" per la prima volta in Italia, al festival Nues a Cagliari - Festival di fumetti e cartoni del mediterraneo. Successivamente, viene invitato all'Universit\u00e0 L'Orientale di Napoli nell'ambito di un convegno internazionale dedicato a comunicazione e graphic novel.\nMedicina e scrittura in Egitto.\nCome ha affermato \u02bfAl\u0101\u02be al-Asw\u0101n\u012b in un'intervista, \"la medicina \u00e8 il campo che pi\u00f9 in assoluto ha dato moltissimi scrittori alla letteratura\", cos\u00ec anche Magdy El Shafee, di professione farmacista, ha raccolto dalla sua professione gli stimoli per affrontare i problemi sociali e politici: \"il dottore vuole capire l'essere umano per curarlo, lo scrittore per analizzarlo e per spiegarlo nei suoi libri\". La stessa Ghada Abdel Aal, sempre egiziana e farmacista, ha affrontato temi sociali nel suo \"Che il velo sia da sposa!\"."}
{"id": "2477057", "revid": "339392", "url": "https://it.wikipedia.org/wiki?curid=2477057", "title": "Magdy El Shafaey", "text": ""}
{"id": "2477063", "revid": "239540", "url": "https://it.wikipedia.org/wiki?curid=2477063", "title": "V12", "text": ""}
{"id": "2477065", "revid": "287204", "url": "https://it.wikipedia.org/wiki?curid=2477065", "title": "Sete di sangue", "text": "Nel 2006 Charlie Higson pubblica Sete di sangue, la seconda avventura del giovane James Bond.\nTrama.\nMentre assalta la barca dei Goodenough per rubare un'antica statua di Donatello, Zoltan \"il magiaro\" \u00e8 ferito da Amy, la giovane rampolla della ricca famiglia e sorella di uno studente di Eton. Pieno di rabbia, rapisce la ragazza e fa uccidere tutti i suoi parenti sulla barca.\nDurante una scorribanda notturna, James Bond, giovane studente di Eton, scopre, una strana setta che comunica solo in latino, denominata \"Millenaria\" ed un suo membro che soprannomina \"Sorriso\".\nCon il benestare della zia Chairman, sua tutrice, James Bond si iscrive per le vacanze estive ad un corso in Sardegna, tenuto dal professore di storia Peter Haight e dal professore di latino John Cooper-ffrench. Chiacchierando con i due professori, il ragazzo parla della strana setta, scoperta qualche sera prima.\nDurante le visite in Sardegna, James Bond subisce alcuni strani incidenti. Decide cos\u00ec, in accordo col professor Cooper-ffrench, di allontanarsi dal gruppo per raggiungere il cugino Victor che abita, insieme al pittore Poliponi, in una villa a Capo d'Orso, nei pressi di Palau, vicino alle Bocche di Bonifacio.\nNella casa, James Bond impara da Victor e Poliponi a bere con giudizio e a godere di tutto ci\u00f2 che la vita porta di buono. Inoltre, fa amicizia con lo scontroso Mauro: il domestico di casa, suo coetaneo.\nQualche giorno dopo, Zoltan consegna la refurtiva delle sue scorribande al conte Ugo Carnifax, che qualche giorno prima aveva visitato la villa di Victor per ammirare i quadri di Poliponi. Il nobile proprietario di miniere scopre che il pirata tiene prigioniera Amy e decide di impossessarsene.\nLa vacanza di James Bond prosegue nel migliore dei modi fino a quando, tornando da una nuotata, \u00e8 sorpreso e ferito da uomini del\"la Millenaria\" che stanno svaligiando la villa, approfittando dell'assenza dei due padroni di casa, invitati ad una festa presso il palazzo di Carnifax.\nJames e Mauro decidono di raggiungere il cugino al Palazzo del conte. La costruzione \u00e8 in stile romano, sovrastata da un'enorme diga che fornisce gli acquedotti che provvedono al suo fabbisogno idrico.\nAl palazzo, James Bond ritrova i suoi professori e i suoi compagni di corso. Dopo aver conosciuto Zoltan, partecipa come suo pugile ad una serata di giochi romani dove sconfigge ragazzi pi\u00f9 grandi di lui, conquistando la stima del pirata.\nNella notte, scopre una riunione in cui il Conte, alla presenza di Zoltan, cerca di convincere \"Sorriso\" ad unirsi a lui in una Grande Guerra per la costituzione di un nuovo Impero Romano in Europa. Inoltre, viene a conoscenza della presenza di Amy, segregata in un alloggio. Infine, apprende che Mauro \u00e8 stato assassinato.\nInforma immediatamente il professor Haight delle sue scoperte ma l'uomo lo consegna al Conte Carnifax e, dopo, assassina il suo collega Cooper-ffrench che sta indagando sulla scomparsa del ragazzo.\nJames Bond viene legato nudo in una palude della Barbagia, letteralmente divorato dalle zanzare. \u00c8 per\u00f2 salvato da \"Vendetta\", la sorella di Mauro. Mentre fuggono insieme, per la prima volta, James Bond assapora il sapore delle labbra femminili. La ragazza lo cura per diversi giorni per assicurarsi che non contragga la malaria fino a quando il villaggio in cui vive \u00e8 attaccato dagli uomini del conte. Durante l'attacco, James Bond assassina \"Sorriso\" e ritrova Zoltan che lo prende con s\u00e9.\nIl pirata si sente preso in giro dal conte e combina un piano per distruggere il palazzo e riprendersi Amy. James Bond lo asseconda e, dopo aver salvato la ragazza, i due riescono a far saltare la diga e a inondare e distruggere la costruzione. Ugo Carnifax muore sepolto tra i detriti.\nIl professor Haight si salva dal disastro e cerca di assassinarli ma viene ucciso da Zoltan. Il pirata, irremidiabilmente ferito nello scontro, muore tra le braccia di Bond.\nTornato a casa del cugino insieme ad Amy, James Bond \u00e8 assalito da Jana, la sorella del conte che ha giurato eterna vendetta. La donna muore, cadendo su una colonia di ricci velenosi."}
{"id": "2477075", "revid": "72396", "url": "https://it.wikipedia.org/wiki?curid=2477075", "title": "Australian Cricket League", "text": ""}
{"id": "2477078", "revid": "767487", "url": "https://it.wikipedia.org/wiki?curid=2477078", "title": "Commissione per gli Affari di Stato", "text": "La Commissione per gli Affari di Stato \u00e8 un'istituzione della Repubblica Popolare Democratica di Corea (Corea del Nord). Secondo la Costituzione della RPdC del 1998, \u00e8 il massimo organismo militare e, visti i punti fondativi del Songun, su cui si basa la Corea del Nord, \u00e8 anche la massima istituzione statale. Dal 1993 al 2011 \u00e8 stato presidente Kim Jong-il, dall'aprile 2012 la massima carica \u00e8 ricoperta dal figlio Kim Jong-un.\nStoria.\nSecondo la Costituzione del 1972, il presidente della Repubblica popolare democratica di Corea era contemporaneamente comandante supremo dell'Esercito popolare coreano in virt\u00f9 della sua presidenza, per legge, della Commissione di difesa nazionale. Tanto pi\u00f9 che nell'aprile 1982 l'Assemblea popolare suprema pose il ministero delle forze armate alle dipendenze dirette del presidente della Repubblica.\nLe cose cambiarono quando Kim Il-sung proclam\u00f2 il figlio Kim Jong-il suo successore e, il 24 dicembre 1991, lo nomin\u00f2 comandante supremo, una carica che legalmente non esisteva e quindi non aveva alcun fondamento costituzionale legittimo. Nell'aprile del 1992, l'Assemblea applic\u00f2 una revisione alla Costituzione privando il presidente della Repubblica della presidenza della Commissione, quindi anche del ruolo di comandante in capo: in questo modo, tanto la Commissione quanto la carica di comandante supremo dell'Esercito divennero indipendenti. Il presidente mantenne solo il diritto di proporre l'elezione o la destituzione del presidente della Commissione, mentre il Comitato popolare centrale (governo) venne privato di ogni autorit\u00e0 su di essa, che divenne responsabile solo verso l'Assemblea. Nell'aprile 1993, Kim Jong-il venne eletto presidente della Commissione.\nNel 1998, l'Assemblea del popolo, revisionando ulteriormente la Costituzione, concesse alla Commissione pieni poteri militari, la gestione di tutti i progetti inerenti alle forze armate e alla difesa nazionale e lo \"status\" di massima istituzione statale. Nel 2016 l'istituzione \u00e8 stata rinominata in Commissione per gli Affari di Stato.\nStruttura.\nLa Commissione \u00e8 un corpo ristretto, composto da un presidente, un primo vicepresidente e un numero imprecisato di vicepresidenti e membri ordinari; tutti restano in carica per un periodo analogo a quello dell'Assemblea Popolare Suprema, quindi cinque anni.\nLa Commissione eletta dalla 12\u00aa Assemblea Popolare Suprema \u00e8 composta come segue:"}
{"id": "2477109", "revid": "976949", "url": "https://it.wikipedia.org/wiki?curid=2477109", "title": "Presidente della Commissione per gli Affari di Stato", "text": "Il presidente della Commissione di difesa nazionale \u00e8 il \"pi\u00f9 alto posto dello Stato\" della Repubblica Popolare Democratica di Corea, paragonabile a quello di capo di Stato (che \u00e8 per\u00f2 detenuto dal presidente del Presidium dell'Assemblea Popolare Suprema). Il presidente dirige le attivit\u00e0 della Commissione di difesa nazionale per il periodo del mandato di quest'ultima (cinque anni), comanda le forze armate ed ha la responsabilit\u00e0 generale sulle attivit\u00e0 della difesa.\nAttualmente il presidente \u00e8 Kim Jong-un, che trae gran parte del suo potere da questa Commissione. Egli \u00e8 stato eletto nel 2011."}
{"id": "2477128", "revid": "390153", "url": "https://it.wikipedia.org/wiki?curid=2477128", "title": "Staminali embrionali", "text": ""}
{"id": "2477159", "revid": "99892041", "url": "https://it.wikipedia.org/wiki?curid=2477159", "title": "Ni Hong", "text": "Carriera.\nSi \u00e8 messa in mostra a livello internazionale vincendo la medaglia di argento nella gara a squadre dei giochi olimpici di Pechino. Nel 2009 ha vinto un bronzo ai campionati mondiali, sempre nella gara a squadre.\nPalmar\u00e8s.\nIn carriera ha conseguito i seguenti risultati:"}
{"id": "2477175", "revid": "1573940", "url": "https://it.wikipedia.org/wiki?curid=2477175", "title": "Huang Haiyang", "text": ""}
{"id": "2477189", "revid": "406204", "url": "https://it.wikipedia.org/wiki?curid=2477189", "title": "Paese della cuccagna", "text": ""}
{"id": "2477192", "revid": "1573940", "url": "https://it.wikipedia.org/wiki?curid=2477192", "title": "Bao Yingying", "text": "Palmar\u00e8s.\nIn carriera ha conseguito i seguenti risultati:"}
{"id": "2477210", "revid": "99922327", "url": "https://it.wikipedia.org/wiki?curid=2477210", "title": "Ol'ha \u017dovnir", "text": "Palmar\u00e8s.\nIn carriera ha conseguito i seguenti risultati:"}
{"id": "2477223", "revid": "1946488", "url": "https://it.wikipedia.org/wiki?curid=2477223", "title": "Golfo di Guayaquil", "text": "Il golfo di Guayaquil \u00e8 un golfo che si trova sulla costa occidentale (oceano Pacifico) del Sudamerica, tra l'Ecuador e il Per\u00f9.\n\u00c8 delimitato a nord dalla citt\u00e0 di Salinas in Ecuador mentre il suo limite meridionale \u00e8 punta Pari\u00f1as in Per\u00f9. Le coste sono per lo pi\u00f9 basse e paludose e al suo interno si trovano 13 isole la principale delle quali \u00e8 Pun\u00e1 (855\u00a0km\u00b2). Si affacciano sulle sue coste le regioni del Per\u00f9 di Tumbes, Piura e le province dell'Ecuador di Guayas, di Santa Elena e di El Oro.\nIl golfo prende il nome dalla citt\u00e0 di Guayaquil. Sfociano nel golfo diversi fiumi come il fiume Guayas, Jubones, Zarumilla e Tumbes.\nIntorno alle coste del golfo si trova l'ecoregione \"Gulf of Guayaquil-Tumbes\" (NT1413)."}
{"id": "2477226", "revid": "92723", "url": "https://it.wikipedia.org/wiki?curid=2477226", "title": "Halyna Pundyk", "text": "Palmar\u00e8s.\nIn carriera ha conseguito i seguenti risultati:"}
{"id": "2477241", "revid": "109085552", "url": "https://it.wikipedia.org/wiki?curid=2477241", "title": "Olena Chomrova", "text": "Palmar\u00e8s.\nIn carriera ha conseguito i seguenti risultati:"}
{"id": "2477245", "revid": "1543377", "url": "https://it.wikipedia.org/wiki?curid=2477245", "title": "Brixia Tour 2009", "text": "Il Brixia Tour 2009, nona edizione della corsa, si \u00e8 svolto in cinque tappe (la prima \u00e8 suddivisa in due semitappe) dal 22 al 26 luglio 2009 ed ha affrontato un percorso totale di 878,1\u00a0km. \u00c8 stato vinto da Giampaolo Caruso che ha terminato in 21h21'51\"."}
{"id": "2477257", "revid": "179521", "url": "https://it.wikipedia.org/wiki?curid=2477257", "title": "Ol'ha Charlan", "text": "Biografia.\nOl'ha Charlan \u00e8 nata a Mykola\u00efv, nel sud dell'Ucraina. Suo padre era un allenatore di vela e nuoto e le insegn\u00f2 a nuotare quando era ancora piccola, inoltre lavorava anche come operaio edile e tassista. Sua madre lavorava come pittrice e stuccatrice. \nIl primo interesse della Charlan fu la danza, ma le lezioni erano troppo costose per i suoi genitori. Quando aveva 10 anni, il suo padrino, l'allenatore di sciabola Anatolij \u0160likar, le sugger\u00ec di praticare la scherma, dove le lezioni erano gratuite. \u00c8 stata seguita da Art\u00ebm Skorochod fino al 2014. Il suo primo successo \u00e8 stato il titolo nazionale Junior, vinto quando aveva solo 13 anni contro adolescenti fino a cinque anni pi\u00f9 grandi di lei.\nLa Charlan ha sposato il suo collega Dmytro Bojko nel 2014."}
{"id": "2477259", "revid": "116047738", "url": "https://it.wikipedia.org/wiki?curid=2477259", "title": "Francesca Calabrese", "text": "Carriera.\nDopo una lunga carriera in campo pubblicitario iniziata all'et\u00e0 di 8 anni, nel 2007 debutta come attrice in televisione con la sit-com \"Fiore e Tinelli\", nella quale interpreta il ruolo di Fiore, la migliore amica di Tinelli, interpretato da Matteo Leoni. Nel 2008 interpreta il ruolo di Maggie nella sit-com \"The Band\"."}
{"id": "2477272", "revid": "599013", "url": "https://it.wikipedia.org/wiki?curid=2477272", "title": "Aida \u0160anaeva", "text": ""}
{"id": "2477280", "revid": "125868326", "url": "https://it.wikipedia.org/wiki?curid=2477280", "title": "L'ispettore Derrick", "text": "L'ispettore Derrick \u00e8 una serie televisiva tedesca di genere giallo-poliziesco, prodotta dal 1974 al 1998. La serie, realizzata dalla ZDF, segue le indagini dell'ispettore capo Stephan Derrick (Horst Tappert) della polizia criminale di Monaco di Baviera, assistito dall'ispettore Harry Klein (Fritz Wepper).\nProduzione.\nLa serie fu prodotta in Germania Ovest a partire dal 1973 dalla ZDF, il secondo canale pubblico, sulla scia del successo ottenuto da \"Der Kommissar\", omologa serie poliziesca tedesca trasmessa dal 1969 come risposta all'invasione dei telefilm americani. Per la nuova serie la produzione tent\u00f2 infatti di attribuire un cognome americaneggiante seppure locale al personaggio: per ispirazione si consult\u00f2 l'elenco telefonico di Monaco, riscontrando numerosi abbonati di nome Derrick.\nGli attori protagonisti sono Horst Tappert (1923-2008), nei panni dell'ispettore capo Stephan Derrick, e Fritz Wepper, nei panni dell'ispettore Harry Klein, fedele assistente di Derrick fino all'ultima puntata.\n\"Derrick\" debutt\u00f2 sul canale della ZDF nel 1974. Il pubblico decret\u00f2 il successo della nuova serie fin dall'inizio mentre la critica, come avvenne alcuni anni dopo al debutto in Italia nel 1979, lo stronc\u00f2 giudicandolo noioso. Le penne di Ugo Buzzolan e Arturo Lanocita furono impietose nel giudicarlo quale \"una mediocre produzione tedesca\".\nIl parere critico mut\u00f2 con il passare del tempo, considerato l'indice di ascolto costantemente alto negli anni a seguire.\n\"Derrick\" batt\u00e9 tutti i record della televisione tedesca: nel 1982 venne girata la centesima puntata \"Il cadavere nell'Isar\", nel 1991 la n\u00b0 200 \"Un caso aperto\" (che ha valso a Horst Tappert l'ingresso nel Guinness dei Primati come il poliziotto televisivo europeo pi\u00f9 longevo) fino ad arrivare al dicembre 1997 quando venne girato a Monaco di Baviera il 281\u00ba ed ultimo episodio, sempre con gli stessi attori protagonisti e la stessa troupe del 1973: Horst Tappert, Fritz Wepper, Helmut Ringelmann (produttore) e Herbert Reinecker (sceneggiatore).\nLa serie ebbe un vasto successo internazionale: fu trasmessa in vari paesi europei (tra cui Italia, Francia e Gran Bretagna), asiatici (tra cui Cina, India, Iran), africani (tra cui Sud Africa, Camerun, Kenya, Uganda) e in Australia.\n\"L'ispettore Derrick\" debutt\u00f2 in Italia su Rai 2 in prima serata l'11 gennaio 1979, con l'episodio \"Colpo Grosso\", in una serie chiamata \"Nove casi per l'Ispettore Derrick\", selezione di episodi fino allora prodotti. Pressoch\u00e9 sconosciuti gli interpreti principali, \"Colpo Grosso\" si avvale dell'attore noto anche in Italia Horst Buchholz nel ruolo di un ex professore di liceo menomato da un incidente. Altre puntate puntavano su grandi partecipazioni femminili della scena tedesca, come Lilli Palmer e Maria Schell. Vi fu un'apparizione dell'italiano Amedeo Nazzari nell'episodio \"L'uomo di Portofino\" ripreso in alcune sequenze con audio in presa diretta, recitando monologhi in italiano a degli interlocutori fuori campo, un espediente per agevolare i colleghi di lingua tedesca. Alcune scene furono girate proprio a Portofino, al Molo \"Umberto I\". L'attore, malato da tempo, interpreta un medico compiacente poi pentito, in vista della propria morte.\nL'anno seguente, il 1980, la RAI trasmise altri episodi sempre in numero limitato fino a diventare, consolidatosi l'indice di ascolto italiano, un appuntamento costante quasi ininterrotto. Negli anni la fascia oraria di trasmissione venne pi\u00f9 volte modificata, mantenendo comunque la considerevole audience. Il record di ascolti si ebbe con l'episodio \"Gli amici morti di Isolde\", seguito da 6 milioni di spettatori.\nL'ultimo episodio \u00e8 stato trasmesso in Germania nell'ottobre 1998 con il titolo \"Das Abschiedsgeschenk\" (lett. \"Il dono dell'addio\"), e poi in Italia il 30 giugno 2000 alle 18.50 con il titolo \"Addio, Ispettore Derrick\".\nDal 18 settembre 2006 il canale Fox Crime, del pacchetto satellitare Sky Italia, ha iniziato la messa in onda degli episodi della serie in una versione completamente restaurata e reintegrata delle scene mancanti nell'originale edizione RAI dei primi anni '80. Per tale motivo alcune scene sono nella originale lingua tedesca con sottotitoli in italiano. Tra il 2006 ed il 2007 l'intera serie \u00e8 stata restaurata e rimasterizzata in digitale.\nA partire dall'ottobre 2012 l'emittente televisiva della CEI, TV2000, inizia la trasmissione di circa ottanta episodi, la maggior parte dei quali relativi ai primi anni della serie; gli episodi sono quasi sempre trasmessi integralmente, salvo alcuni tagli in caso di scene di nudo.\nIl 2 maggio 2013, in seguito alla scoperta della passata militanza di un giovane Horst Tappert nelle Waffen-SS durante la guerra, la ZDF e l'emittente olandese Omroep Max sospendono la trasmissione delle repliche, successivamente interrotte anche da France 3, RTBF e Rai 3.\nTuttavia, nel 2016, la ZDF ha dichiarato che non esiste alcuna messa al bando permanente della serie, ma che, semplicemente, al momento non sono previste repliche della trasmissione.\nSceneggiatura.\nAutore e sceneggiatore \u00e8 lo scrittore tedesco Herbert Reinecker. Tra le sue caratteristiche di scrittura vi \u00e8 quella di introdurre nelle storie riferimenti pi\u00f9 o meno velati ad autori classici tra cui, ad esempio, William Shakespeare; il caso pi\u00f9 evidente si riconosce nell'episodio \"Un tipo glaciale\", quando l'ispettore Derrick, per smascherare il colpevole, lo fa assistere a una rappresentazione del delitto da lui compiuto per farlo crollare emotivamente (come nell\"'Amleto\").\nI delitti su cui l'ispettore indaga hanno prevalentemente luogo negli ambienti della media e alta borghesia bavarese. I dialoghi sono essenziali, spesso surreali. Le atmosfere, come del resto le immagini, sono cupe, tristi e grigie. Non infrequenti sono le scene di nudo, che nulla hanno a che vedere con l'erotismo, ma al contrario aggiungono drammaticit\u00e0 al contesto.\nRispetto agli ispettori protagonisti di altre serie televisive, Derrick rivela, puntata dopo puntata, una peculiare sensibilit\u00e0 umana e professionale nello scandagliare la psiche dei personaggi con cui entra in contatto a ogni indagine, non semplicemente gli assassini, ma anche i loro familiari e conoscenti, cio\u00e8 gli \"humus\" sociali.\nDerrick \u00e8 consapevole di una complicit\u00e0 in ogni omicidio, e che la societ\u00e0 fa puntualmente la sua parte. Derrick \u00e8 perci\u00f2 un compassionevole: il suo sguardo si rivela a volte commosso, il suo atteggiamento spesso turbato, di fronte alle tragedie umane a cui assiste, tragedie di cui sono vittime le persone assassinate, ma in alcuni casi, a loro modo, anche gli assassini, risultato di un disagio sociale: nevrotici, passionali, vendicativi, cinici e talvolta dei mostri, dei sadici. L'indole di Derrick non attenua la sua coscienza di uomo di legge inflessibile e rigorosa: \u00abCompassione quanta se ne vuole, ma non a scapito della giustizia\u00bb, direbbe F\u00ebdor Dostoevskij. Il grande onere di Derrick \u00e8 dunque far s\u00ec che ogni trasgressore sia alla fine risolutamente arrestato e punito, perch\u00e9 senza giustizia crimini e mostruosit\u00e0 sarebbero legittimati.\nIl personaggio fa trasparire ben poco della sua vita privata. Infrequente il ricorso alla forza come inseguimenti a piedi e sparatorie, ancor pi\u00f9 l'uso di tecniche a mani nude nel mettere fuori combattimento un criminale.\nMusiche.\nLa sigla di testa \u00e8 opera di Les Humphries, con attacco ad alta tensione tipico di un poliziesco, seguito da un valzer moderno stile bavarese.\nLa serie, nella sua lunga vita, si avvale delle musiche di autori del momento. Dal 1977 si afferma come principale compositore il musicista tedesco Frank Duval cui, dal 1985, si affiancher\u00e0 Eberhard Schoener. Altri musicisti che hanno realizzato musiche per questo telefilm sono Andreas Vollenweider, Martin B\u00f6ttcher, Herrmamm Thieme, Hans Hammerschmid e Helmut Trunz, per citare i pi\u00f9 ricorrenti. Proprio dalla creativit\u00e0 di Duval nacque nel 1979 l'album \"Die sch\u00f6nsten Melodien aus Derrick &amp; Der Alte\" pubblicato da Teldec e contenente alcuni dei brani composti dal musicista berlinese per la serie.\nSono inoltre stati utilizzati brani di artisti internazionali come i \"Pink Floyd\" con brani tratti da \"The Wall\" nell'episodio \"Una strana giornata in campagna\". O ancora delle cover di \"Soleado\" (1975) dei Daniel Sentacruz Ensemble e \"Fotoromanza\" (1984) di Gianna Nannini, cantante popolarissima in Germania prima di divenirlo in Italia.\nNell'episodio 196, \"Emilio Caprese \u00e8 in citt\u00e0\", partecipa come attore il cantante italiano Scialpi, con il ruolo di Giovanni, un cantante italiano implicato in affari loschi e colluso con la malavita, che canta in un locale.\nAutovetture.\nL'ispettore Derrick utilizza, nella maggior parte degli episodi, autovetture BMW Serie 5 (utilizzate realmente dalla polizia tedesca, con la caratteristica livrea verde-bianco per il servizio \"volanti\"), ma quasi sempre in versione senza livrea di servizio; a partire dalla prima serie del telefilm una E12 modello 525 e, col passare degli anni, i successivi modelli prodotti dalla casa automobilistica bavarese: BMW E28, E34 ed E39. In alcuni episodi, nonch\u00e9 nell'ultima puntata, l'ispettore si sposta su BMW Serie 7 - nel tempo E23, E32 ed E38 - e, soprattutto in alcuni episodi pi\u00f9 recenti, anche alcune Audi.\nEpisodi.\nLa serie \u00e8 stata trasmessa in Germania dal 1974 al 1998, in Italia dal 1979 al 2000 sulle reti Rai ad eccezione dell'episodio \"Sull'abisso\", andato in onda in prima visione nel 2007 su Fox Crime.\nNel 1985 il doppiaggio dell'edizione italiana pass\u00f2 dalla S.A.S. alla Mops Film, di conseguenza diciannove episodi prodotti tra il 1984 e il 1985 (da \"Una difficile eredit\u00e0\" a \"Una mattina di luned\u00ec\", con l'esclusione di \"Una famiglia in pericolo\", acquistato in seguito) furono trasmessi con le voci di Elio Zamuto (Horst Tappert) e Eugenio Marinelli (Fritz Wepper). Questi episodi sono stati ridoppiati nell'autunno del 1996.\nEdizioni home video.\nNel 1993 Videorai e Musameci Editore pubblicano una serie di dieci VHS con altrettanti episodi. Nel 2005 la Hobby &amp; Work pubblica una serie di quaranta DVD con 2 episodi ciascuno (ASIN:B071Y21WWK) per un totale di ottanta episodi. Tuttavia la pubblicazione non segue l'ordine di produzione, e i master video provengono dalla trasmissione italiana. L'edizione contiene sia l'audio italiano che quello tedesco con i sottotitoli in italiano. Gli episodi \"Una difficile eredit\u00e0\" e \"Fine di un desiderio\" hanno il doppiaggio curato dalla Mops Film con le voci di Elio Zamuto (Horst Tappert) e Eugenio Marinelli (Fritz Wepper)."}
{"id": "2477283", "revid": "102630383", "url": "https://it.wikipedia.org/wiki?curid=2477283", "title": "Viktorija Niki\u0161ina", "text": "Palmar\u00e8s.\nIn carriera ha conseguito i seguenti risultati:"}
{"id": "2477293", "revid": "984922", "url": "https://it.wikipedia.org/wiki?curid=2477293", "title": "Evgenija Lamonova", "text": "Palmar\u00e8s.\nIn carriera ha ottenuto i seguenti risultati:"}
{"id": "2477297", "revid": "102616351", "url": "https://it.wikipedia.org/wiki?curid=2477297", "title": "Svetlana Bojko", "text": "Palmar\u00e8s.\nIn carriera ha conseguito i seguenti risultati:"}
{"id": "2477298", "revid": "109141084", "url": "https://it.wikipedia.org/wiki?curid=2477298", "title": "Hanna Thompson", "text": "Palmar\u00e8s.\nIn carriera ha conseguito i seguenti risultati:"}
{"id": "2477299", "revid": "109139789", "url": "https://it.wikipedia.org/wiki?curid=2477299", "title": "Erinn Smart", "text": "\u00c8 la sorella di Keeth Smart.\nPalmar\u00e8s.\nIn carriera ha conseguito i seguenti risultati:"}
{"id": "2477300", "revid": "1305772", "url": "https://it.wikipedia.org/wiki?curid=2477300", "title": "Emily Cross", "text": "Palmar\u00e8s.\nIn carriera ha conseguito i seguenti risultati:"}
{"id": "2477301", "revid": "1305772", "url": "https://it.wikipedia.org/wiki?curid=2477301", "title": "James Williams (schermidore)", "text": "Palmar\u00e8s.\nIn carriera ha conseguito i seguenti risultati:"}
{"id": "2477303", "revid": "107831", "url": "https://it.wikipedia.org/wiki?curid=2477303", "title": "Atletica leggera per disabili ai XV Giochi del Mediterraneo", "text": ""}
{"id": "2477304", "revid": "109145692", "url": "https://it.wikipedia.org/wiki?curid=2477304", "title": "Keeth Smart", "text": "\u00c8 il fratello di Erinn Smart.\nPalmar\u00e8s.\nIn carriera ha conseguito i seguenti risultati:"}
{"id": "2477305", "revid": "339392", "url": "https://it.wikipedia.org/wiki?curid=2477305", "title": "Padri Domenicani", "text": ""}
{"id": "2477306", "revid": "298229", "url": "https://it.wikipedia.org/wiki?curid=2477306", "title": "Jason Rogers (schermidore)", "text": "Palmar\u00e8s.\nIn carriera ha conseguito i seguenti risultati:"}
{"id": "2477308", "revid": "406204", "url": "https://it.wikipedia.org/wiki?curid=2477308", "title": "Bengodi", "text": ""}
{"id": "2477309", "revid": "1543377", "url": "https://it.wikipedia.org/wiki?curid=2477309", "title": "Timothy Morehouse", "text": "Palmar\u00e8s.\nIn carriera ha conseguito i seguenti risultati:"}
{"id": "2477311", "revid": "984922", "url": "https://it.wikipedia.org/wiki?curid=2477311", "title": "Rados\u0142aw Zawrotniak", "text": "Palmar\u00e8s.\nIn carriera ha conseguito i seguenti risultati:"}
{"id": "2477314", "revid": "767487", "url": "https://it.wikipedia.org/wiki?curid=2477314", "title": "Adam Wiercioch", "text": "Palmar\u00e8s.\nIn carriera ha conseguito i seguenti risultati:"}
{"id": "2477316", "revid": "406204", "url": "https://it.wikipedia.org/wiki?curid=2477316", "title": "Paese dei Balocchi", "text": ""}
{"id": "2477317", "revid": "1714247", "url": "https://it.wikipedia.org/wiki?curid=2477317", "title": "Tomasz Motyka", "text": "Palmar\u00e8s.\nIn carriera ha conseguito i seguenti risultati:"}
